{"id": "3669214", "revid": "1822741", "url": "https://it.wikipedia.org/wiki?curid=3669214", "title": "Europe '72", "text": "Europe '72 \u00e8 un triplo album live del gruppo rock californiano Grateful Dead, pubblicato nel 1972 dalla Warner Bros. Records.\nLe tracce dell'album sono state registrate durante i concerti svolti a Londra, Copenaghen, Parigi ed Amsterdam.\nAccoglienza.\n\"Europe 72\" fu un successo commerciale, restando in classifica negli Stati Uniti per 24 settimane. L'album ha venduto oltre due milioni di copie negli Stati Uniti, certificate dalla Recording Industry Association of America, ricevendo due dischi di platino.\nIl disco fu ricevuto positivamente dalla critica musicale. Tom Dupree, recensendo l'album per la rivista \"Rolling Stone\", lod\u00f2 la qualit\u00e0 del suono e dei musicisti, specialmente la chitarra solista di Garcia. Nel 2015 la stessa rivista inser\u00ec \"Europe '72\" alla posizione numero 19 nella classifica dei 50 migliori dischi dal vivo di sempre, da loro redatta. Il recensore di AllMusic elogi\u00f2 particolarmente il contributo musicale di Pigpen, definito uno dei punti pi\u00f9 alti della sua carriera, e fece notare come il formato su triplo LP ha permesso di presentare fedelmente su disco le jam estese dei concerti del gruppo."}
{"id": "3669216", "revid": "501405", "url": "https://it.wikipedia.org/wiki?curid=3669216", "title": "Germi cristallini", "text": ""}
{"id": "3669217", "revid": "1653437", "url": "https://it.wikipedia.org/wiki?curid=3669217", "title": "Automotrice FNM E.700", "text": "Le E.700 delle Ferrovie Nord Milano erano una serie di automotrici elettriche (o elettromotrici) per treni vicinali.\nInizialmente, dal 1928 al 1932, vennero costruite 14 unit\u00e0 (EAC.700-01 \u00f7 14) dalla OM di Milano con parte elettrica TIBB; furono immesse in servizio sulle linee Milano-Saronno e Milano-Meda, di nuova elettrificazione, e costituivano con i locomotori E.600, i primi mezzi elettrici delle FNM.\nNegli anni successivi, si aggiunsero alla serie altre unit\u00e0, provenienti da trasformazioni:\nLe E.700 fecero servizio per decenni sulle tratte suburbane intorno a Milano; furono accantonate negli anni 2000 in seguito all'immissione in servizio di rotabili pi\u00f9 moderni (E.760 ed E.710).\nGli esemplari 02 e 09 di questo gruppo sono stati conservati. La prima si trova nella sede di Savigliano del Museo Ferroviario Piemontese, la seconda a Museo delle Industrie e del Lavoro del Saronnese a Saronno. Gli altri sono stati accantonati e molti demoliti."}
{"id": "3669220", "revid": "767487", "url": "https://it.wikipedia.org/wiki?curid=3669220", "title": "Laura Lazzari", "text": "Ala di 180\u00a0cm, ha giocato in Serie A1 con Priolo e Bolzano e in A2 con Pontedera e Bolzano.\nStatistiche.\n\"Dati aggiornati al 20 settembre 2011\""}
{"id": "3669224", "revid": "174925", "url": "https://it.wikipedia.org/wiki?curid=3669224", "title": "Cocchio da guerra", "text": ""}
{"id": "3669227", "revid": "646926", "url": "https://it.wikipedia.org/wiki?curid=3669227", "title": "Michela Rocco", "text": ""}
{"id": "3669236", "revid": "486946", "url": "https://it.wikipedia.org/wiki?curid=3669236", "title": "Automotrice FNM EAC 700", "text": ""}
{"id": "3669237", "revid": "6923", "url": "https://it.wikipedia.org/wiki?curid=3669237", "title": "Ezzeddine Anaya", "text": "Insegna alla Sapienza di Roma e all'Universit\u00e0 L'Orientale di Napoli, e collabora continuamente con varie riviste e giornali arabi.\nBiografia.\nConsegue nel 1986 il Baccalaureat a Susa e, nel 1990, la laurea in Scienze Islamiche presso l'Universit\u00e0 della Zitouna di Tunisi. Consegue il dottorato presso l'Universit\u00e0 della Zitouna. Nel 2001, inizia a insegnare presso l'Universit\u00e0 L'Orientale di Napoli e dal 2006 presso la Sapienza-Roma.\nBibliografia.\nOpere\n\"- La religione in Occidente,\" Arab Scientific Publishers, beirut 2017.\n- \"Lettera a mio fratello cristiano\", Dar Noon , Emirati Arabi 2015.\n- \"Le religioni abramitiche. temi di attualit\u00e0\", Toubkal, Marocco, 2014.\n\"- La Ragione Islamica\", Dar Attalia, Libano 2011.\n\"- Noi e il Cristianesimo\", Toubkal, Marocco 2010.\n\"- La scienza dell'ebraismo nel pensiero arabo contemporaneo\", dar al-Jamal, Germania, 2006.\nTRADUZIONI DALL'ITALIANO ALL'ARABO:\n- \"Immaginare Babele. Due secoli di studi sulla citt\u00e0 orientale antica\" di Mario Liverani, Kalima, Abu Dhabi 2016.\n\"- La miniatura islamica\" di Maria Vittoria Fontana, Dar Attanweer, Libano 2015.\n\"- Il Pensiero cristiano contemporaneo\" di Bruno Forte- John S. Kselman- Ronald D. Withrup, Dar Safahat, Siria, 2012.\n\"- Il mercato religioso in occidente\" di Darren E. Sherkat- Christopher G. Ellison-Rodney Stark-Laurence R. Iannaccone, Dar Safahat, Siria, 2012.\n\"- Sociologia delle religioni. Problemi e prospettive\" di Sabino Acquaviva e Enzo Pace, Kalima, Abu Dhabi 2011.\n\"- Prima lezione di storia greca\" di Luciano Canfora, Kalima, Abu Dhabi 2011.\n\"- La fiasca\", di Renato Papale di Felice editore, Pisa 2009.\n\"- L'Islam in Europa: Modelli di integrazioni\", di Enzo Pace, Kalima, Abu Dhabi 2010.\n\"- Ossi di seppia\" di Eugenio Montale, Kalima, Abu Dhabi 2010.\n\"- Islam italiano. Viaggio nella seconda religione del paese\" di Stefano Allievi, Kalima, Abu Dhabi 2010.\n\"- L'imbuto bianco Antologia di poesia italiana contemporanea\", ed. Marcos y Marcos, Milano 2002.\n\"- Gente di corsa\" di Tiziano Rossi, ed. Garzanti, Milano 2002.\nTRADUZIONI DALL'ARABO ALL'ITALIANO:\n\"- Visioni e ascesi\" di Muhammad Alkhalidi, ed. La Finestra, 2005.\n- \"Yemen\", al-Yaman, ed. Damiani, trad. Ezzeddine Anaya e Ferial Barresi, Bologna 2006.\nTRADUZIONI DAL FRANCESE ALL'ARABO:\n\"- Per una scienza delle Religione\" di Michel Meslin, al-Markaz al-Thaqafi al-Arabi, Libano 2009.\nLibri italiani tradotti in arabo a cura di E. Anaya\n- \"La plastica nel piatto. Quando e come siamo diventati plasticofagi\" di Silvio Greco, trad. Nasser Ismail, revisione. E. Anaya, Kalima, Abu Dhabi 2021.\n- \"Nel contagio\" di Paolo Giordano, trad. Negi Rizk, revisione. E. Anaya, Kalima, Abu Dhabi 2020.\n\"- Spartaco. Le armi e l\u2019uomo\" di Aldo Schiavone, trad. Amani Habachi , revisione. E. Anaya, Kalima, Abu Dhabi 2018.\n- \"Venezia porta d\u2019Oriente\" di Maria Pia Pedani, trad. Hussein Mahmoud, revisione. E. Anaya, Kalima, Abu Dhabi 2017.\n- \"La vita quotidiana alla fine del mondo antico\" di Giorgio Ravegnani, trad. Adnan Ali, revisione. E. Anaya, Kalima, Abu Dhabi 2017.\n- \"La figlia oscura\" di Elena Ferrante, trad. Chirine Haidar , revisione. E. Anaya, Kalima, Abu Dhabi 2016.\n- \"I frutti dimenticati\" di Cristiano Cavina, trad. Wasim Dahmash, revisione. E. Anaya, Kalima, Abu Dhabi 2016.\n- \"Regine per caso. Donne al governo in et\u00e0 moderna\" di Cesarina Casanova, trad. Amani Habachi , revisione. E. Anaya, Kalima, Abu Dhabi 2016.\n- \"Se ti abbraccio non aver paura. Il viaggio di Franco e Andrea\", Fulvio Ervas, trad. Adnan Ali, revisione. E. Anaya, Kalima, Abu Dhabi 2016.\n- \"Regine per caso. Donne al governo in et\u00e0 moderna\" di Cesarina Casanova, trad. Amani Habachi, revisione. E. Anaya, Kalima, Abu Dhabi 2016.\n- \"L\u2019impero del Mandato Celeste. La Cina nei secoli XIV-XIX\" di Paolo Santangelo, trad. Nasser Ismail, revisione. E. Anaya, Kalima, Abu Dhabi 2015.\n- \"Seraglio del Turco\" di Ottaviano Bon, trad. Zayd Aid Rawadhia, revisione. E. Anaya, Kalima, Abu Dhabi 2014.\n- \"Un cammello tra i canguri\" di Cristina Cappa Legora, trad. Monia Msehli, revisione. E. Anaya, Kalima, Abu Dhabi 2013.\n- \"Diceria dell'untore\" di Gesualdo Bufalino, trad. Nasser Ismail, revisione. E. Anaya, Abu Dhabi 2013.\n- \"Dialoghi con Leuc\u00f2\" di Cesare Pavese, trad. Mousa Khmisi, revisione. E. Anaya, Kalima, Abu Dhabi 2012.\n- \"La schiavit\u00f9 in et\u00e0 moderna\" di Patrizia Delpiano, trad. Amani Habachi, revisione. E. Anaya, Kalima, Abu Dhabi 2012.\n- \"CYBORIA Il risveglio di Galeno\" di Pierdomenico Baccalario, trad. Wafa Elbeh, revisione. E. Anaya, Kalima, Abu Dhabi 2012.\n- \"La dismissione\" di Ermanno Rea, trad. Nasser Ismail, revisione. E. Anaya, Kalima, Abu Dhabi 2011.\n- \"Neorealismo e nuova critica cinematografica\" di Guido Aristarco, trad. Adnan Ali, revisione. E. Anaya, Kalima, Abu Dhabi 2011.\n- \"I libri proibiti\" di Mario Infelise, trad. Wafa Elbeh, revisione. E. Anaya, Kalima, Abu Dhabi 2011.\n- Intervista sul fascismo di Renzo De Felice, trad. Mousa Khmisi revisione. E. Anaya, Abu Dhabi 2011.\n- \"La Politica nell\u2019Europa del \u2019900\" di Paolo Pombeni, trad. Negi Rizk, revisione. E. Anaya, Kalima, Abu Dhabi 2011.\n- \"Repubblicanesimo\" di Maurizio Viroli, trad. Nasser Ismail, revisione. E. Anaya, Kalima, Abu Dhabi 2011.\n- \"Storia delle migrazioni internazionali\" di Paola Corti, trad. Adnan Ali, revisione. E. Anaya, Kalima, Abu Dhabi 2011.\n- \"Fare un film\" di Federico Fellini, trad. Souhila Taibi e Negi Rizk, revisione. E. Anaya, Kalima, Abu Dhabi 2010.\n- \"Cristo si \u00e8 fermato a Eboli\" di Carlo Levi, trad. Wafa Elbeh, revisione. E. Anaya, Kalima, Abu Dhabi 2010.\nLibri italiani per bambini tradotti in arabo a cura di E. Anaya\n- \"IL coccodrillo gentile\", Lucia Panzieri \u2013 AntonGionata Ferrari, trad. Raoudha Mediouni, revisione. E. Anaya, Kalima, Abu Dhabi 2019.\n- \"L\u2019uomo d\u2019acqua e la sua fontana\" di Ivo Rosati-Gabriel Pacheco, trad. Adnan Ali, revisione. E. Anaya, Kalima, Abu Dhabi 2016.\n- \"Il leone mangiadisegni\" di Beniamino Sidoti, trad. Adnan Ali, revisione. E. Anaya, Kalima, Abu Dhabi 2016.\n- \"Chissadove\" di Cristiana Valentini-Philip Giordano, trad. Adnan Ali, revisione. E. Anaya, Kalima, Abu Dhabi 2016.\nArticoli:"}
{"id": "3669238", "revid": "486946", "url": "https://it.wikipedia.org/wiki?curid=3669238", "title": "Automotrice FNM EB 700", "text": ""}
{"id": "3669240", "revid": "1543377", "url": "https://it.wikipedia.org/wiki?curid=3669240", "title": "West Burlington", "text": "West Burlington \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 782 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (98,47%), seguita dagli afroamericani (0,64%) dati del 2000."}
{"id": "3669243", "revid": "1632387", "url": "https://it.wikipedia.org/wiki?curid=3669243", "title": "Il volto cancellato", "text": "Il volto cancellato \u00e8 un'autobiografia scritta da Fakhra Younas con l'aiuto di Elena Doni. Edito da Oscar Mondadori.\nTrama.\nFakhra Younas, una giovane donna pakistana, decide di raccontare la sua tragica storia e le violenze subite in paesi che come il Pakistan, Bangladesh, India sono largamente diffuse.\nFakhra prima di sposare il figlio di un ricchissimo uomo politico \u00e8 stata una danzatrice famosa. Un giorno suo marito per rabbia e gelosia, con l'acido le sfigur\u00f2 il viso cancellandole il volto e l'identit\u00e0. L'acido le consum\u00f2 il viso, il petto e le braccia. Questa storia \u00e8 famosa non solo per la notoriet\u00e0 della protagonista nel mondo della danza, ma anche perch\u00e9 Bilal (suo marito) era ex deputato al parlamento del Punjab. Il motivo dell'esplosione di tanta rabbia da parte del marito \u00e8 dovuta dalla decisione di Fakhra di divorziare e abortire il primogenito di Bilal, quest'ultimo impazzito e accecato spense la possibilit\u00e0 a sua moglie di vivere una vita normale.\nQuesto libro \u00e8 la storia della vita, del dramma e della rinascita di Fakhra. La sua infanzia difficile, il suo lavoro da ballerina, gli innamoramenti, le violenze e una lenta e lunga ricostruzione interiore ed esteriore fanno di questa storia un esempio da seguire per tutte quelle ragazze violentate nell'interiore come Fakhra. La rinascita della giovane ragazza \u00e8 stata possibile grazie all'aiuto di Tehmina Durrani matrigna di suo marito Bilal, che la port\u00f2 in Italia per farla curare. Qui le venne dato aiuto dal Comune di Roma e dall'associazione Smileagain ed \u00e8 stata curata dal Dottor Valerio Cervelli, Professore di chirurgia plastica all'ospedale Sant'Eugenio di Roma.\nIl libro si conclude con un esame di coscienza di Tehmina Durrani ringraziando Fakhra per aver messo alla luce la vera realt\u00e0 che si vive nel Sud Est."}
{"id": "3669244", "revid": "1543377", "url": "https://it.wikipedia.org/wiki?curid=3669244", "title": "Willem van Otterloo", "text": "Biografia.\nNato a Winterswijk, nella provincia della Gheldria, Van Otterloo trascorse gran parte della sua giovinezza a Utrecht, dove il padre, ispettore delle ferrovie olandesi, era stato trasferito. Dopo aver iniziato gli studi in medicina all'Universit\u00e0 di Utrecht pass\u00f2 al conservatorio di Amsterdam dove studi\u00f2 composizione con Sem Dresden e violoncello con Max Or\u00f3bio de Castro.\nDopo il diploma nel 1932, Van Otterloo venne nominato direttamente violoncellista presso l'Utrechts Stedelijk Orkest (Orchestra Comunale di Utrecht - OSU) della quale divenne presto prima assistente poi secondo e in seguito primo direttore. Nello stesso anno vinse un premio di composizione del Concertgebouw per la sua \"Suite n. 3\". Nel 1949 venne nominato direttore principale della Residentie Orkest dell'Aja e tra il 1962 e il 1972 anche della Radio Filharmonisch Orkest di Hilversum.\nSotto la sua direzione la Residentie Orkest riscosse grande successo soprattutto negli anni cinquanta e questo frutt\u00f2 anche un lucroso contratto discografico con la Philips Records. Van Otterloo ha realizzato molte registrazioni grammofoniche, soprattutto con la Residentie dell'Aja, ma anche con la Royal Concertgebouw Orchestra, i Berliner Philharmoniker, Wiener Philharmoniker, l'Orchestre des Concerts Lamoureux e la Sydney Symphony Orchestra. Per Van Otterloo la stagione concertistica 1973-1974 fu l'ultima alla direzione della \"Residentie\".\nTrascorse undici anni in Australia dove dal 1969 al 1970 fu direttore della Melbourne Symphony Orchestra e dal 1973 al 1978 della Sydney Symphony Orchestra.\nMor\u00ec a 70 anni a St Kilda East, presso Melbourne, in seguito ad un incidente stradale occorso poco dopo un concerto con la Sydney Symphony. La salma venne trasferita all'Aja per la cremazione."}
{"id": "3669246", "revid": "1442080", "url": "https://it.wikipedia.org/wiki?curid=3669246", "title": "Drogheda United Football Club 2002-2003", "text": "Questa voce raccoglie le informazioni riguardanti il Drogheda United Football Club nelle competizioni ufficiali della stagione 2002-2003.\nStagione.\nDopo un avvio di buon livello, il Drogheda United (che all'inizio della stagione aveva guadagnato lo status di squadra professionistica) sprofond\u00f2 presto nelle posizioni pi\u00f9 basse della League of Ireland finendo per farsi rimontare nel finale dall'UCD penultimo: nei successivi playoff i \"Drogs\" rimontarono lo 0-2 subito a Galway nella gara di andata, guadagnandosi la salvezza."}
{"id": "3669247", "revid": "46291", "url": "https://it.wikipedia.org/wiki?curid=3669247", "title": "Pseudoscabiosa limonifolia", "text": "La vedovina trapanese (\"Pseudoscabiosa limonifolia\" ) \u00e8 una pianta rupestre della famiglia Dipsacaceae (o Caprifoliaceae secondo la classificazione APG), endemica della Sicilia occidentale e delle isole Egadi.\nDistribuzione e habitat.\nSpecie rupestre mediterranea presente in Sicilia occidentale e alle isole Egadi.\nCresce su rupi calcaree esposte a nord intorno ai 400 metri di quota."}
{"id": "3669248", "revid": "49137919", "url": "https://it.wikipedia.org/wiki?curid=3669248", "title": "Automotrice FNM E 760", "text": ""}
{"id": "3669250", "revid": "1305772", "url": "https://it.wikipedia.org/wiki?curid=3669250", "title": "Spindizzy", "text": "Spindizzy \u00e8 un videogioco isometrico pubblicato nel 1986 per gli home computer a 8 bit Amstrad CPC, Apple II, Atari 8 bit, Commodore 64, Thomson MO6, Thomson TO7 e ZX Spectrum dalla Electric Dreams Software. Esso comprende elementi dei videogiochi d'azione e dei rompicapo. Il giocatore controlla un oggetto geometrico che scivola su un complesso ambiente tridimensionale.\nIl gioco ricevette critiche molto positive da parte della stampa specializzata europea, bench\u00e9 alcuni notarono una certa somiglianza con \"Marble Madness\", uscito nelle sale giochi due anni prima, o con \"Gyroscope\", uscito per computer l'anno prima. \"Spindizzy\" ebbe un seguito intitolato \"Spindizzy Worlds\", pubblicato nei primi anni novanta per macchine della successiva generazione.\nTrama.\nIl gioco ha un aspetto surreale, ma il manuale originale d\u00e0 una storia introduttiva. Una corporazione ha scoperto in un'altra dimensione un mondo artificiale sospeso nel vuoto, e assegna a un apprendista cartografo il compito di esplorarlo, utilizzando il veicolo remoto GERALD (Geographic Environmental Reconnaissance Land-Mapping Device).\nModalit\u00e0 di gioco.\n\"Spindizzy\" si svolge in un labirinto di 386 stanze a schermo fisso con vista isometrica inclinata. Le stanze hanno aspetto piastrellato e i pavimenti prendono svariate forme tridimensionali, con rampe, ponti, pendii, e occasionalmente ascensori, trampolini, interruttori, acqua e superfici ghiacciate particolarmente scivolose. Lo scopo \u00e8 visitare tutte le stanze (il numero di quelle ancora inesplorate \u00e8 sempre indicato a video) e raccogliere tutte le numerose gemme sparse per lo scenario, prima che si esaurisca il tempo.\nSi controlla GERALD, un oggetto rotante, spingendolo nelle otto direzioni sul pavimento, e sentendo fortemente l'effetto dell'inerzia. Con il pulsante di fuoco si pu\u00f2 dare un'accelerazione maggiore. Si pu\u00f2 sfruttare la velocit\u00e0 per fare brevi salti nel vuoto. Per fermarsi, oltre che spingere in senso contrario, \u00e8 possibile frenare bruscamente con un apposito tasto, ma questo ha un costo in unit\u00e0 di tempo. Se si precipita nel vuoto sottostante, oppure ci si schianta da un'altezza troppo elevata, GERALD viene rigenerato e ritorna subito in gioco, ma con una penalit\u00e0 di tempo. Ogni gemma raccolta fa aumentare un po' la riserva di tempo.\nLa forma di GERALD pu\u00f2 essere cambiata a volont\u00e0 durante il gioco, tra una piramide rovesciata, una specie di trottola, e una biglia (secondo ci sarebbero anche differenze di prestazioni tra le tre forme, ma di questo non c'\u00e8 conferma ufficiale; il manuale ne parla solo come di \"stanchezza degli occhi\"). Si pu\u00f2 ruotare il punto di vista sulla stanza di 90\u00b0 (una freccia indica l'attuale direzione del nord) e cambiare la combinazione di colori. In ogni momento si pu\u00f2 visualizzare una mappa dell'intero labirinto, con le aree gi\u00e0 visitate mostrate di un colore diverso.\nNon c'\u00e8 colonna sonora, ma l'edizione statunitense per Commodore 64 ha in pi\u00f9 un tema musicale nell'introduzione.\nSviluppo.\nLo sviluppo del titolo fu curato da Paul Shirley, che trasse la propria ispirazione dai titoli isometrici della Ultimate Play The Game e da \"Marble Madness\" per le meccaniche. Shirley sostiene che aveva realizzato il motore grafico isometrico prima ancora di aver mai visto \"Marble Madness\", ma che nessuno gli crede mai quando lo dice. Lo sviluppo fu effettuato su Amstrad CPC e poi fu convertito per il Commodore 64 sempre da Shirley, mentre le altre versioni si devono ad altri programmatori. I livelli sono generati tramite script da un interprete interno, in questo modo Shirley riusc\u00ec a far stare 386 livelli in 11\u00a0kB di memoria."}
{"id": "3669256", "revid": "287204", "url": "https://it.wikipedia.org/wiki?curid=3669256", "title": "Charlotte Sting 1997", "text": "La stagione 1997 delle Charlotte Sting fu la 1\u00aa nella WNBA per la franchigia.\nLe Charlotte Sting arrivarono terze nella \"Eastern Conference\" con un record di 15-13. Nei play-off persero la semifinale con le Houston Comets (1-0)."}
{"id": "3669257", "revid": "1543377", "url": "https://it.wikipedia.org/wiki?curid=3669257", "title": "Wilmot (Pennsylvania)", "text": "Wilmot \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 1.177 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (98,22%), seguita dagli afroamericani(0,34%) dati del 2000."}
{"id": "3669268", "revid": "1924342", "url": "https://it.wikipedia.org/wiki?curid=3669268", "title": "Parole parole/Adagio", "text": "Parole parole/Adagio \u00e8 il 110\u00b0 singolo di Mina, pubblicato ad aprile del 1972 su vinile a 45 giri dall'etichetta privata dell'artista PDU e distribuito dalla EMI Italiana.\nDescrizione.\nAnticipa l'album \"Cinquemilaquarantatre\" e, come il singolo precedente, contiene sul lato principale un brano di grandissimo successo: Parole parole famoso per il duetto Mina - Alberto Lupo; sul retro il meno noto Adagio, con testo di Paolo Limiti.\nNelle due canzoni gli arrangiatori Gianni Ferrio e Augusto Martelli dirigono le rispettive orchestre.\nSuccesso e classifiche.\n\"Parole parole\" compare in classifica il 20 maggio, quando \"Grande, grande, grande\" della stessa Mina detiene ancora la prima posizione, ma sta per iniziare la sua discesa. Successivamente i due brani cercheranno di contendersi un posto sul podio, ma la posizione di testa diventer\u00e0 appannaggio di Lucio Battisti con la sua \"I giardini di marzo\".\nChiuder\u00e0 il 1972 al 15\u00ba posto nelle vendite dei singoli, con \"Grande, grande, grande\" campione assoluto di incassi.\n\"Parole parole\".\nBrano immancabile in qualsiasi compilation riguardante Mina; per citare le principali: \"Del mio meglio n. 2\" (1973), \"Minantologia\" (1997), e \"The Platinum Collection\" (2004).\n\"Adagio\".\nGi\u00e0 pubblicato sull'album \"...quando tu mi spiavi in cima a un batticuore...\" del 1970, trover\u00e0 posto nell'antologia della EMI \"Scritte per Mina. Firmato Paolo Limiti\" (2013).\nSempre nel 1970, Mina lo incide anche in spagnolo, col titolo Despacio. Questa versione, mai pubblicata su CD, \u00e8 inclusa nella raccolta \"Amor mio\" (Odeon J 062-93.778), distribuita solo sui mercati discografici di lingua latina."}
{"id": "3669271", "revid": "1305772", "url": "https://it.wikipedia.org/wiki?curid=3669271", "title": "Super Off Road", "text": "Super Off Road \u00e8 un videogioco arcade di corse di pick-up fuoristrada pubblicato nel 1989 dalla Leland Corporation. Nel 1990 la Virgin Games ha prodotto numerose conversioni del gioco per i computer diffusi in Europa. Nel 1990 la Tradewest, filiale della Leland, ha pubblicato una versione per NES, e nel 1992-1993 sono uscite altre conversioni per le principali console.\nIl titolo esteso \u00e8 Ironman Ivan Stewart's Super Off-Road nella versione arcade e Ivan \"Ironman\" Stewart's Super Off Road nelle versioni per computer, con la sponsorizzazione del pilota statunitense Ivan Stewart detto \"Ironman\", mentre le versioni per console ne sono prive. Il gioco arcade venne incluso anche nella raccolta \"Midway Arcade Treasures 3\" senza riferimenti a Stewart.\nModalit\u00e0 di gioco.\nLe gare si svolgono su piste sterrate, mostrate con visuale in terza persona isometrica fissa nello stile di \"Super Sprint\". Nelle versioni per le console Game Boy, Game Gear e Lynx \u00e8 visibile solo una parte del percorso alla volta, con scorrimento multidirezionale. Ci sono 8 percorsi tortuosi di difficolt\u00e0 crescente (4 su Game Boy, 16 su SNES e Mega Drive, 12 su Master System), caratterizzati da saliscendi e da irregolarit\u00e0 del terreno dove i mezzi possono sobbalzare e perdere aderenza, come buche, montagnole, rampe, pozze d'acqua. Ogni percorso verr\u00e0 successivamente affrontato anche nel verso contrario, per un totale di 16 possibilit\u00e0.\nI partecipanti sono sempre quattro veicoli, dei quali quello grigio, nelle versioni con Ivan Stewart, \u00e8 sempre controllato dal computer e rappresenta appunto Ironman. Gli altri tre veicoli colorati possono essere controllati da giocatori o dal computer, quindi possono competere fino a tre giocatori in simultanea. Nelle versioni per Amstrad, Spectrum e per la maggior parte delle console i giocatori massimi sono limitati a due, ma sono supportati fino a quattro giocatori nella versione per NES (con l'adattatore NES Four Score o NES Satellite) e in quella Lynx (con il cavo ComLynx).\nI controlli di guida sono limitati a sterzo, acceleratore e utilizzo di \"nitro\" (protossido d'azoto). Il nitro \u00e8 disponibile in quantit\u00e0 limitata e ogni utilizzo d\u00e0 una forte accelerazione istantanea al proprio mezzo. Gli urti contro gli altri veicoli o contro le pareti della pista respingono e intralciano il mezzo, ma senza danneggiarlo.\nLa corsa termina non appena uno qualsiasi dei concorrenti taglia il traguardo dopo il numero di giri previsto. Il resto del podio \u00e8 determinato dalle posizioni dei veicoli in quel momento. Per passare al livello successivo \u00e8 necessario arrivare primi (o tra i primi due, se sono entrambi giocatori umani), altrimenti si pu\u00f2 continuare la partita solo utilizzando un credito; anche nelle conversioni domestiche sono disponibili alcuni crediti. Si riceve comunque un punteggio e un premio in denaro in proporzione al piazzamento raggiunto. Prima di una gara il denaro si pu\u00f2 spendere per comprare ricariche di nitro e vari livelli di potenziamenti al proprio veicolo: ammortizzatori, gomme, accelerazione e velocit\u00e0 massima. Bonus di denaro e nitro compaiono anche casualmente in pista, da raccogliere passandoci sopra. Inoltre si possono convertire i crediti in grosse somme di denaro.\n\"Super Off Road\" \u00e8 forse il primo gioco arcade a presentare un adattamento della difficolt\u00e0 alle prestazioni del giocatore stesso (caratteristica a volte chiamata \"Dynamic Play Adjustment\"); il veicolo grigio di Ironman, generalmente l'avversario pi\u00f9 impegnativo, cambia velocit\u00e0 in relazione alla posizione del giocatore, in modo da mantenere sempre una certa sfida, caratteristica mantenuta almeno in alcune delle conversioni domestiche.\nAggiornamenti.\nLa Leland produsse un'altra versione del gioco arcade, sottotitolata \"Track-Pak\", che introduce otto nuove piste. Un'altra novit\u00e0 \u00e8 la possibilit\u00e0 di scegliere se pilotare il solito veicolo oppure una dune buggy, migliore come ammortizzatori e accelerazione ma peggiore come tenuta e velocit\u00e0 massima. Le piste aggiuntive di \"Track-Pak\" sono presenti, insieme alle originali, anche nelle conversioni per Super Nintendo e Mega Drive.\nAccoglienza.\n\"Super Off Road\" ottenne molti buoni giudizi dalla critica, pi\u00f9 o meno in tutte le sue conversioni, pur essendo spesso considerato una variante del classico \"Super Sprint\".\nSeguito.\nCi fu un seguito ufficiale con \"\", pubblicato solo per Super Nintendo nel 1993, di nuovo sponsorizzato da Ivan Stewart, ma dotato di visuale tridimensionale e poco simile al predecessore.\nNell'ambito arcade ci fu una certa somiglianza con \"Indy Heat\" (1991) sempre della Leland; talvolta \u00e8 considerato un seguito anche \"Off Road Challenge\" (1997, uscito anche per Nintendo 64 nel 1998), a sua volta seguito da \"Off Road Thunder\" (2000), entrambi della Midway Games e in 3D."}
{"id": "3669272", "revid": "729019", "url": "https://it.wikipedia.org/wiki?curid=3669272", "title": "Pierre Mazeaud", "text": "Pierre Mazeaud, conosciuto all'estero soprattutto per la sua attivit\u00e0 di alpinista svolta nel corso di oltre un trentennio, vanta una carriera di altissimo livello nell'apparato politico e giudiziario francese.\nCarriera politico-giudiziaria.\nEntra in magistratura nel 1960. Da sempre impegnato in politica nel movimento gollista, pi\u00f9 volte chiamato a far parte di gabinetti ministeriali, \u00e8 deputato all'Assembl\u00e9e nationale dal 1968 al 1973 e dal 1988 al 1998, ricoprendo la carica di vice presidente nei bienni 1992-93 e 1997-98. Dal 1973 al 1976 \u00e8 segretario di Stato allo sport nei governi Messmer II e III e nel primo governo Chirac. Dal 1976 al 2005 fa parte del Consiglio di Stato. Dal 1987 al 1997 \u00e8 giudice titolare nell'Alta Corte di Giustizia, della quale \u00e8 stato anche vice presidente. Membro del Consiglio costituzionale dal 1998, ne diventa presidente nel febbraio 2004 su designazione di Jacques Chirac, carica retta fino alla fine del suo mandato nel 2007. Dal 2007 al 2008 \u00e8 vice presidente della commissione presieduta da \u00c9douard Balladur che ha allestito il progetto di riforma costituzionale approvato dal parlamento in seduta comune nel luglio 2008.\nCarriera alpinistica.\nNel 1959 partecipa nella cordata guidata da Ren\u00e9 Desmaison sulla Ovest delle Lavaredo all'apertura della via in artificiale dedicata a Jean Couzy, perito in un incidente in montagna l'anno prima. Nel corso della sua attivit\u00e0 si lega con diversi grandi alpinisti del periodo, non solo francesi come Andr\u00e9 Contamine (\"Contamine-Mazeaud\" al Mont Blanc du Tacul), Ignazio Piussi (con Roberto Sorgato sulla Punta Tissi), Toni Hiebeler (Nord del Cervino in invernale nel gennaio 1962, con Toni Kinshofer e Erich Krempke).\nNel 1961 effettua un tentativo di scalata al Pilone Centrale del Fr\u00eaney in compagnia degli alpinisti francesi Pierre Kohlmann, Robert Guillaume e Antoine Vieille. Ad essi si unisce, nel corso dell'ascesa, una cordata italiana composta da Walter Bonatti, Andrea Oggioni e Roberto Gallieni. Per il cattivo tempo che imperverser\u00e0 pi\u00f9 giorni, viene decisa la ritirata ma il tentativo termina in tragedia con la morte di quattro alpinisti (tre per sfinimento e uno caduto in un crepaccio). Per giorni di loro non si seppe nulla. A dare l'allarme a Courmayeur furono le guide alpine Gigi Panei e Alberto Tassotti che, nella bufera, raggiunsero il rifugio de La Fourche e scoprirono la destinazione della cordata italo-francese. Panei diede la notizia a Toni Gobbi e cos\u00ec partirono i soccorsi. Gli unici sopravvissuti saranno Bonatti, Gallieni e lo stesso Mazeaud (rimasto bloccato - insieme ad Andrea Oggioni - da un gioco di corde ghiacciate nel Canalino dell'Innominata), soccorso in un secondo tempo dopo l'allarme dato dai primi due giunti al Rifugio Gamba, dove pernottavano le squadre di soccorso. Sar\u00e0 grazie alla sua testimonianza a favore di Bonatti, diventato suo grande amico, che questi ricever\u00e0 la Legion d'Onore.\nNel 1962 per commemorare i compagni scomparsi si lega a Walter Bonatti per aprire la \"via dell'amicizia\" sulla parete sud delle Petites Jorasses.\nAutore di diversi libri autobiografici sulla sua vita alpinistica, tra cui \"Montagne pour un homme nu\" (\"Montagne per un uomo vero\" nell'edizione italiana), nel 1964 \u00e8 nella cordata protagonista del film \"Una cordata europea\" di Lothar Brandler\nCon l'amico Roberto Sorgato, dopo un tentativo nel 1967 che cost\u00f2 loro un bivacco di otto giorni nella tempesta, nell'agosto 1971 sale i difficili pilastri a sinistra della \"Major\", sul versante del Ghiacciaio della Brenva del Monte Bianco, aprendo la \"Super Major\".\n\u00c8 stato il primo francese a completare l'ascensione al Monte Everest nel 1978, insieme ai connazionali Jean Afanassieff, Nicolas Jaeger e all'austriaco Kurt Diemberger."}
{"id": "3669274", "revid": "729019", "url": "https://it.wikipedia.org/wiki?curid=3669274", "title": "Castello di Maniago", "text": "Il castello di Maniago \u00e8 un castello del XII secolo, e si trova alle pendici del monte J\u00f4f, in posizione dominante rispetto all'abitato attuale.\nI motivi della costruzione.\nIl castello di Maniago fu costruito per risolvere i problemi che il patriarcato di Aquileia aveva dopo la conferma della donazione delle terre del feudo maniaghese a Rodoaldo (patriarca di Aquileia) da parte dell'imperatore Ottone II : la distanza tra tali terre e Aquileia non rendeva facile la loro amministrazione. Inoltre, con la formazione del grande feudo di Spilimbergo (che si estendeva, lungo il fiume Tagliamento, fino a Sbrojavacca), il consolidamento dei possessi sestensi nella Val Cellina, il possesso dell'Abbazia di Millstatt del territorio di Maniago Libero, l'insediamento dei Polcenigo a Mizza e dell'abbazia di Pomposa a Fanna, il piccolo feudo rischiava di subire un attacco in ogni momento. Era dunque necessaria la costruzione di un castello e soprattutto ricorrere a una \"custoria\", cio\u00e8 a un \"feudo di abitanza\".\nGli edifici del castello.\nFu cos\u00ec che inizialmente fu costruito il mastio, ovvero la \"Turris Magna\" (edificio numero 2 nella pianta), affiancato verso valle dalla \"domus d. Patriarche\" (numero 1); quest'ultimo edificio cambi\u00f2 nome in \"domus magna\" dopo che fu assegnato ai primi \"habitatores\" nobili, essendo stato costruito nel XIII secolo il Palatium (n 3), posto nel lato pi\u00f9 a monte della corte accanto a una torre denominata \"fracta\" a causa dello stato in cui versava (n 4).\nAl centro della corte c'era la \"Turris ALba\" (torre bianca, n. 5), con accanto un edificio denominato nel dipinto \"casa de sotto\" (n. 6). Accanto alla \"domus magna\" fu poi costruito un edificio a coronamento del portone d'ingresso, e in continuit\u00e0 di questo un ultimo edificio chiamato \"casa de medio\" (n. 7). Cos\u00ec finiva il primo giro di mura, e subito di fronte al castello si trovavano la chiesetta di San Giacomo (n. 8, tuttora esistente) e il borgo del castello (oggi coperto da fitta vegetazione).\nCome si pu\u00f2 notare poi dal dipinto, il castello, il borgo e la chiesetta erano circondati da una seconda cerchia di mura, completata dalla \"Porta Castri\", sormontata dalla \"Torre della Porta\". In questo punto si raccordavano la strada che scende all'attuale via Castello e il sentiero che termina alle spalle della chiesetta di San Carlo (anch'essa tuttora esistente).\nIl castello durante il periodo del \"feudo di abitanza\".\nDelle famiglie tra cui era stato diviso il feudo di abitanza, quella con la maggior fetta era la famiglia dei Flagogna; a essa si aggiungevano poi i Pinzano, i Polcenigo e i Varmo. Queste famiglie possedevano terre e diritti sul feudo di Maniago in cambio della custodia e protezione che dovevano dare al feudo stesso. \nIl primo assedio al castello avviene nel 1216 ad opera di Ezzelino II da Romano e di Vecellone da Camino, ma viene respinto. \nL'avvento dei Maniago.\nIl 15 dicembre 1277 i Flagogna vendettero la loro parte del castello e i loro diritti vassallatici a Olvrando di Maniago, che successivamente costru\u00ec una sua dimora all'interno della prima cerchia di mura (normalmente individuata con la \"domus de medio\" per la presenza del cortiletto privato, indicato dalle fonti) per consolidare la propria posizione all'interno del feudo.\nNel 1309, a causa di alcune questioni di confini e di pascolo tra i paesi di Maniago e Fanna, il castello sub\u00ec un nuovo assedio, difeso dal conte di Montepace (comandante delle armi patriarcali); respinti gli assedianti con una sortita, egli mise in fuga Walterpertoldo di Spilimbergo e cattur\u00f2 Enrico di Prampero.\nSuccessivamente Olvrando si impegn\u00f2 ad acquistare in varie cessioni i possedimenti dei Polcenigo e dei Pinzano. L'assedio del 1318 fu dovuto appunto alla volont\u00e0 di estromettere i Pinzano dal castello.\nGalvano di Maniago.\nNel 1319 Galvano, figlio di Olvrando, succede al padre e giura fedelt\u00e0 al capitano generale del Patriarcato. Egli inoltre, assieme al fratello Volveno, complet\u00f2 l'opera del padre, acquistando nel 1325 e nel 1326 le ultime propriet\u00e0 dei Pinzano nel castello e nel feudo. Nel 1329 furono anche acquistati i possedimenti dei Varmo.\nGalvano infine riesce a diventare proprietario di quasi tutto il fortilizio, inclusa la casa residenziale che nel 1333 il patriarca Bertrando, considerandola \u201ctotaliter disrupta et destructa\u201d, gli concede in feudo di abitanza. Nel 1355 la chiesetta di San Giacomo entra a far parte del complesso castellano.\nIl passo successivo fu l'inglobazione nel feudo del territorio di Maniago Libero.\nIl monastero di Millstat non aveva per\u00f2 intenzione di cedere i propri possedimenti di Maniago Libero, amministrati dalla famiglia dei Flasberg. Perci\u00f2, per ovviare a questo problema, Volveno e Galvano acquistavano nel 1338 i diritti di avvocazia e il garitto esercitati da tale famiglia. Questo acquisto fu consolidato dalla ratifica successiva dell'abate di Millstatt.\nDecadenza e abbandono del castello.\nNel 1377 Nichilo, figlio di Galvano, riceve per s\u00e9 e i fratelli Bartolomeo e Rambaldo l'investitura del castello, del borgo, dei fortilizi, della torre, del girone e del palazzo patriarcale.\nDurante le lotte per la nomina a patriarca di Philippe d'Alen\u00e7on, i signori di Maniago pagarono la fedelt\u00e0 alla Lega friulana (in cui erano entrati nel 1385) subendo l'ennesimo assedio nel 1387; furono infatti attaccati dalle truppe di Francesco da Carrara, ma nonostante l'utilizzo massiccio dell'artiglieria, il castello resistette.\nNel giugno del 1420 il castello fu occupato dai Veneziani, e subito dopo Bartolomeo di Maniago giur\u00f2 fedelt\u00e0 alla Serenissima ricevendo in cambio l'investitura del feudo a vita.\nIn occasione dell'invasione turca del 1467, vennero rinforzate le mura, ma dopo l'abbandono agli inizi del \u2018500, e i terremoti del 1511 e del 1575 inizi\u00f2 la decadenza del castello. Nel 1630, con la morte di una vecchia signora che non aveva voluto trasferirsi altrove, il castello and\u00f2 definitivamente in disuso."}
{"id": "3669276", "revid": "1718925", "url": "https://it.wikipedia.org/wiki?curid=3669276", "title": "Nuova Phyrexia", "text": "Nuova Phyrexia (\"New Phyrexia\" in inglese) \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 13 maggio 2011, \u00e8 il terzo e ultimo set del \"blocco di Cicatrici di Mirrodin\", che comprende anche \"Cicatrici di Mirrodin\" e \"Mirrodin Assediato\".\nCaratteristiche.\n\"Nuova Phyrexia\" \u00e8 composta da 175 carte, stampate a bordo nero, cos\u00ec ripartite:\nIl simbolo dell'espansione \u00e8 il simbolo di Phyrexia, ovvero un cerchio intersecato da una linea verticale, e si presenta nei consueti quattro colori a seconda della rarit\u00e0: nero per le comuni, argento per le non comuni, oro per le rare e bronzo per le rare mitiche.\n\"Nuova Phyrexia\" \u00e8 disponibile in bustine da 15 carte casuali e in 5 \"intro pack\", che comprendono ciascuno una bustina da 15 carte casuali e un mazzo tematico precostituito da 60 carte:\nCuriosit\u00e0.\n\"Nuova Phyrexia\" \u00e8 stata presentata in tutto il mondo durante i tornei di prerelease il 7 maggio 2011, in quell'occasione \u00e8 stata distribuita una speciale carta olografica promozionale: \"Sheoldred, La Bisbigliante\", che presentava un'illustrazione alternativa rispetto alla carta che si poteva trovare nelle bustine.\nNel set sono state ristampate le seguenti carte da precedenti:\nIl secondo potenziale nome del set era \"Mirrodin Puro\", in quanto al momento dell'annuncio non si sapeva chi avrebbe vinto il conflitto tra la fazione Mirran e la fazione Phyrexiana. L'unica carta esistente con il simbolo di \"Mirrodin Puro\" \u00e8 la copia promozionale del \"Talismano Integro\" del \"Game Day\" di \"Mirrodin Assediato\". \nNovit\u00e0.\nQuesto set introduce diverse novit\u00e0 nel gioco, incluso un nuovo viandante dimensionale, oltre a riprendere le nuove abilit\u00e0 delle carte introdotte nei due set precedenti.\nMana di Phyrexia.\nIl cosiddetto \"mana di Phyrexia\" \u00e8 un nuovo tipo di simbolo di mana, presente nel costo di alcune magie e abilit\u00e0 al posto dei normali simboli da sempre usati nel gioco. Si presenta come un pallino colorato di uno dei cinque colori della magia, come gli altri simboli di mana, ma invece di contenere i consueti simboli al suo interno, mostra per ogni colore il simbolo di Phyrexia. Il mana di Phyrexia \u00e8 presente solo nei costi delle magie o abilit\u00e0, (non \u00e8 possibilie aggiungere mana di Phyrexia alla propria riserva di mana), e pu\u00f2 essere pagato normalmente con un mana del colore appropriato oppure spendendo due punti vita. Questo fa s\u00ec che il costo in termini di mana per giocare alcune carte sia molto ridotto, in certi casi addirittura a zero. Ad esempio il \"Passo Falso Mentale\", che ha un costo di un mana blu di Phyrexia, pu\u00f2 essere lanciato senza spendere mana, semplicemente pagando due punti vita, e questo lo rende una magia sproporzionatamente forte, motivo per cui la Wizards of the Coast ha bandito il suo utilizzo dai tornei dei formati Modern, Esteso e Legacy.\nNuovi Planeswalker.\nKarn Liberato.\nKarn \u00e8 un viandante dimensionale antico e potente, creato da Urza in forma di golem molto tempo prima che Mirrodin esistesse, capace di tornare indietro nel tempo e pensato come arma da usare contro l'invasione phyrexiana di Dominaria. Una volta servito il suo scopo, Karn ascese alla condizione di viandante dimensionale ereditando la \"scintilla\" del suo creatore, e inizi\u00f2 ad esplorare il multiverso. Durante la crisi temporale che sconvolse Dominaria, perse molti dei propri poteri risanando lo squarcio nel tempo che sovrastava Tolaria, e in quel momento si rese conto di aver infettato Mirrodin, un piano dimensionale da lui creato molto tempo prima col nome di Argentum, con l'olio di Phyrexia. Torn\u00f2 allora immediatamente nel mondo che aveva creato, ma l\u00ec fu sopraffatto dal potere di Phyrexia, e divenne il nuovo \"signore delle macchine\" di un piano dimensionale che era ormai una nuova Phyrexia. Solo il sacrificio del viandante dimensionale Venser, suo amico, gli permise di tornare immune all'olio di Phyrexia."}
{"id": "3669277", "revid": "1543377", "url": "https://it.wikipedia.org/wiki?curid=3669277", "title": "Amstel Cura\u00e7ao Race 2006", "text": "L'Amstel Cura\u00e7ao Race 2006, quinta edizione della corsa, si disput\u00f2 il 4 novembre 2006 e venne vinta dallo spagnolo Alejandro Valverde.\nAll'arrivo 108 ciclisti tagliarono il traguardo."}
{"id": "3669285", "revid": "438678", "url": "https://it.wikipedia.org/wiki?curid=3669285", "title": "Negozio on line", "text": ""}
{"id": "3669287", "revid": "438678", "url": "https://it.wikipedia.org/wiki?curid=3669287", "title": "Negozio on-line", "text": ""}
{"id": "3669288", "revid": "319329", "url": "https://it.wikipedia.org/wiki?curid=3669288", "title": "Amstel Bright Race Cura\u00e7ao 2006", "text": ""}
{"id": "3669289", "revid": "1318658", "url": "https://it.wikipedia.org/wiki?curid=3669289", "title": "Automotrice FNM E.740", "text": "Le automotrici E.740 delle Ferrovie Nord Milano sono una serie di elettromotrici costruite per il traino di treni vicinali. Costituiscono l'ultimo gradino dell'evoluzione delle elettromotrici di prima generazione, avviata nel 1928 con le E.700.\nStoria.\nIn vista dell'estensione della trazione elettrica a tutta la propria rete, sancita dalla convenzione stipulata col Governo italiano il 30 aprile 1951, le Ferrovie Nord Milano provvidero a irrobustire il proprio parco mezzi.\nLe prime 7 unit\u00e0 furono ricavate nel 1951 dalla trasformazione di rimorchi pilota serie E.800 costruiti nel 1928. Le vetture, dotate di cabina passante e dal disegno della cassa pressoch\u00e9 identico alle E.700-04\u00f710 (faceva eccezione la presenza di soli due vestiboli in luogo di tre, con porte \"a libretto\" comandate pneumaticamente), ricevettero un equipaggiamento elettrico analogo a quello montato sulle E.720.\nA seguito della dismissione delle fragili e inefficienti E.750, nel 1953\u201354 furono commissionate alla Breda altre 9 unit\u00e0, numerate da 08 a 16, che adottarono le stesse caratteristiche elettromeccaniche, ma una cassa di disegno pi\u00f9 moderno configurata a vestiboli d'estremit\u00e0, che consentivano di creare un unico ambiente viaggiatori. Nel 1957 la stessa Breda forn\u00ec ulteriori 8 unit\u00e0 (numerazione da 17 a 24), che mantennero la stessa cassa, allungata per\u00f2 di 600\u00a0mm al fine di ricavare cabine di guida pi\u00f9 spaziose e prive di sportello frontale intercomunicante.\nInizialmente utilizzate in composizioni di due elementi (accoppiate alle semipilota E.800), dagli anni 1980 le E.740 vennero abbinate anche alle carrozze \"svizzerette\" Leichtstahlwagen comprate di seconda mano dalle Ferrovie Federali Svizzere, creando convogli bloccati da quattro casse (elettromotrice+2 carrozze+semipilota). \nLe automotrici E.740 vennero ritirate dal servizio definitivamente nel 2012: l'ultima corsa fu effettuata la sera del 24 novembre sulla linea di Novara con l'elettromotrice EB 740-18.\nL'unica elettromotrice conservata in ordine di marcia, nell'ambito di un convoglio storico aziendale (composto anche da due Leichtstahlwagen e una semipilota E.800), \u00e8 la EB 740-01, a cui \u00e8 applicato lo schema di coloritura bianco-blu, che tuttavia il veicolo in questione vest\u00ec solo prima di essere convertito in elettromotrice da rimorchio pilota qual era.. \nAltre unit\u00e0, tra cui la EB 740-18, sottoposta nel 2010 al ripristino della livrea SOCIMI bianco-gialla degli anni '80, sono state accantonate in vista di un eventuale recupero, divenuto sempre pi\u00f9 incerto con il passare degli anni; la EB 740-02, in livrea regionale bianco-blu-verde, \u00e8 monumentata dall'aprile 2018 presso il Museo delle industrie e del lavoro del Saronnese.\nLivree.\nLe E.740 entrarono in servizio in livrea castano, all'epoca comune a tutti i mezzi FNM. A partire dal maggio 1984 furono ricolorate nella vivace livrea detta \"SOCIMI\" bianco-nero-arancione, mutuata dalle SNCF, che le FNM avevano adottato a seguito dell'acquisizione delle carrozze \"Due Piani\" di modello francese. Infine negli anni 1990 assunsero la livrea \"regionale\" bianco-blu-verde."}
{"id": "3669290", "revid": "2091899", "url": "https://it.wikipedia.org/wiki?curid=3669290", "title": "Episodi di Revenge (prima stagione)", "text": "La prima stagione della serie televisiva Revenge, composta da 22 episodi, \u00e8 stata trasmessa dal 21 settembre 2011 al 23 maggio 2012 sul canale statunitense ABC.\nIn Italia la stagione \u00e8 andata in onda in prima visione satellitare dal 30 novembre 2011 al 10 luglio 2012 su Fox Life, canale a pagamento della piattaforma Sky. \u00c8 stata trasmessa in chiaro dal 1\u00ba ottobre 2012 all'11 marzo 2013 su Deejay TV.\nIl domino della vendetta.\nTrama.\nDaniel Grayson ed Emily Thorne stanno festeggiando il loro fidanzamento quando Charlotte, sorella del festeggiato, e Declan Porter, fanno una macabra scoperta in spiaggia: un ragazzo \u00e8 stato brutalmente ucciso con tre colpi di pistola.\nCinque mesi prima: Emily Thorne, una bella e ricca ragazza, decide di trasferirsi negli Hamptons in una casa dove viveva da bambina con suo padre David.\nFingendo di non conoscere nessuno, decide quindi di partecipare alla festa organizzata dalla sua amica Ashley in onore di Victoria, matrona dei Grayson e donna potente, nonch\u00e9 sua vicina di casa.\nLa famiglia Grayson \u00e8 famiglia con molti oscuri segreti, a partire dalla relazione del marito - Conrad Grayson - con Lydia Davis, migliore amica di Victoria e proprietaria della casa dove Amanda/Emily finir\u00e0 appunto per vivere a seguito di alcune vicende; parte dei segreti coinvolgono la vita passata e sconsiderata di Daniel e i problemi che anche sua sorella Charlotte comincia a dare.\n\u00c8 proprio su questi segreti che Emily comincia a forgiare la sua vendetta: la ragazza infatti non \u00e8 altro che Amanda Clarke, figlia dell'uomo che anni prima proprio la famiglia Grayson e la falsit\u00e0 degli Hamptons hanno portato alla rovina.\nLa ragazza si fa quindi presentare a Victoria, iniziando la sua vendetta con lo smascherare la relazione tra Lydia e Conrad.\nSempre durante la festa Amanda, ora per tutti Emily, si avvicina a Daniel.\nRientrata a casa mentre sta assorta tra video, lettere e flashback riguardanti il padre Emily viene sorpresa da Nolan, abitante del posto e amico del padre che dopo averla riconosciuta si offre di partecipare al piano di vendetta che sta attuando, ricevendo per\u00f2 un netto rifiuto.\nPrima di andarsene per\u00f2 Nolan la informa riguardo all'amore che Jack non ha mai smesso di provare per lei.\nUn ultimo flashback la riporta quindi al primo incontro tra Amanda e Nolan, e alla nascita della futura Emily.\nIntanto mentre Emily continua a costruire il suo piano e a rievocare tutto ci\u00f2 che legava suo padre a Victoria, anche la stessa Victoria si interessa a lei, commissionando qualcuno d'investigare sul suo conto per trovare informazioni.\nFiducia.\nTrama.\nDodici settimane prima della festa del loro fidanzamento, durante una partita di polo cui Daniel prende parte, Emily si avvicina a un investitore - Bill Harmon - che \u00e8 un obiettivo della sua vendetta.\nL'uomo anni prima fu elemento cruciale nelle deposizioni contro suo padre.\nRiuscendo a conquistare la sua fiducia la ragazza ottiene un appuntamento con lui per una consulenza finanziaria e poco dopo riesce anche a strappare un appuntamento a Daniel.Intanto tramite il suo fedele autista Frank Stevens, Victoria continua le ricerche sulla ragazza.Aiutata senza saperlo da Nolan, Emily riesce ad ottenere invece l'acquisto della sua casa d'infanzia, superando l'offerta di Victoria che ora ha deciso di confrontarsi direttamente con la ragazza. L'indomani quando ormai tutto sembra essere sistemato sia con la casa sia con Victoria, Emily riesce nel suo intento: dopo aver investito un'ingente somma di denaro su una compagnia, riesce a portare al fallimento Bill Harmon rubandogli tutti i suoi contatti e facendolo investire nelle azioni sbagliate.La sera, dopo essere uscita con Daniel, la ragazza trova a casa una grande festa di benvenuto durante la quale incontra nuovamente Jack. Il giovane infatti deve fingere di essere amico di Nolan per riavere indietro la sua barca, e spinto dal fratello Declan ha preso parte alla festa, non riconoscendo per\u00f2 in Emily la sua amica d'infanzia Amanda.Declan, sempre pi\u00f9 attratto da Charlotte, la invita una seconda volta a vedersi, ma verr\u00e0 pestato dal suo ragazzo e altri tre amici. Viene salvato dal padre, ma quando se ne va in preda alla rabbia e all'umiliazione, lo stesso perde conoscenza e sar\u00e0 soccorso al ritorno di Jack.Finita la festa, ignara del fatto che Victoria ha scoperto un'incongruenza nei suoi documenti, Emily cancella dalla sua lista nera Bill Harmon, e spegne finalmente una candela per il suo compleanno.\nTradimenti.\nTrama.\nOssessionata dagli incubi Amanda continua la sua vendetta che questa volta \u00e8 diretta contro Tom Kingsly, all'epoca semplice avvocato ed ora politico in carriera. Grazie all'aiuto di Nolan la ragazza riesce a mandargli un video compromettente che metterebbe a repentaglio la sua reputazione e fine alla sua vita politica.\nPreoccupato, Tom si rivolge a Conrad il quale crede di esser riuscito a sistemare la faccenda.\nNel frattempo le cose tra Emily e Daniel vanno sempre meglio e addirittura la ragazza riesce a convincerlo ad affrontare un suo fantasma del passato andando anche contro la madre.\nLa sera della grande festa per la campagna elettorale di Tom \u00e8 finalmente arrivata e tutto va per il meglio fino a quando, un istante dopo aver iniziato il discorso, una e-mail gli comunica l'arrivo della donna coinvolta nello scandalo, la quale crede erroneamente d'esser stata invitata da lui.\nLa visione dell'amante incinta lo costringe quindi a ritirarsi immediatamente dalla vita politica, portando al successo il piano di Amanda.Dopo la morte del padre Jack e Declan si ritrovano con idee contrastanti su cosa fare, e cos\u00ec mentre Jack decide di onorare le volont\u00e0 del padre, Declan decide di seguire il consiglio di Nolan per farsi vendetta contro Adam e conquistare Charlotte.\nNel frattempo Jack si racconta ad Amanda, che resta colpita dal nome che egli ha dato alla sua barca: il suo stesso. \nLa lunga serata \u00e8 finita e mentre gli invitati lasciano la festa Victoria, dopo aver scoperto che Emily non \u00e8 la causa del divorzio tra Lydia e Michael, ripensa con nostalgia alla sua storia con David, ignara del fatto che al piano di sotto i sospetti riguardo al sabotaggio della candidatura di Tom stiano ricadendo proprio su di lei.\nDubbi e incertezze.\nTrama.\nRievocando i suoi primi periodi lontana dal padre, Emily continua la sua inesorabile vendetta contro chi le ha tolto tutto. La sua attenzione si volge alla dottoressa Banks, ora psicologa negli Hamptons, che all'epoca in qualit\u00e0 di psicologa nell'istituto dove la piccola Amanda venne rinchiusa le imped\u00ec di riabbracciare il padre.\nSostituendo il video per una festa di beneficenza organizzata da Victoria con i video delle sedute private della Banks, Emily riesce a far non solo perdere il lavoro alla dottoressa, ma a rendere pubblici i pi\u00f9 infimi segreti delle donne degli Hamptons, compresa Victoria.\nLo scompiglio creato dai video si riflette sulla vita privata di Victoria che avendo fatto pesanti rivelazioni riguardo alla figlia, costringe Charlotte ad allontanarsi ancora di pi\u00f9 da lei, trovando un amico fidato in Declan.\nIntanto, la storia di Emily e Daniel \u00e8 messa alla prova da Tyler il quale tenta di sabotare la loro cena, inducendo l'amico a tornare a bere.Emily, ignara a sua volta delle macchinazioni di Tyler, viene spinta da Nolan ad avvicinarsi a Jack.\nSensi di colpa.\nTrama.\nDue giorni prima: Lydia precipita dal balcone di casa sua. Dopo la notte brava trascorsa con Tyler, Daniel viene invitato dal padre a lavorare con lui ma, scoperta una scomoda verit\u00e0 sempre a causa delle parole dell'amico, Daniel decide di non presentarsi al lavoro ma, anzi, di recarsi prima a scusarsi con Jack poi da Emily scoprendo che, dietro i diverbi tra loro, c'\u00e8 proprio Tyler.Victoria intanto, scopre che Conrad \u00e8 stato con Lydia, la quale, incurante delle sue minacce, si presenta nuovamente negli Hamptons sia per riprendere la propria casa, sia per ritrovare la sua vecchia vita. Cogliendo al balzo l'occasione, Emily mette in atto il suo piano, aiutata anche da una telecamera messa a sua insaputa da Nolan in casa sua che, rispedita insieme ad altre cosa da Lydia, mette il ragazzo in contatto con lei.Intanto, Emily, decide di rigirare l'ennesima festa di beneficenza di Victoria a suo favore: la festa, organizzata a favore dell'Associazione Open Arms, viene presa come spunto per ricordare a Victoria e Conrad quanto successo durante l'attentato al volo 197 e, durante l'organizzazione della festa, Emily approfitta della ricomparsa di Lydia a casa di Victoria per insinuarle il dubbio che sia stata proprio lei a rendere pubbliche le sedute di terapia della dott. Bank.\nIntanto Lydia, insospettita da Emily, decide di fare ricerche su di lei e, rovistando tra alcune foto, riconosce la ragazza in una foto di un veglione passato dove, la ragazza, lavor\u00f2 come Amanda Clarke. Saputa la notizia grazie a Nolan, Emily cerca in tutti i modi di evitare che la sua falsa identit\u00e0 venga scoperta e, mentre lei \u00e8 alla festa, Nolan decide di aiutarla e andare a casa di Lydia a prendere la lista dei nomi.Prima del suo arrivo per\u00f2, finita la festa, Lydia trova in casa Frank il quale, scoperta la verit\u00e0, attacca la donna, finendo per spingerla gi\u00f9 dal balcone. Subito dopo, arriva Nolan che, sistemata la faccenda per Emily, ricontrolla il video scoprendo la verit\u00e0.Emily intanto, finita la festa, si reca con Daniel in questura dove Charlotte \u00e8 stata arrestata insieme a Declan. Una volta l\u00ec, incontrato anche Jack, Daniel dopo essersi ancora scusato con l'uomo, gli chiede di lavorare con lui in seguito alla decisione del padre di chiudergli il conto. Cos\u00ec, mentre Emily e Daniel trascorrono la notte insieme, Nolan \u00e8 terrorizzato dalla visione del video e cerca di contattare l'amica, invano.\nLe ragioni del cuore.\nTrama.\nNolan riesce a far vedere il video della sorveglianza ad Emily che, appurato di avere un problema con Frank, decide di attuare un nuovo piano, deviando da quello originale. Grazie a Nolan infatti, Emily riesce a far arrivare a Conrad il video dell'aggressione e l'uomo, impaurito, decide di licenziare Frank il quale per\u00f2, non si d\u00e0 per vinto e continua a chiamare Victoria, presa ancora una volta dall'organizzazione dell'ennesima festa.Jack intanto, spinto da Nolan, decide di sfruttare il suo potere da capo di Daniel e, come suo primo giorno, lo fa lavorare durante la festa organizzata dalla madre con doppio turno. Il ragazzo per\u00f2, non batte ciglio e sottost\u00e0 a tutto quello che il capo gli dice. Durante l'orario di lavoro per\u00f2, Tyler va da lui e lo droga provocando un collasso del ragazzo che crolla sul letto di Jack.Alla festa intanto, dove Tyler torna dicendo di essere stato picchiato da Daniel, Nolan viene fortemente minacciato da Frank che, dopo le dimissioni, ha scoperto che lui ha filmato tutta la scena. L'uomo infatti, incapace di rassegnarsi e lasciare Victoria, continua le sue ricerche comunicando alla donna che, secondo lui, Emily nasconde qualcosa.Dopo aver informato Emily riguardo a quanto sa Frank, la donna viene presa da parte da Jack che, fattosi coraggio, rivela i suoi sentimenti alla donna che per\u00f2, pur provando qualcosa per lui, \u00e8 costretta ad allontanarlo.Declan invece, riesce a far cedere Charlotte e a baciarsi con lei.Finita la serata, Jack torna al bar dove trova Daniel addormentato sul suo letto, Emily torna a casa dove trova una piacevole sorpresa lasciatale da Jack, ignara del fatto che Frank la sta spiando.\nIl bene e il male.\nTrama.\nNonostante le dure parole dei Grayson, Frank decide di continuare da solo le sue ricerche su Emily e, a casa della ragazza, la informa del suo piano mostrandole dei documenti riguardanti i suoi anni passati in riformatorio. Scossa dalla vicenda, Emily \u00e8 costretta a chiamare la dottoressa Stiles, direttrice del riformatorio che, d'accordo con lei, durante la visita di Frank regge il gioco alla ragazza, ignara del fatto che, la sera stessa, Frank riuscir\u00e0 a procurarsi i veri documenti di Emily Thorne.Intanto, per celebrare il venticinquesimo anniversario di Conrad e Victoria, il Time ha deciso di scrivere un articolo sulla loro famiglia nel quale, a causa di Tyler, \u00e8 costretta a partecipare anche la stessa Emily. Stanca di avere Tyler tra i piedi, Emily chiede a Nolan di scoprire quanto di pi\u00f9 marcio si celi dietro il ragazzo.La sera, mentre il locale di Jack va a gonfie vele grazie alle parole spese al riguardo da Daniel, durante la cena per il loro anniversario, le cose non vanno altrettanto bene: le parole di Conrad scuotono Declan il quale, a sua volta, crea tensioni tra Daniel ed Emily a causa dell'amore provato dal fratello nei confronti della ragazza; Ashley \u00e8 intanto molto preoccupata in quanto Tyler non si \u00e8 presentato alla cena: il ragazzo infatti, viste le minacce di Nolan, si \u00e8 presentato all'appuntamento per cercare un patto per non far uscire la verit\u00e0 su di lui.In un locale di strip intanto, Frank si trova faccia a faccia con la vera Emily Thorne, ora Amanda Clarke. La ragazza, inizialmente restia, alla fine decide di parlare con Frank il quale, aspettandola fuori dal parcheggio, intanto avverte Victoria che Emily nasconde qualcosa. In quel momento per\u00f2, Amanda colpisce duramente Frank, stendendolo.Negli Hampton, finita la cena, Victoria e Conrad hanno un duro litigio dopo il quale l'uomo se ne va, per raggiungere Lydia in ospedale dove la donna, sorprendentemente, si sveglia.Declan, fuggito dalla cena per disperazione, riceve l'inaspettata visita di Charlotte la quale, finalmente, gli confessa di provare qualcosa per lui.Emily, viene informata da Nolan che ora, ha qualcosa di pesante per controllare Tyler, il quale intanto ha confessato ad Ashley i suoi piani per il futuro.Daniel, dopo essersi schiarito le idee, torna da Emily e le confessa che, come lei, anche lui si sta innamorando. Mentre stanno dormendo insieme, qualcuno bussa alla porta di Emily e, quando la ragazza va ad aprire, trova di fronte a s\u00e9 Amanda. La ragazza, dopo un lungo abbraccio associato ad una serie di flashback, racconta a Emily quanto successo con Frank e, dopo essersi assicurate che Victoria non scopra niente, Amanda dice ad Emily di aver sistemato la situazione Frank di persona. Il corpo dell'uomo infatti, giace morto al ciglio di una strada.\nFantasmi del passato.\nTrama.\nEmily cerca ora di sistemare quello che Amanda ha creato con l'uccisione di Frank. Mentre la nasconde a casa di Nolan, lasciato all'oscuro di tutto, Emily deve anche occuparsi di Lydia che, dopo il risveglio, non ricorda nulla delle ultime settimane pur mantenendo qualche sospetto sulla ragazza. Portata da Victoria in casa sua, Lydia chiede all'amica di farle vedere una foto dove anche Emily \u00e8 presente: la foto per\u00f2, non mostra niente in quanto, grazie all'intervento di Nolan, Emily \u00e8 riuscita a modificare la verit\u00e0.Intanto, Nolan scopre la vera identit\u00e0 della sua rifugiata e, dopo averla portata a casa di Emily, quest'ultima lo rassicura dicendo che Amanda partir\u00e0 immediatamente per evitare complicazioni.La situazione in casa Grayson \u00e8 intanto molto tesa e, mentre Daniel decide di lasciare il lavoro per Jack e accettare l'offerta del padre, Victoria e Conrad prima di separarsi per un periodo indefinito, concordano sulla versione della caduta di Lydia. Nello stesso momento, Victoria insospettita sia dall'ultima chiamata di Frank sia dagli strani ricordi di Lydia, manda degli agenti da Emily. L'interrogatorio fatto alla ragazza per\u00f2, fa emergere solo un passato (fittizio) molto difficile che non conduce alla morte di Frank ma che, in compenso fa allontanare definitivamente Daniel da Victoria. Infatti Daniel decide di trasferirsi per un po' dalla sua ragazza.La serata \u00e8 volta alla fine e mentre Charlotte trova conforto tra le braccia di Declan, Jack riprende la barca da Nolan e i due tornano amici.Victoria litiga duramente con Conrad e, ignari del fatto che Lydia li sta ascoltando, si lasciano scappare qualche indiscrezione. Victoria \u00e8 decisa ad eliminare ogni prova del tentato omicidio e, mentre si libera di alcuni documenti, Tyler \"la spia\" \u00e8 pronto con Ashley a riprendersi la sua rivincita.Emily, tra i ricordi del passato con Amanda, chiude tutti i rapporti con lei, non sapendo che la ragazza non \u00e8 partita ma \u00e8 rimasta l\u00ec.\nSospetto.\nTrama.\nNolan scopre che la vera Emily Thorne, ora Kara, non ha lasciato la citt\u00e0 come doveva e che, anzi, si sta avvicinando sempre di pi\u00f9 a Jack. Preoccupata dalla cosa, Emily prova a parlarle non riuscendo per\u00f2 a convincerla a partire.Intanto, Conrad mette nuovamente contro Tyler e Daniel per un lavoro che dovranno portare a termine durante la festa che si terr\u00e0 l'indomani. Per vincere la sfida, i due dovranno concludere un contratto da venti milioni di dollari e Tyler, pur di vincere, coglie al balzo la chiamata di Nolan, che ha scoperto di essere stato imbrogliato da lui, per chiedergli di investire. Con l'ennesimo inganno, Nolan inoltre, riesce a scoprire parte del piano di Tyler: smascherare i Grayson grazie la lettera di Lydia. Informata anche Emily della scoperta, i due pianificano ora un'altra mossa.Mentre Emily \u00e8 in casa a cercare il modo per liberarsi della vera Emily, riceve la visita inaspettata di Victoria che, con la coda tra le gambe, chiede alla ragazza di sistemare le cose per poter tornare a parlare con suo figlio cos\u00ec da eliminare un problema dalla lista. La donna infatti, deve far fronte anche alle accuse di omicidio piombate su suo marito a causa del ritrovamento del suo cellulare nella loro propriet\u00e0.La festa ha luogo e, inaspettatamente, Nolan si presenta alla festa per concludere l'affare con Tyler ma, durante la negoziazione privata, mentre si stanno baciando, i due vengono visti da Ashley.Daniel prova a sua volta a concludere un affare con il signor Takeda, un imprenditore giapponese che, rimasto solo con Emily, si mette d'accordo con lei su come aiutarla nel suo piano.Finita la festa, Tyler vince la sfida contro Daniel e, mentre tutti se ne vanno, Victoria scopre che Lydia, aiutata da Conrad ha lasciato la casa. L'ultima a lasciare la casa \u00e8 Ashley che, rimasta sola con Victoria, ha una strana conversazione con la donna riguardo a Emily.Intanto, mentre tutti sono alla festa, Charlotte va da Declan che, dopo aver ingannato Victoria che gli aveva chiesto di allontanarsi da sua figlia in cambio di soldi. I due per\u00f2, d'accordo, fingono di lasciarsi per evitare ulteriori intromissioni e, per la prima volta, trascorrono la notte insieme.Emily, tornata a casa, riceve la visita di Jack che, euforico, le presenta la bambina che viveva in quella casa, Amanda. Sconvolta dal vedere Kara interpretare la sua vita, Emily fa finta di niente, continuando a pensare come sbarazzarsi di lei ricordando le parole di Takeda che, anni prima, la invit\u00f2 in Giappone per addestrarla pur preparandola a tutti i rischi della vendetta.\nLealt\u00e0.\nTrama.\nConrad manda la richiesta di divorzio a Victoria la quale, dopo momenti di tristezza, accetta di farsi rappresentare dall'avvocato che, anni prima, aveva rappresentato il marito di Lydia.Intanto, Emily seguendo i consigli del signor Takeda, decide di occuparsi sia di Tyler sia della vera Emily. Per quanto riguarda l'amica di infanzia, Emily decide di aiutarla ad interpretare al meglio Amanda e le d\u00e0 dei suoi diari personali per far s\u00ec che sia Jack sia chiunque altro, possa riconoscere in lei la figlia di David Clarke.Il problema Tyler invece, comporta un tradimento da parte di Emily: la ragazza infatti, per liberarsi di Tyler, tradisce la fiducia di Nolan informando Conrad del film porno fatto dai due. Nonostante ci\u00f2 per\u00f2, Tyler riesce a rubare la pennetta con i video di Nolan e ad ottenere del vero materiale per ricattare i Grayson.Declan e Charlotte decidono di andare a vivere insieme ma, dopo un discorso fatto dal fratello, i due capiscono che non \u00e8 il momento e Charlotte, pur di allontanarsi dalla madre, decide di andare a vivere con suo padre mentre Daniel, per cercare di allontanare Tyler dalla sua vita, torna a vivere con Victoria che, grazie a lui, ha saputo del ritorno di Amanda Clarke.A fine serata, Emily si ritrova a fare il punto della situazione e si rende conto di essere rimasta sola avendo perso l'appoggio di Takeda, convinto che il piano della ragazza le stia sfuggendo di mano, e avendo tradito Nolan.\nCoercizione.\nTrama.\nSiamo alla festa di Daniel e Tyler minaccia Emily con una pistola puntata alla testa.Due giorni prima: gli incontri con gli avvocati per il divorzio hanno inizio e Daniel, come promesso, accetta di tornare a lavorare per il padre per poter spiare da vicino i suoi movimenti, mentre l'avvocato di Victoria informa Conrad che, a causa della gravidanza della donna, il loro accordo prematrimoniale \u00e8 nullo. Solo dopo l'avvocato verr\u00e0 messo al corrente che quella era una bugia.Emily intanto, chiarisce con Nolan il quale, volendo bene alla ragazza, torna ad essere suo complice per scoprire cosa Tyler stia macchinando. Individuata la pen drive rubatagli, Nolan guida Emily nella casetta in piscina dove, oltre alla piccola telecamera, la ragazza trova delle pillole, tramite le quali scoprir\u00e0 che Tyler ha problemi sia con la legge sia con la sua stabilit\u00e0 mentale. Preoccupati dalla cosa, i due riescono a mettersi in contatto con Alexander, il fratello di Tyler, il quale vola immediatamente da loro per riprendere il ragazzo.Il giorno della festa \u00e8 arrivato e per la prima volta Amanda si ritrova gelosa di Emily, capendo quanto forte sia il legame tra lei e Jack. Invitati alla festa di Daniel, Amanda incontra per la prima volta Conrad e Victoria la quale, tra una serie di flashback, non riesce a scorgere in lei la vitalit\u00e0 di David. Mentre tutti sono alla festa, Nolan ha un faccia a faccia con Tyler il quale, dopo averlo ferito e legato, si reca a casa di Emily per chiudere la questione. Incapace di muoversi, solo grazie all'arrivo di Alexander Nolan riesce a liberarsi e a correre da Emily.In spiaggia, infatti, Emily torna con la torta seguita da Tyler armato, che comincia a minacciare i presenti. Pronto alla sua vendetta, il ragazzo chiede a Conrad di raccontare la verit\u00e0 su David Clarke e, proprio mentre sta per sparare ad Emily, arrivano Alexander e Nolan i quali, distraendolo, permettono a Jack e Daniel di disarmarlo. L'arrivo della polizia, conferma ai Grayson che ora i sospetti per l'omicidio di Frank ricadono tutti su Tyler e, mentre tutti tornano nelle proprie case, Amanda comincia ad insospettirsi a causa delle parole di Tyler.A casa, Victoria riceve la visita dell'avvocato che la informa che un dottore ha falsato le analisi per far risultare la gravidanza e quindi ad ora il contratto matrimoniale risulta nullo.\nInfamia.\nTrama.\nInvitato da Victoria, arriva in citt\u00e0 Mason Treadwell, uno scrittore diventato famoso grazie alla pubblicazione del manoscritto su David Clarke. Victoria, incuriosita e preoccupata dall'arrivo in citt\u00e0 di Amanda, vuole che l'uomo la intervisti di nuovo per scoprire cosa nasconda. L'arrivo del giornalista, attira inevitabilmente l'attenzione di Emily, in cerca di vendetta anche nei suoi confronti, causa delle sue false speranze da bambina. Per la sua vendetta, Emily chiede al fidato Nolan di stringere amicizia con l'uomo per ingaggiarlo come suo biografo. Nel mentre Emily inserisce nel suo piano anche Amanda che, nonostante la gelosia nei confronti dell'amica e Jack, accetta ben volentieri di aiutarla. Il loro piano sembra essere andato a buon fine ma, nel momento in cui Mason si trova di fronte ad un bivio, dire o non dire la verit\u00e0 su David Clarke, decide di non dirla per mantenere i rapporti con Victoria, troppo potente per contrastarla.Intanto il divorzio tra Conrad e Victoria procede e i due cercano in ogni modo di non perdere denaro o azioni. Victoria convince il figlio Daniel a chiedere al padre la disponibilit\u00e0 del proprio fondo fiduciario per poter poi comprare tutte le azioni dell'azienda, ma Conrad, capendo i piani della moglie, aggiunge due clausole al contratto: il figlio non potr\u00e0 investire nell'azienda fino ai 30 anni o fino al matrimonio. Ci\u00f2 spinge ancora di pi\u00f9 Daniel verso l'idea di matrimonio con Emily, cosa che per\u00f2 non va a genio a Victoria, che non si fida della ragazza.Emily, meditando ancora vendetta, usa Nolan per allontanare Mason da casa e riuscire a entrarvi per prendere i video dei colloqui avuti con suo padre. Ottenuto ci\u00f2 che voleva, la ragazza brucia la casa dell'uomo, togliendogli cos\u00ec tutto ci\u00f2 che aveva.La giornata \u00e8 finita e, mentre Jack decide di lasciarsi andare con Amanda, Charlotte e Declan cercano di raggiungere un compromesso per potersi vedere, nonostante gli impegni universitari. Emily si reca a casa da Daniel per passare la notte con lui, pur mettendo in chiaro che non andr\u00e0 a convivere con lui fino al matrimonio.L'indomani Emily decide di guardare i video di Mason e in uno scopre un'amara verit\u00e0: l'unica prova che suo padre avrebbe avuto per mostrare la verit\u00e0 della sua relazione con Victoria, era la nascita di sua figlia, Charlotte.\nL'impegno.\nTrama.\nEmily mostra i video a Nolan e lo informa del fatto che la verit\u00e0 su Charlotte emerger\u00e0 proprio grazie ai Grayson: Emily infatti manda il video della confessione di suo padre all'uomo che, mostrandolo anche a Victoria, fa subito il test di paternit\u00e0 che risulta negativo. La cosa influir\u00e0 molto anche proprio sulla ragazza che, dopo aver scoperto che il padre pagher\u00e0 gli studi anche a Declan, viene malamente cacciata da lui. Non sapendo cosa fare, Charlotte decide di andare da Emily, scoprendo cos\u00ec che suo fratello le ha chiesto di sposarla. Daniel infatti, nonostante il parere contrario di sua madre, ha deciso di fare la sua proposta ad Emily che, felice, ha accettato di sposarlo.Emily intanto, decide di occuparsi anche di Amanda, diventata ormai un problema e, grazie ai nastri presi a casa di Mason, decide di incastrarla per l'incendio di casa sua. Le cose per\u00f2 si complicano ulteriormente quando Amanda, convocata a casa di Victoria, riceve le accuse di Victoria che, allo stesso tempo, dubitando della ragazza, riesce a prendere il suo DNA tramite un cucchiaino per vedere se realmente \u00e8 chi dice di essere. Amanda, per le varie accuse e per i sospetti su Emily che le sta nascondendo qualcosa, \u00e8 molto nervosa e rischia di farsi scappare qualcosa con Jack, se non fosse per l'intervento di Nolan. Jack intanto, a causa dei video messi da Emily a casa sua, viene pestato duramente da un uomo mandato da Victoria per appropriarsi di quelle prove. Emily decide allora di raccontare della sua vendetta ad Amanda, convincendola cos\u00ec ad andare via. Jack, ignaro di tutto, rimane solo al suo risveglio con una lettera lasciatagli da Amanda, e una cassetta con le prove rimasta sotto il suo letto.Emily, scoperto il fatto, si spaventa per quanto grande stia diventando la cosa e, dopo aver incontrato l'avvocato di Victoria, da lei licenziato, ed essere stata informata del fatto che solo grazie a lui e alla sua fede in suo padre la sua copertura non \u00e8 saltata, confessa a Nolan di voler rallentare e rifiutare la proposta di matrimonio. Ma quando sta per comunicare la cosa a Daniel, il ragazzo, triste e arrabbiato, racconta ad Emily la verit\u00e0 su Charlotte e cosa Victoria gli ha raccontato: David Clarke la violent\u00f2 e frutto di quella violenza \u00e8 proprio sua sorella. Sconvolta dalle menzogne che Victoria gli ha raccontato, Emily torna sui suoi passi e decide di continuare con la propria vendetta.\nPercezione.\nTrama.\nLa festa per il fidanzamento di Emily e Daniel sta prendendo forma e, per l'evento, anche Edward Grayson \u00e8 arrivato in citt\u00e0 per cercare di riappacificare la situazione tra Victoria e suo figlio, che intanto comincia ad avere dei dubbi su Ashley.Intanto Jack, disperato pi\u00f9 che mai per la partenza di Amanda, trova uno dei video rubati dalla casa di Mason e, quando Emily lo scopre, cerca prima aiuto in Nolan, che allo stesso tempo viene ingaggiato da Jack per cercare qualcosa per leggere il nastro e, quando si rivela nullo il suo aiuto, ricorre ad Amanda. Emily inscena allora un incontro tra Amanda e Jack, durante il quale per\u00f2 l'uomo non cede e non le riconsegna il nastro.La cena per il fidanzamento ha inizio ed Emily \u00e8 decisa a far emergere la verit\u00e0 su Charlotte nei peggiori dei modi, ma una conversazione tra lei e Conrad le fa cambiare idea e decide di non far avere il video alla sorellastra.Per vedere il video Jack si reca da Nolan, che per desiderio di Emily dovrebbe smagnetizzarlo. Dopo aver parlato con l'amico per\u00f2, Nolan decide di lasciarglielo vedere e Jack, scoperta la verit\u00e0 su Victoria, decide di correre nuovamente da Amanda, la quale per\u00f2 non gli apre la porta immediatamente, ma cerca di inseguirlo solo dopo aver informato Emily. La cena intanto ha inizio e, nel bel mezzo dei festeggiamenti, Jack irrompe in casa minacciando Victoria e costringendo poi Conrad a raccontare tutta la verit\u00e0, rivelando a Charlotte l'identit\u00e0 del suo vero padre e a Daniel le bugie di sua madre.Charlotte scappa allora insieme a Declan, convinta pi\u00f9 che mai di non avere pi\u00f9 un padre.Conrad ha una dura conversazione con suo padre Edward, che lo invita a dimettersi.Emily, dopo aver chiamato Jack per sincerarsi della sua situazione, chiama Nolan per sapere cosa sia successo ma, rientrata in casa, trova una brutta sorpresa: qualcuno ha rubato la scatola nascosta nel pavimento, lasciandole un messaggio.\nCaos.\nTrama.\nLa serata per la festa di fidanzamento di Daniel ed Emily \u00e8 finalmente arrivata ma, in spiaggia, Daniel cade a terra privo di vita.24 ORE PRIMA: Emily insieme a Nolan cerca di capire chi sia entrato in casa sua e, grazie ad un telefono, riesce a scoprire chi si nasconde dietro tutto: \u00e8 Tyler che, dopo aver preso la scatola, ha rapito anche Amanda. La ragazza, fedele all'amica, viene messa di fronte alla realt\u00e0 dei fatti da Tyler che, da Emily, vuole dei soldi. L'indomani, Emily si presenta all'appuntamento ma qualcosa va storto: Amanda infatti, delusa dall'amica ha deciso di allearsi con Tyler.I preparativi per la festa ormai sono quasi finiti e, mentre Charlotte ruba delle pasticche dall'armadietto di Jack, impossibilitata anche dai ricatti del nonno di andare da una psicologa, Jack si reca da Emily e Nolan per salutarli: l'uomo ha infatti deciso di partire per Haiti e di lasciare Sammy con Emily.Daniel intanto, per volere del nonno, incontra Sensei Takeda, giunto in citt\u00e0 per il loro fidanzamento. Il ragazzo per\u00f2, non si ferma a pranzo con l'uomo per stabilire altri accordi, bens\u00ec gli confessa che partir\u00e0 con la sua fidanzata per fuggire dal suo nome.Tyler decide di recarsi alla festa insieme ad Amanda per vendicarsi di Emily che, tempo prima, l'aveva incastrato per l'omicidio di Frank, commesso da lei. Ma Amanda, sapendo di essere stata lei e non Emily a uccidere l'uomo, non vuole andare alla festa e riesce a fuggire e a correre via.Victoria e Conrad sembrano aver raggiunto un accordo per il loro divorzio ma, in realt\u00e0, Victoria nasconde qualcosa.Emily, pronta per la serata e pronta ad ogni tipo di incursione di Tyler, si reca alla festa dove riesce a far parlare Daniel con Victoria. Il colloquio per\u00f2, non va come la donna spererebbe in quanto il figlio le confessa i suoi piani per il futuro e di non volere pi\u00f9 avere niente a che fare con lei.Mentre Nolan si assicura che Jack lasci la citt\u00e0, Emily riceve da Takeda la sua scatola che nasconde in spiaggia e la conferma che l'uomo \u00e8 pronto ad aiutarla ancora. Scesa in spiaggia, Emily incontra Daniel che le propone di fuggire ma la ragazza, scioccata dalla proposta, rifiuta, deludendo le aspettative del ragazzo che decide di non tornare alla festa.Jack in realt\u00e0 non \u00e8 partito in quanto Amanda \u00e8 riuscita ad arrivare da lui. Dopo un attimo di esitazione, Jack decide di perdonarla e di partire con lei ma, quando la ragazza scopre che Emily ha sempre fatto di tutto per tenerli uniti, decide di correre da lei per fermare Tyler. Prima di andarsene per\u00f2, Jack si accorge che la ragazza \u00e8 ferita e la segue.Alla festa, Victoria sta facendo il suo discorso quando Emily riceve un messaggio di Daniel: in realt\u00e0 a scriverlo \u00e8 stato Tyler che, minacciando Daniel con una pistola, vuole che la ragazza spieghi tutto all'amico.Anche Jack intanto \u00e8 arrivato alla spiaggia e, sentendo degli spari, corre credendo si tratti di Amanda. La ragazza, incapace di spiegare, \u00e8 in realt\u00e0 accanto al corpo e Jack le ordina di scappare con la sua macchina. Jack decide allora di spostare il corpo ma viene visto da Declan e Charlotte che, non riconoscendolo, lo mettono in fuga ma cominciano ad urlare attirando cos\u00ec l'attenzione di tutti: sconvolti, Victoria, Conrad, Emily e tutti gli invitati, corrono alla spiaggia per vedere cosa sia successo e, una volta qui, scoprono il corpo senza vita di Daniel. Nella disperazione generale, Victoria gira il corpo del figlio scoprendo per\u00f2 che, in realt\u00e0, si tratta di Tyler: Daniel sbuca infatti da dietro la collina, sotto shock e insanguinato. Nella gioia generale, Emily \u00e8 confusa e scioccata in quanto non sa cosa sia successo.In quel momento, Takeda ha preso Amanda ferma in mezzo alla strada in quanto la macchina di Jack non partiva.\nScandalo.\nTrama.\nLa polizia comincia le sue indagini riguardo all'omicidio di Tyler e, il primo e al momento unico sospettato, \u00e8 Daniel che per\u00f2, su consiglio di sua madre, non dice una parola. Arrivato a casa con Emily, dopo aver rovistato sotto le assi del pavimento dove trova soltanto una cassetta per gli attrezzi, racconta alla ragazza che Tyler aveva insinuato che lei lo stesse soltanto usando, causa del litigio tra i due. L'indomani, l'avvocato Brooks comincia a lavorare per i Grayson a difesa di Daniel, trovando solo Emily realmente disposta a raccontare tutta la verit\u00e0.Charlotte intanto, non riuscendo a sostenere tutta questa storia, continua a prendere della pasticche, venendo anche scoperta da Declan. Non sapendo con chi parlare, la ragazza si reca da Emily che, fingendo di parlare attraverso le parole di Amanda, cerca di rassicurarla sulla natura del suo vero padre.Declan, dal canto suo, scopre che l'uomo incappucciato sulla spiaggia era suo fratello e, per amor suo, gli dice che ora tocca a lui proteggerlo.Jack invece, ancora scosso dalla nottata passata, prova ancora a cercare Amanda trovando per\u00f2, soltanto la sua giacca con dentro il documento del bonifico fatto da Emily. Non riuscendo a risalire alla provenienza del bonifico, Jack si rivolge a Nolan che, subito, si rivolge ad Emily che, insieme all'amico, scopre che quella notte Amanda era in citt\u00e0.Continuando le ricerche per scagionare Daniel, Amanda capisce che Nolan lavorava per Takeda e, dopo la conferma avuta dal ragazzo, cerca ora di capire come fare ad aiutare Daniel. Nonostante gli sforzi per\u00f2 il ragazzo viene arrestato e ora soltanto il giudice potr\u00e0 decidere del suo destino.Il giorno dell'udienza \u00e8 arrivato e, mentre Amanda ancora non \u00e8 uscita allo scoperto e Ashley continua a tenere discorsi mediatici, il giudice decide di non permettere una cauzione per il ragazzo viste le evidenti possibilit\u00e0 della famiglia e di trasferirlo in una carcere di massima sicurezza fino al processo.Intanto Nolan, portate a termine le sue ricerche, scopre che dietro le pubblicazioni delle foto della sera del ritrovamento del corpo di Tyler si nasconde proprio la fidata Ashley.48 ORE PRIMA: Emily corre a casa per nascondere le prove nascoste sotto le assi ma, una volta arrivata, viene attaccata da Takeda che, dopo averla messa K.O. le racconta di come Tyler stesse per raccontare tutta la verit\u00e0 a Daniel e, per evitare, l'ha dovuto uccidere. L'uomo aggiunge anche che in spiaggia, oltre ai due, c'erano anche Amanda e Jack.\nIl dubbio.\nTrama.\nDaniel \u00e8 ancora in prigione dopo le accuse di omicidio mosse nei suoi confronti. A casa, Victoria cerca disperatamente un appiglio per incolpare Amanda e prova a convincere Charlotte che, forse, l'uomo da lei visto quella sera fosse in realt\u00e0 una donna. A confermare la sua teoria, arriva una risposta un po' ambigua di Declan che, mettendo in dubbio ci\u00f2 che entrambi avessero visto, pu\u00f2 aiutare la difesa a scagionare Daniel. Sotto consiglio di Amanda, Victoria e Conrad assumono Mason Treadwell che, convinto da Nolan, scriver\u00e0 un blog in tempo reale per informare il pubblico riguardo all'andamento del caso Grayson. Tornata a casa per\u00f2, Emily ha una brutta sorpresa: Victoria ora vuol far ricadere i sospetti su Jack. La ragazza si mette allora in moto per aiutare l'amico di sempre e, supportata da Nolan, riesce a convincere Jack a partire per Montr\u00e9al dove presumibilmente si nasconde Amanda. Per proteggere suo fratello, anche Declan decide di agire: il ragazzo infatti rilascia una confessione a Mason secondo cui quella notte Charlotte era drogata e ubriaca, cosa che costa al ragazzo la sua relazione ma, almeno, aiuta suo fratello.Victoria intanto, \u00e8 sempre pi\u00f9 decisa a far uscire Daniel dalla prigione e, tramite un uomo da lei assunto, fa pestare gravemente il figlio che, in pericolo di vita, viene messo agli arresti domiciliari.Emily intanto gioca le sue carte e riesce, tramite varie manipolazioni, a mettere Mason contro Victoria e, anche, a scoprire che il mandante del pestaggio ai danni di Daniel \u00e8 stata proprio Victoria. Per vendicarsi, Emily, travestendosi, si reca nel bar dove Victoria pag\u00f2 l'uomo e, dopo aver registrato le varie confessioni che l'uomo le rilascia, la ragazza lo pesta brutalmente, per poi fare un calco delle sue chiavi.Victoria intanto, intrattiene una storia con Dominic Wright e, in parallelo, insinua in Daniel il dubbio che, quella notte, potrebbe essere stata Emily a sparare. Il ragazzo per\u00f2, sembra non dar ascolto alla madre, nonostante cominci a dubitare della ragazza che, al momento, sembra essere sparita.\nGiustizia.\nTrama.\nIl processo contro Daniel continua inesorabile e, la difesa, sembra non aver nessun appiglio per proteggere il ragazzo. Ecco che allora, ognuno comincia a creare il proprio piano, legale o meno: l'avvocato Brooks decide di chiamare come prima testimone a favore di Daniel, Emily per far s\u00ec che le sue parole, facciano innamorare la giuria del ragazzo; da parte sua, Emily non vorrebbe che il ragazzo finisse in prigione ma, allo stesso tempo, vuole proteggere Jack, tornato in citt\u00e0 per supportare suo fratello, e vuole, soprattutto, rovinare i Grayson; Victoria, non fidandosi di Emily, decide di ricorrere nuovamente all'aiuto di Lee, il suo scagnozzo, per minacciare un membro della giuria, assicurandosi cos\u00ec la vittoria in tribunale. Allo stesso tempo, sfruttando il suo potere, Victoria convince Charlotte a parlare con Declan per cercare di convincerlo a cambiare la sua deposizione.In tutto ci\u00f2, Emily ha messo delle cimici in casa Grayson per poter spiare le loro mosse, anticiparli e rovinarli quando sar\u00e0 il momento opportuno.Daniel intanto, spinto dalle parole anche di sua madre, comincia a dubitare dell'amore di Emily e, spinto dalla gelosia, viola gli arresti domiciliari e va ad aspettarla a casa sua: la ragazza infatti, \u00e8 uscita di nascosto da casa per recarsi al locale di Jack dove, pronta a scagionarlo, ha rubato l'unica prova che lo conduca sulla scena del crimine: la felpa con il cappuccio sulla quale vi sono le tracce di sangue di Tyler. Rientrata a casa, Emily trova ad aspettarla Daniel che, dopo una violenta scenata di gelosia, viene arrestato. Distrutta, Emily va a casa da Victoria alla quale racconta di aver cercato prove contro Jack per risalire ad Amanda, invano.In quello stesso momento, Lee esce da un locale e viene arrestato per rapimento di minore e, in pi\u00f9, nella sua auto viene ritrovata la felpa che fa s\u00ec che venga accusato per l'omicidio di Tyler.Visti i risvolti della situazione, Nolan si complimenta con Emily e cerca di convincere Jack a lasciar perdere tutta questa situazione.Lee dalla prigione chiama Victoria la quale per\u00f2, minaccia di denunciarlo e, messa alle strette da Conrad, gli confessa tutto ci\u00f2 che ha fatto coinvolgendo proprio Lee. Infuriato, Conrad informa la donna che ha mandato via Dominick e Victoria, incredula, si trova ad andare al suo appartamento, lasciato vuoto dal suo amante.Charlotte, delusa dal comportamento di Declan, che dopo la deposizione \u00e8 fuggito, chiama il suo ex ragazzo il quale le ha procurato altre droghe.In prigione, Daniel scrive una lettera ad Emily nella quale le dice di volerla far finita ma, in quel momento, arriva Brooks che lo informa che Lee, accusato per l'assassinio di Tyler, si \u00e8 appena tolto la vita nella cella accanto, fermando cos\u00ec ogni mossa avventata del ragazzo.A casa, Emily ascolta le chiamate di Conrad e, raggiunta da Nolan, sconvolta gli confessa di aver scoperto che non solo i Grayson incolparono suo padre, ma lo uccisero architettando una rissa in prigione, stessa sorte toccata a Lee.\nAssoluzione.\nTrama.\nGrazie alla confessione scritta di Lee, Daniel viene assolto dall'accusa di omicidio nei confronti di Tyler ed Emily, interrompendo la confessione che Daniel vorrebbe farle, lo va a prendere in prigione. Una volta usciti per\u00f2, una folla inferocita urla contro il ragazzo, non d'accordo con l'assoluzione. Arrivati a casa, sotto consiglio di Emily, i Grayson cominciano a considerare l'idea di fare un'intervista pubblica per far cadere ogni dubbio su Daniel.Emily intanto, parlando con Charlotte, ha scoperto che Nolan ha un altro diario del padre che le ha tenuto nascosto. Cominciando ad indagare riguardo agli ultimi giorni di vita di David, Emily risale a Carole Miller che, fingendosi morta, ora conduce una vita tranquilla in periferia. Raggiunta la donna, Emily scopre che quella altri non \u00e8 che l'ex segretaria di Conrad e zia di Nolan. Parlando con la donna, e con Nolan, Emily scopre che anche Carole \u00e8 convinta dell'innocenza di suo padre e, come lei, anche un altro membro della societ\u00e0 di Grayson ma, i due, non riuscirono a scagionarlo perch\u00e9 la morte raggiunse David prima che loro potessero parlare. Carole, ancora, confessa ad Emily di un uomo che, senza appuntamento, si presentava da Conrad il quale, probabilmente, \u00e8 proprio l'assassino di suo padre.Tornata a casa, Emily trova Daniel ad aspettarla il quale, nel pomeriggio, ha avuto un confronto con Jack il quale gli ha raccontato tutta la verit\u00e0 su Lee Moran che, ora, il ragazzo riporta alla futura moglie. Rientrato a casa per prendere le sue cose, Daniel trova suo padre ancora sveglio il quale, confessandogli di essere sull'orlo di una crisi economica a causa, ancora una volta, di sua madre che, mettendosi in contatto con l'agente McGowen, sta mettendo a rischio la societ\u00e0. In un momento di sincerit\u00e0, Conrad racconta a suo figlio tutta la verit\u00e0, a partire da David Clarke fino ad arrivare ai complotti di sua madre per aiutarlo ad uscire di prigione.L'indomani, sperando che le confessioni di suo padre facciano cambiare idea a Daniel riguardo alla sua famiglia, Emily ascolta l'intervista alla fine della quale per\u00f2, si rende conto che Daniel \u00e8 esattamente come loro e cos\u00ec, raggiunto Nolan al locale di Jack, gli confessa che sposer\u00e0 Daniel e, allo stesso tempo, continuer\u00e0 le ricerche per l'uomo che ha ucciso suo padre che, per il momento, ha solo un volto.Declan, preoccupato per la salute di Charlotte, la denuncia al preside della scuola il quale, trovando nell'armadietto della ragazza delle droghe, la espelle di scuola. Di contro, la ragazza impedisce a suo padre di continuare a pagare la retta di Declan che, per\u00f2, trova in Nolan un nuovo amico e finanziatore.Victoria, avendo capito che Daniel \u00e8 schierato dalla parte di Conrad, decide di cercare in Charlotte un'alleata e cos\u00ec, decide di portarla sulla tomba di David, dove scopre che qualcun altro gli ha fatto visita.\nEredit\u00e0.\nTrama.\nDICEMBRE 2002: Amanda vive la sua vita spendendo i soldi che ha nel peggiore dei modi: tra droghe, alcool e bullismo. Nolan, preoccupato per la ragazza, cerca di aiutarla e di convincerla a leggere i diari di suo padre, fallendo di continuo fino a quando per\u00f2, la ragazza non si decide finalmente a tornare nella sua vecchia casa e a leggere le memorie di suo padre. Rimanendo turbata dalla lettura, Amanda decide di rimanere un po' in citt\u00e0 e, andando al locale di Jack, scopre che per Capodanno i Grayson hanno organizzato una grande festa per la quale cercano delle cameriere. Pur non avendo il supporto di nessuno, Amanda decide di partecipare come cameriera e vede, uno per uno, coloro i quali hanno contribuito alla morte di suo padre. Durante la serata, Amanda incontra anche Roger Hasteld, un amico di suo padre, che, a detta sua, era l'unico a credergli. Facendosi coraggio, Amanda decide di parlare con Roger il quale, dopo un iniziale rifiuto, decide di aiutarla. Prima per\u00f2 di scoprire qualcosa, l'uomo viene ucciso, lasciando Amanda nel panico pi\u00f9 totale e decisa pi\u00f9 che mai a vendicare la memoria di suo padre.Intanto Nolan, si avvicina a Jack scoprendo che la causa del suo trasferimento nel bar \u00e8 stato il suo acquisto della sua casa. Sentendosi in colpa, Nolan parla con il padre di Jack il quale per\u00f2, confessa a Nolan di non rivolere indietro casa sua.Victoria, pensa di continuo a David e, dopo aver scoperto che Lidya e suo marito si trasferiranno nella sua casa, si sente come strappare l'ultimo ricordo dell'uomo.NEL PRESENTE, Amanda rilegge il biglietto che Roger quella sera le lasci\u00f2 e, aspettando Daniel, si prepara a festeggiare un nuovo Capodanno con i Grayson.\nIl lutto.\nTrama.\nEmily sta scavando una buca mentre non riesce a trattenere le lacrime.36 ORE PRIMA: Emily e Nolan tengono sotto controllo l'ufficio di Conrad e scoprono che Daniel ha in mente un piano per far tacere Jack. Preoccupati per l'amico, solo dopo scopriranno che Daniel ha dato a Jack un assegno da un milione di dollari per comprare il suo silenzio cosa che, grazie alle pressioni di Nolan, Jack accetta di fare.Intanto, non perdendo di vista l'ufficio di Conrad, Emily e Nolan osservono attoniti l'arrivo dell'assassino di suo padre. Quando l'uomo se ne va, impietrito, Nolan chiede a Emily cosa voglia fare a proposito e lei, indirettamente, gli fa comprendere che lo vuole uccidere. Inscenando una minaccia rivolta a lei e Daniel, Emily riesce a far organizzare a Conrad un appuntamento con l'assassino. A causa per\u00f2 dei preparativi per il suo matrimonio, durante i quali Emily e Daniel hanno una brutta lite, Emily non riesce a presentarsi all'appuntamento e, al posto suo, manda il fidato Nolan.Victoria intanto, dopo non aver ottenuto i risultati sperati dalla perquisizione dell'agente McGowen, decide di muoversi da sola e, aiutata anche da Lydia, ora ufficialmente insieme a Conrad, riesce a recuperare tutti i documenti che incolpano l'ormai ex marito di crimini gravissimi, compreso aver incastrato e ucciso David Clarke.A casa, per aiutare Charlotte, Victoria accetta di prendere parte ad una terapia di famiglia durante la quale per\u00f2, Conrad avendo scoperto che la donna ha preso i suoi documenti, l'attacca duramente.Daniel, dopo la scenata durante la terapia, minaccia sua madre di non rivolgerle pi\u00f9 parola se continuer\u00e0 il processo contro suo padre e, in risposta, la donna decide di consegnarle tutti i documenti, per poi scoprire che il figlio era d'accordo gi\u00e0 da prima con Conrad.A casa intanto, Emily ha ricevuto l'indirizzo dell'uomo dai capelli bianchi da Nolan e si prepara per andarlo ad uccidere. Arrivata all'indirizzo per\u00f2, Emily scopre che Nolan le ha dato l'indirizzo sbagliato e, ad aspettarla, c'\u00e8 Carole.Nolan intanto, \u00e8 all'indirizzo giusto e riesce a mettere delle spie a casa dell'uomo.Jack intanto, scopre che Sammy \u00e8 sparito e, aiutato da Declan, esce per cercarlo. Poco dopo riceve la chiamata di Emily che lo informa che Sammy \u00e8 l\u00ec. Insieme, i due assistono alla morte del cane e, in lacrime, finiscono per baciarsi, osservati di nascosto da Ashley. Subito dopo, i due escono fuori in giardino per scavare la buca.Charlotte intanto, stressata dalla sua famiglia, va da Declan che, per\u00f2, \u00e8 con una sua compagna di scuola per studiare. Vedendoli insieme, Charlotte fraintende tutto e se ne va, per comprare poi della droga.Emily, ha ascoltato le parole di Daniel e sa che ora i documenti sono nelle sue mani e, dopo aver ringraziato Nolan per quanto fatto per lei, lo saluta per occuparsi di Daniel.Nolan, attaccato il telefono ad Emily, viene colto di sorpresa dall'uomo dai capelli bianchi che ha scoperto il suo inganno.\nLa resa dei conti.\nTrama.\nEmily riesce ad inscenare una rapina in casa sua e, accusando l'uomo dai capelli bianchi, Lurch, fa credere a Daniel che le prove contro suo padre sono ora nelle sue mani. Preoccupato, Daniel avverte subito suo padre per poi scoprire, tramite Ashley, del bacio tra Emily e Jack, proprio quando l'uomo gli riporta l'assegno.Emily intanto, si reca da Nolan dove scopre che l'uomo da lei cercato l'ha rapito. Riuscendo a mettersi in contatto con lui, Emily gli confessa la sua vera identit\u00e0 e ottiene un appuntamento subito dopo del quale, si risveglia legata accanto a Nolan. Mentendo, Emily riesce ad allontanare l'uomo da casa sua e a liberarsi: liberato anche Nolan, incarica l'amico per consegnare le prove a McGowen per poi preparare la sua vendetta. Rimasta ora sola, faccia a faccia con Lurch: i due cominciano una dura lotta e, alla fine, Emily \u00e8 pronta ad ucciderlo ma, ricordando una promessa fatta a suo padre, decide di risparmiargli la vita. Tornata a casa, distrutta dallo scontro, Emily si trova a far i conti con Daniel che, scoperto il bacio tra lei e Jack, vuole ora la verit\u00e0. Stanca, Emily decide di lasciare il ragazzo che non pu\u00f2 far altro che tornare da sua madre, felice per la notizia e attonita quando scopre che non \u00e8 stato suo figlio a consegnare le prove.A scuola, Charlotte decide di screditare Jamie e invia delle foto che la ritraggono con un suo vecchio professore di storia. Indignato per quanto fatto dalla ragazza, Declan decide di chiudere ogni rapporto con lei.Sempre pi\u00f9 convinta della sua missione contro Conrad, Victoria \u00e8 pronta a partire alla volta di Washington, seguita anche da Lydia che, dopo qualche ripensamento, ha infine deciso di schierarsi con l'amica-nemica di sempre. Mentre salgono per prendere il volo, un uomo toglie gli ultimi blocchi dalle ruote: \u00e8 Lurch.A casa, Emily decide di raccontare tutto quanto a Jack ma, una volta arrivata al suo bar, scopre che Amanda \u00e8 tornata e che \u00e8 incinta del figlio di Jack. Tornata a casa distrutta, Emily guarda il telegiornale e scopre, con dolore, che l'aereo su cui viaggiava Victoria e le prove a favore di suo padre, \u00e8 esploso.Charlotte, guardano il telegiornale, prova a rintracciare Declan che per\u00f2 non vuole sapere niente da lei. Rimasta sola, Charlotte prende delle droghe: persi i sensi, la ragazza viene trovata da Conrad.In quell'istante, arriva a casa da Emily anche Nolan che la informa di aver fatto una copia dei files e che la cosa va ben oltre quanto pensassero: dietro tutto, oltre ai Grayson, c'\u00e8 anche l'Americon Initiative e, in un video, Emily scopre che Victoria, cos\u00ec come ora anche Nolan, sapeva che la moglie di David, nonch\u00e9 sua madre, fosse ancora viva."}
{"id": "3669291", "revid": "1543377", "url": "https://it.wikipedia.org/wiki?curid=3669291", "title": "Windham (contea di Bradford)", "text": "Windham \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 967 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (98,86%), seguita dai nativi americani e dagli asiatici (0,21%) dati del 2000."}
{"id": "3669297", "revid": "486946", "url": "https://it.wikipedia.org/wiki?curid=3669297", "title": "Automotrice FNM EB 740", "text": ""}
{"id": "3669298", "revid": "599013", "url": "https://it.wikipedia.org/wiki?curid=3669298", "title": "Rita La Rosa", "text": "Playmaker di 174\u00a0cm, ha giocato in Serie A1 con Priolo e in A2 con Livorno e Catania.\nStatistiche.\n\"Dati aggiornati al 30 giugno 2004\""}
{"id": "3669301", "revid": "767487", "url": "https://it.wikipedia.org/wiki?curid=3669301", "title": "Medicina delle migrazioni", "text": "La medicina delle migrazioni \u00e8 la branca disciplinare medica che si occupa delle condizioni degli immigrati e ne approfondisce gli aspetti legati al loro rapporto con la cultura che li ospita.\nSociet\u00e0 italiana di medicina delle migrazioni.\nNel febbraio 1990 si \u00e8 costituita a Roma la S.I.M.M. (Societ\u00e0 italiana di medicina delle migrazioni), nata dall'esigenza di diversi medici, volontari e operatori sociosanitari di fronte all'emergenza di sanit\u00e0 pubblica legata agli immigrati in arrivo nelle varie citt\u00e0 italiane.\nCampi di interesse ed azione.\nL'antropologia medica \u00e8 un uno dei campi di interesse di questa disciplina essendo importante, al riguardo, il riconoscimento della complessit\u00e0 dei problemi di salute che vanno affrontati considerando la cultura di appartenenza dei soggetti interessati. \nIn questo ambito diventa molto utile conoscere l'eventuale diverso approccio culturale dell'immigrato in relazione alle pratiche mediche in uso nel paese di provenienza.\nLa medicina delle migrazioni non si interessa solo dell'epidemiologia ma offre un approccio antropologico/medico e punta ad instaurare una relazione tra medico e paziente rispettosa delle diverse concezioni per integrarle nel sistema sanitario del paese che accoglie i migranti.\nCorsi universitari.\nIn Italia varie Universit\u00e0 degli studi hanno offerto o offrono corsi accademici di Medicina delle migrazioni, ad esempio l'Universit\u00e0 degli Studi di Genova e l'Universit\u00e0 degli Studi di Roma \"La Sapienza\"."}
{"id": "3669307", "revid": "66387", "url": "https://it.wikipedia.org/wiki?curid=3669307", "title": "The Terminator - Dawn of Fate", "text": ""}
{"id": "3669308", "revid": "287204", "url": "https://it.wikipedia.org/wiki?curid=3669308", "title": "Charlotte Sting 2001", "text": "La stagione 2001 delle Charlotte Sting fu la 5\u00aa nella WNBA per la franchigia.\nLe Charlotte Sting arrivarono quarte nella \"Eastern Conference\" con un record di 18-14. Nei play-off vinsero la semifinale di conference con le Cleveland Rockers (2-1), la finale di conference con le New York Liberty (2-1), perdendo poi la finale WNBA con le Los Angeles Sparks (2-0)."}
{"id": "3669310", "revid": "767487", "url": "https://it.wikipedia.org/wiki?curid=3669310", "title": "David DeFeis", "text": "\u00c8 il compositore principale e leader della band heavy metal Virgin Steele.\nVoce e stile musicale.\nDavid DeFeis si \u00e8 formato inizialmente come pianista di matrice classica, con un diploma in composizione alla S.U.N.Y. Stony Brook di New York. Come cantante \u00e8 autodidatta ed \u00e8 dotato di un'estensione di tre ottave e mezzo, di grande potenza ed espressione.\nCome musicista e cantante, DeFeis ha dichiarato di essere stato molto influenzato da chitarristi come Jimmy Page, Brian May ed Eddie Van Halen poich\u00e9 era intenzionato a fare con la sua voce ci\u00f2 che questi erano in grado di compiere con le loro chitarre.\nA livello prettamente canoro ha subito l'influenza di Freddie Mercury, Robert Plant, David Coverdale, Ronnie James Dio e Ian Gillan.\nLa maggior parte dei suoi testi sono di stampo mitologico e trattano soprattutto temi legati alla mitologia greca, sumera e cristiana. Come da lui dichiarato, in un modo o nell'altro, sono comunque tutti basati sulla sua esperienza di vita.\nBiografia.\nDavid DeFeis proviene da una famiglia con grande esperienza teatrale: suo padre \u00e8 un attore shakespeariano della compagnia \"The Arena Players Theatre\" mentre sua sorella Doreen \u00e8 una quotata cantante d'opera che si esibisce in tutta Europa.\nGrande appassionato di musica classica, all'et\u00e0 di 9-10 anni \u00e8 stato introdotto alla musica rock ascoltando la band amatoriale Stalk, di cui facevano parte il fratello Damon (all'organo e al piano) e l'altra sorella Danae (alla voce), che abitualmente utilizzava il seminterrato sottostante la sua stanza come sala prove.\nDavid inizi\u00f2 le lezioni di pianoforte all'et\u00e0 di otto anni. Ad undici anni, inizi\u00f2 la sua carriera formando la band Phoenix con cui mosse i primissimi passi nella scena delle heavy metal band di Long Island.\nA 15 anni, David DeFeis incontr\u00f2 per la prima volta il suo futuro partner: Edward Pursino. Ci\u00f2 avvenne quando i Mountain Ash, la band in cui militava David allora, stavano facendo un'audizione per partecipare ad un concerto delle scuole superiori. I Mountain Ash erano prevalentemente una cover band dei Black Sabbath e, dopo l'esecuzione del brano \"War Pigs\", Pursino si present\u00f2 a DeFeis rimanendo colpito dall'abilit\u00e0 del cantante.\nAll'inizio degli anni '80 con Jack Starr e Joey Ayvazian, David DeFeis avvi\u00f2 la prima formazione dei Virgin Steele. La band debutt\u00f2, nel 1982 con la canzone \"Children of the Storm\" inclusa nella compilation \"U.S. Metal Vol. II\".\nNel 1985 Edward Pursino sostitu\u00ec definitivamente Jack Starr alla chitarra. Nel corso degli anni, durante la loro lunga militanza nei Virgin Steele, DeFeis e Pursino pubblicarono molti classici heavy metal, come gli album: \"Noble Savage\", \"Invictus\", \"The Marriage of Heaven and Hell - Part One\", \"The Marriage of Heaven and Hell - Part Two\".\nDavid DeFeis ha una collezione di spade di oltre venti esemplari. A volte utilizza le sue spade anche in studio di registrazione per creare particolari effetti sonori nelle canzoni dei Virgin Steele, mentre durante i concerti \u00e8 solito dar loro fuoco.\nMetal Opera e teatro.\nTra la fine degli anni '90 e l'inizio del nuovo millennio, David DeFeis ha scritto musica per attori a sfondo teatrale basata sull'Orestea ed i miti greci trattati da Eschilo. In accordo con gli artisti tedeschi Walter Weyers e Martina Krawulsky, la \"Metal Opera\" (termine coniato appositamente per descrivere la proposta artistica sulla scia del pi\u00f9 famoso Rock Opera), con il nome \"Klytaimnestra: The House of Atreus\" (le cui tracce musicali si trovano negli album dei Virgin Steele: \"The House of Atreus Act I\", \"The House of Atreus Act II\"), fu messa in scena nei teatri tedeschi dalla compagnia Landestheater Production.\nLa prima di \"Klytaimnestra\" a Memmingen, il 5 giugno 1999, \u00e8 stato il primo spettacolo di musica teatrale incentrato sull'heavy metal ad essere mai stato realizzato.\nDopo il successo di \"Klytaimnestra\", David DeFeis e la Landestheater Production estrassero una seconda \"Metal Opera\" chiamata \"The Rebels\" dalla trilogia di dischi \"The Marriage of Heaven and Hell\".\nNel 2003, lo stesso team ha pubblicato una terza \"Metal Opera\": \"Lilith\", basata sul materiale dell'album\" Visions of Eden\" successivamente pubblicato in CD dai Virgin Steele nel 2006. A differenza di quanto avvenuto con le due precedenti opere, David DeFeis ha dichiarato: \"Non la considero di per s\u00e9 una \"Metal Opera\". In realt\u00e0 \u00e8 la colonna sonora di un film che deve essere ancora girato! E per il martello di Zeus, un giorno far\u00f2 questo film\".\nProduttore.\nDavid DeFeis ha il suo personale studio di registrazione chiamato: \"The Hammer of Zeus\" (a volte noto anche come \"The Wrecking Ball Of Thor\").\nGli album dei Virgin Steele sono prodotti da David DeFeis stesso.\nDa lui sono stati prodotti anche album pubblicati da altri artisti, come ad esempio: \"No Turning Back!\" dei Burning Starr (a cui prese parte anche in veste di tastierista), \"Nightmare Theatre\" degli Exorcist, \"Stay Ugly\" dei Piledriver, \"The Sign of the Jackal\" di Damien Thorn, \"Sin Will Find You Out\" delle Original Sin."}
{"id": "3669312", "revid": "1543377", "url": "https://it.wikipedia.org/wiki?curid=3669312", "title": "Wysox", "text": "Wysox \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 1.763 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (97,22%), seguita dai nativi americani (0,68%) dati del 2000."}
{"id": "3669313", "revid": "121987338", "url": "https://it.wikipedia.org/wiki?curid=3669313", "title": "Sumanene", "text": "Il sumanene \u00e8 un composto organico di formula C21H12. \u00c8 un idrocarburo policiclico aromatico di interesse scientifico perch\u00e9 la molecola pu\u00f2 essere considerata un frammento di buckminsterfullerene. \"Suman\" significa girasole sia in Hindi che in Sanscrito. Al centro della struttura c'\u00e8 un anello benzenico e alla periferia tre anelli benzenici si alternano con tre anelli ciclopentadienilici. A differenza del fullerene, il sumanene possiede posizioni benziliche disponibili per reazioni organiche.\nSintesi.\nLa struttura del sumamene si potrebbe ottenere per ossidazione di 1,5,9-trimetiltrifenilene, ma in pratica la prima sintesi \u00e8 stata ottenuta dal norbornadiene. Il norbornadiene \u00e8 dapprima convertito in stannano usando n-butillitio, 1,2-dibromoetano e cloruro di tributilstagno. A partire dallo stannano, si forma il nucleo benzenico tramite una reazione di Ullmann con tiofene-2-carbossilato di rame(I) (CuTC). Usando il catalizzatore di Grubbs, I ponti metilenici (--) precedentemente creati migrano quindi con reazioni di metatesi olefinica con apertura e richiusura di anelli. La struttura finale si ottiene per ossidazione con 2,3-dicloro-5,6-diciano-1,4-benzochinone (DDQ).\nStruttura e propriet\u00e0.\nIl sumanene \u00e8 una molecola a forma di ciotola con una concavit\u00e0 profonda 118 picometri. I sei atomi di carbonio centrali hanno una distorsione piramidale di 9\u00b0 e le distanze di legame della molecola mostrano una notevole alternanza (da 138,1 a 143,1 pm). Il sumamene pu\u00f2 dare inversione della concavit\u00e0 con una barriera d'inversione di 82 kJ/mol) a 140\u00a0\u00b0C, che risulta molto pi\u00f9 elevata di quella del corannulene. Come tutti i protoni benzilici, anche quelli del sumanene possono essere rimossi con basi forti tipo il t-butillitio (tBuLi), ottenendo il monocarbanione del sumanene. Questo forte nucleofilo pu\u00f2 reagire con un elettrofilo come il trimetilclorosilano per dare il derivato trimetilsilano.\n\u00c8 stato descritto anche il trianione del sumanene. Inoltre, sono state studiate le sue propriet\u00e0 di trasportatore di elettroni e il suo spettro NMR al 13C.\nDerivati.\nSono stati descritti vari derivati del sumanene, tra i quali il \"naftosumanene\" e il \"trisilasumanene\". I sumaneni chirali sono interessanti per la loro chiralit\u00e0 inerente; esempi sono il \"trimetilsumanene\" e un complesso con il ferro ciclopentadiene."}
{"id": "3669323", "revid": "818832", "url": "https://it.wikipedia.org/wiki?curid=3669323", "title": "Cuore di Langendorff", "text": "Il cuore isolato o cuore di Langendorff \u00e8 una tecnica in vitro usata in farmacologia e fisiologia che permette di esaminare la contrattilit\u00e0 e la frequenza cardiaca senza le problematiche delle metodiche \"in vivo\".\nIl suo artefice \u00e8 stato Oskar Langendorff.\nDescrizione.\nIl cuore viene rapidamente rimosso dall'animale insieme ai suoi vasi e viene prontamente perfuso in maniera retrograda con una soluzione ossigenata. La pressione retrograda permette il funzionamento della valvola aortica e la funzione pulsante contrattile del cuore spinge il perfusato attraverso gli osti coronarici garantendo la perfusione miocardica e conseguentemente la vitalit\u00e0 dell'organo per parecchie ore.\nAttraverso il perfusato possono essere infusi farmaci cosicch\u00e9 il loro effetto possa essere valutato direttamente e senza le interferenze critiche negli esperimenti in vivo."}
{"id": "3669324", "revid": "125038384", "url": "https://it.wikipedia.org/wiki?curid=3669324", "title": "Bitti Bergamo", "text": "Carriera agonistica.\nAttivo come tennista negli anni cinquanta, contemporaneo di altri atleti italiani di maggior successo quali Fausto Gardini, Giuseppe Merlo, Orlando Sirola e Nicola Pietrangeli, ha raggiunto il secondo turno in singolare del Roland Garros nel 1951, nel 1953, nel 1955 e nel 1957, e raggiunto la finale del torneo di Atene nel 1953 e di Cannes nel 1954.\nIn doppio ha fatto generalmente coppia con Giorgio Fachini, e ha raggiunto il terzo turno del Roland Garros del 1951 in coppia con Giuseppe Merlo.\nDopo il ritiro.\nCessata l'attivit\u00e0 agonistica, ha abbandonato l'ambiente del tennis laureandosi in giurisprudenza e intraprendendo l'attivit\u00e0 di manager in una societ\u00e0 di import-export.\nNel 1978 viene chiamato dal presidente della Federazione Italiana Tennis Paolo Galgani a ricoprire il ruolo di capitano non giocatore della Squadra italiana di Coppa Davis. Dopo una prima stagione deludente (eliminazione al primo turno per 4-1 dall'Ungheria), nell'edizione 1979 gli azzurri superano nell'ordine Danimarca, Polonia, Ungheria, Gran Bretagna e in semifinale la Cecoslovacchia al Foro Italico, raggiungendo la finalissima del torneo, da disputare a met\u00e0 dicembre a San Francisco contro gli Stati Uniti.\n\"Bitti\" Bergamo tuttavia non potr\u00e0 partecipare a questa sfida: il 12 ottobre 1979 infatti, all'et\u00e0 di 49 anni, muore nei pressi di Prato in un incidente stradale, travolto con la sua automobile sull'autostrada A11 da un TIR che aveva effettuato un'inversione di marcia."}
{"id": "3669328", "revid": "6923", "url": "https://it.wikipedia.org/wiki?curid=3669328", "title": "Taguatinga (Distrito Federal)", "text": ""}
{"id": "3669330", "revid": "767487", "url": "https://it.wikipedia.org/wiki?curid=3669330", "title": "Find Me (Odyssey to Anyoona)", "text": "Find Me (Odyssey to Anyoona) \u00e8 un singolo del 1994 dei Jam &amp; Spoon.\nTiepidamente accolto dal Regno Unito, il brano si ferm\u00f2 al 37\u00ba posto. Nel settembre 1995 il singolo venne riproposto, giungendo questa volta alla 22\u00aa posizione.\nIn Italia raggiunse il 6\u00ba posto."}
{"id": "3669335", "revid": "124123", "url": "https://it.wikipedia.org/wiki?curid=3669335", "title": "Oskar Langendorff", "text": "\u00c8 conosciuto principalmente per i suoi studi cardiologici, che portarono all'ideazione del metodo noto come cuore di Langendorff, nonch\u00e9 per studi e scoperte concernenti l'apparato respiratorio e nervoso."}
{"id": "3669336", "revid": "481666", "url": "https://it.wikipedia.org/wiki?curid=3669336", "title": "Dorothy Davenport", "text": "Biografia.\nFiglia d'arte (sua zia Fanny Davenport era considerata una delle pi\u00f9 grandi attrici del suo tempo, suo padre Harry era una stella di Broadway e furono attrici anche le sue due sorelle, Kate e Ann), Dorothy Davenport calc\u00f2 le scene teatrali fin da piccola. Apparve come comparsa in alcuni film gi\u00e0 all'et\u00e0 di dieci anni. A 17 anni divent\u00f2 una stella dell'Universal e sul set conobbe il giovane attore Wallace Reid. I due si innamorarono e il 13 ottobre 1913 convolarono a nozze. Dal loro matrimonio nacquero due figli. La loro unione li port\u00f2 a lavorare insieme anche sulle scene. La carriera di Reid prese il volo e l'attore divent\u00f2 uno dei pi\u00f9 popolari divi del cinema. Quando decise di lasciare l'Universal, Dorothy lo segu\u00ec.\nL'incidente e la morte di Reid.\nNel 1919, mentre stava girando nell'Oregon il film \"The Valley of the Giants\", Reid rest\u00f2 vittima di un grave incidente in uno scontro ferroviario. Le riprese del film per\u00f2 non si interruppero: i medici della compagnia di produzione prescrisse a Reid la morfina, trattamento che consent\u00ec all'attore di superare il dolore. Diventato suo malgrado tossicodipendente, Reid non riuscir\u00e0 pi\u00f9 a fare a meno della droga. La sua salute divent\u00f2 sempre pi\u00f9 precaria. Drogato e malato, non si riprese pi\u00f9: mor\u00ec nel 1923 a soli 31 anni. Dorothy, rimasta vedova, gir\u00f2 gli Stati Uniti presentando \"Human Wreckage\", un film che aveva prodotto insieme a Thomas H. Ince, incentrato sui pericoli e i danni che provoca l'assunzione di droghe.\nLe apparizioni sullo schermo di Dorothy Davenport diventarono sempre pi\u00f9 rare. L'attrice intraprese una carriera che la port\u00f2 alla produzione, alla regia e alla sceneggiatura. La sua ultima interpretazione sar\u00e0 in un suo film del 1934, \"The Road to Ruin\", dove si ritagli\u00f2 una piccola parte neppure accreditata nei titoli.\nNon si rispos\u00f2 pi\u00f9. Mor\u00ec a Woodland Hills, al Motion Picture &amp; Television Country House and Hospital nel 1977, all'et\u00e0 di 82 anni. Venne sepolta accanto al marito al Forest Lawn Memorial Park di Glendale."}
{"id": "3669338", "revid": "481666", "url": "https://it.wikipedia.org/wiki?curid=3669338", "title": "Harry Bryant Davenport", "text": ""}
{"id": "3669341", "revid": "767487", "url": "https://it.wikipedia.org/wiki?curid=3669341", "title": "Angel (Ladadi O-Heyo)", "text": "Angel (Ladadi O-Heyo) \u00e8 un singolo del 1995 dei Jam &amp; Spoon.\nIl brano raggiunge il 2\u00ba posto in Italia ed il 26\u00b0 nel Regno Unito.\nIl singolo viene presentato al Festivalbar e incluso nell'omonima compilation."}
{"id": "3669342", "revid": "182193", "url": "https://it.wikipedia.org/wiki?curid=3669342", "title": "Eccellenza Trentino-Alto Adige 2011-2012", "text": "Il campionato di Eccellenza Trentino-Alto Adige 2011-2012 \u00e8 stato il ventunesimo organizzato in Italia. Rappresenta il sesto livello del calcio italiano.\nQuesti sono i gironi organizzati dal Comitato Regionale della regione Trentino-Alto Adige, ove il campionato \u00e8 anche noto con il nome tedesco di \"Oberliga\" (letteralmente \"lega superiore\").\nAl campionato di Eccellenza del Trentino-Alto Adige partecipano 16 squadre: 12 hanno mantenuto la categoria, 1 \u00e8 stata retrocessa dalla Serie D 2010-2011 (Trento 1921), e 3 sono state promosse dalla Promozione (Vallagarina, Plose pi\u00f9 il Tramin dopo i play-off)."}
{"id": "3669343", "revid": "767487", "url": "https://it.wikipedia.org/wiki?curid=3669343", "title": "Tenere cugine", "text": "Tenere cugine (\"Tendres Cousines\") \u00e8 un film del 1980 diretto da David Hamilton.\nTrama.\nEstate 1939. Il quindicenne Giuliano si reca a passare le vacanze nella villa di campagna del padre. Il giovane \u00e8 innamorato della cugina Giulia, non ricambiato; Giulia \u00e8 appassionata di cavalli e si sente attratta da Carlo, giovane ufficiale fidanzato di Chiara, sorella maggiore di Giuliano. Invece Poune (diventata Betty nell'edizione italiana), sorella minore di Giulia, lo corteggia assiduamente ma Giuliano non le bada. Nella casa sono presenti altre donne, sensuali o insoddisfatte, e alcuni curiosi personaggi. Intanto scoppia la Seconda Guerra Mondiale e gli uomini partono per il fronte.\nProduzione.\nIl soggetto \u00e8 tratto dal romanzo omonimo di Pascal Lain\u00e9, pubblicato dall'editore Gallimard nel 1979, a sua volta ispirato alla novella \"Le prodezze di un giovane Don Giovanni\" (1911) di Guillaume Apollinaire, rappresentandone pertanto una sorta di versione cinematografica non accreditata. Nel 1986 Gianfranco Mingozzi (ri)porter\u00e0 sullo schermo, stavolta ufficialmente, il romanzo di Apollinaire nel film \"L'iniziazione\".\nDistribuzione.\nIl film \u00e8 stato distribuito in Italia nell'autunno 1981.\nCritica.\nIl \"Dizionario Mereghetti\" lo definisce \u00abun film patinato come una rivista di moda\u00bb dalla \u00abtrama assolutamente inconsistente\u00bb. Per il \"Dizionario Morandini\" il regista \u00abpunta sulla calligrafia e il morbosetto\u00bb."}
{"id": "3669347", "revid": "1543377", "url": "https://it.wikipedia.org/wiki?curid=3669347", "title": "Ext JS", "text": "Ext JS (pronunciato i-ex-t JS) \u00e8 una libreria JavaScript per la costruzione di applicazioni web interattive, che utilizza tecnologie come AJAX, DHTML, e lo scripting DOM.\nOriginariamente costruito come un add-on alla libreria YUI (Yahoo! UI Library) da Jack Slocum, Ext include l'interoperabilit\u00e0 con jQuery e Prototype. A partire dalla versione 1.1, Ext non ha alcuna dipendenza da librerie esterne, rendendo il loro uso invece facoltativo."}
{"id": "3669354", "revid": "486946", "url": "https://it.wikipedia.org/wiki?curid=3669354", "title": "Associazione Sportiva Dilettantistica Nuova Pro Sesto", "text": ""}
{"id": "3669358", "revid": "287204", "url": "https://it.wikipedia.org/wiki?curid=3669358", "title": "Charlotte Sting 2002", "text": "La stagione 2002 delle Charlotte Sting fu la 6\u00aa nella WNBA per la franchigia.\nLe Charlotte Sting vinsero la \"Eastern Conference\" con un record di 18-14. Nei play-off persero la semifinale di conference con le Washington Mystics (2-0)."}
{"id": "3669362", "revid": "71433", "url": "https://it.wikipedia.org/wiki?curid=3669362", "title": "Find Me", "text": ""}
{"id": "3669364", "revid": "122071394", "url": "https://it.wikipedia.org/wiki?curid=3669364", "title": "Stefania Bivone", "text": "Biografia.\nStefania Bivone cresce a Sinopoli con i genitori Giuseppe e Antonia, produttori di olio d'oliva, le sorelle maggiori Patrizia e Rossana e il fratello minore Fabrizio. Studia al Liceo scientifico dell'Istituto d'Istruzione Superiore \"Nicola Pizi\" di Palmi e si diploma nel 2012. Studia alla Facolt\u00e0 di Giurisprudenza dell'Universit\u00e0 degli Studi di Milano, laureandosi a febbraio 2019. \nCarriera.\nDurante il concorso di bellezza, ottiene il 74,8 per cento dei voti. Nel corso della serata, si aggiudica anche la fascia di \"Miss Wella Professionals 2011\".\nPrima di partecipare a Miss Italia incide alcuni brani come cantante. Fa il debutto canoro durante il Canto di Natale del 2011. Nel mese di dicembre 2011 si candida al Festival di Sanremo 2012, sezione \"Giovani\", con il brano inedito \"Cantare\", posizionandosi tra i sessanta finalisti. Nell'aprile 2012, a causa degli impegni per gli esami di maturit\u00e0, cede provvisoriamente il titolo di Miss Italia alla seconda classificata, che per 45 giorni diventa ufficialmente \"Vice Miss Italia\". \u00c8 la prima volta che la cosa si verifica nella storia del concorso. A settembre, ha partecipato ai provini del talent show \"X Factor\" in onda su Sky Uno, nella quale \u00e8 stata eliminata nella fase del Bootcamp. Stefania a partire dall'estate 2013 \u00e8 diventata testimonial dell'azienda di Telefonia mobile 3, posando come modella per le varie pubblicit\u00e0 e manifesti. Dal 2016 entra a far parte del cast della serie TV \"L'onore e il rispetto - Ultimo capitolo\" su Canale 5. Il 22 febbraio 2018 prende parte ad una puntata dell'undicesima stagione di \"Don Matteo\", in onda su Rai 1."}
{"id": "3669370", "revid": "503988", "url": "https://it.wikipedia.org/wiki?curid=3669370", "title": "Dugud\u00fa", "text": ""}
{"id": "3669373", "revid": "73843", "url": "https://it.wikipedia.org/wiki?curid=3669373", "title": "Piani di Rufo", "text": "I piani di Rufo (\"Chjani da castagnara\" in calabrese) sono dei piani presenti sul monte Mammicomito nell'area dell'alta Locride tra la vallata dello Stilaro e le Serre Calabresi nell'area dei comuni di Pazzano e Placanica.\nI piani di Rufo sono raggiungibili solo attraverso sentieri a piedi.\nTra questi piani hanno nome: la piana d'Ilici (chjana d'Ilici) e la piana delle Pulicare (chjana dei Pulicari).\nEtimologia.\nRufo non ha una etimologia certa, deriva forse da un nome di persona.\nIlici invece in dialetto significa leccio.\nGeologia.\nL'area presenta calcare del mesozoico come le zone limitrofe della Piana dei Lacchi, il Monte Mammicomito, l'area di Melichicchi, il Monte Consolino e Timpa Cacari.\nSi trova in forma di picchi e guglie scoscese e di numerosi piccoli e grandi blocchi franati. Al di sotto vi sono filladi dell'era paleozoico.\nAttivit\u00e0.\nIn passato c'erano anche coltivate progressivametne abbandonate. ora si svolgono unicamente attivit\u00e0 di caccia nel periodo consentito e pastorizia caprina.\n\u00c8 possibile fare escursioni naturalistiche: un sentiero parte da monte Stella con un'ora e mezza di cammino, il secondo da Pietra (frazione di Placanica) in un'ora di cammino."}
{"id": "3669374", "revid": "1038272", "url": "https://it.wikipedia.org/wiki?curid=3669374", "title": "Antonina Piro\u017ekova", "text": " Vedova dello scrittore Isaak Babel'.\nBiografia.\nNata nella Siberia occidentale , dopo la morte prematura del padre nel 1923, lavor\u00f2 come tutor in matematica. Si laure\u00f2 presso l'Istituto Tecnologico della Siberia \u201cF. Dzer\u017einskij\u201d nel 1930. Lavor\u00f2 nell'ufficio progettazione Kuznetsk, e dopo essersi trasferita a Mosca fu assunta in Metroproekt nel 1934, per poi diventare il capo progettista dell'istituto. Piro\u017ekova fu tra i primi che progettarono la metropolitana di Mosca.\nIn seguito insegn\u00f2 presso il Dipartimento di tunnel sotterranei e al MIIT (Istituto Moscovita degli Ingegneri dei Trasporti). Coautore del primo e unico libro di testo per la costruzione di gallerie e sotterranei.\nAntonina Piro\u017ekova incontr\u00f2 Isaak Babel' nel 1932 e si stabil\u00ec con lui due anni dopo. La loro figlia, Lydia Isaakovna Babel', nacque nel 1937.\nIl 15 maggio 1939 Babel' venne arrestato dagli agenti del NKVD.\nN\u00e9 Antonina n\u00e9 la madre di Babel' riuscirono ad ottenere notizie della sua morte, avvenuta per fucilazione il 27 gennaio del 1940. Ad ogni domanda avanzata instancabilmente dalla moglie veniva risposto che il marito \"\u00e8 in vita ed \u00e8 detenuto in un campo di concentramento\".\nAntonina Piro\u017ekova seppe della morte di Babel' soltanto nel 1954, dopo la morte di Stalin, a conclusione della riabilitazione. Questo dopo che la versione ufficiale le ripetesse come il marito fosse morto nel 1941, durante la guerra.\nNel 1972 cur\u00f2 la raccolta di memorie e materiali in russo \"Isaac Babel. Memorie dei contemporanei \".\nDal 1996 visse in un sobborgo di Washington con la figlia. Pubblic\u00f2 un libro di memorie sugli anni di vita comune con lo scrittore, apparso in traduzione in inglese (\u00abAt His Side: The Last Years of Isaac Babel\u00bb, Steerforth Press, 1996), in italiano (\u00abAl suo fianco. Gli ultimi anni di Isaak Babel'\u00bb, Archinto, 1998) e nel 2001 in russo.\nNel luglio 2010 si rec\u00f2 a Odessa, dove approv\u00f2 il progetto del monumento da erigere ad Isaak Babel'.\nIl 4 settembre 2011, un anno dopo la morte di Antonina Nikolaevna, \u00e8 stato inaugurato il monumento a Babel'. Alla cerimonia hanno partecipato la figlia Lydia, il nipote Andrej e il pronipote Nikolaj."}
{"id": "3669376", "revid": "212348", "url": "https://it.wikipedia.org/wiki?curid=3669376", "title": "Charlotte Sting 2003", "text": "La stagione 2003 delle Charlotte Sting fu la 7\u00aa nella WNBA per la franchigia.\nLe Charlotte Sting arrivarono seconde nella \"Eastern Conference\" con un record di 18-16. Nei play-off persero la semifinale di conference con le Connecticut Sun (2-0)."}
{"id": "3669377", "revid": "287204", "url": "https://it.wikipedia.org/wiki?curid=3669377", "title": "Juan Andr\u00e9s Gelly y Obes", "text": " Partecip\u00f2 al Congresso costituente del 1860 e fu capo di Stato Maggiore dell'Esercito argentino nella guerra della Triplice Alleanza.\nBiografia.\nNato da Juan Andr\u00e9s Gelly, avvocato di origine paraguaiana che aveva partecipato alla rivoluzione del 25 maggio 1810, e da Micaela Obes. Dopo i primi studi a Buenos Aires si trasfer\u00ec in esilio con la sua famiglia a Montevideo, dove nel 1839 il giovane Juan Andr\u00e9s si arruol\u00f2 nelle file della resistenza a Juan Manuel de Rosas, partecipando nel 1843 alla difesa della capitale uruguaiana.\nEmigrato in Brasile, torn\u00f2 in Argentina nel 1855, dopo la caduta di Rosas, fu deputato provinciale ed ebbe un importante ruolo nell'organizzazione dell'esercito alla vigilia della battaglia di Cepeda. In seguito fu designato Ministro della guerra da Bartolom\u00e9 Mitre, con il quale aveva stretto amicizia gi\u00e0 ai tempi dell'esilio. Allo scoppio della guerra della Triplice Alleanza partecip\u00f2 come capo di Stato Maggiore dell'esercito argentino e in seguito sostitu\u00ec lo stesso Mitre al comando delle operazioni belliche, ricoprendo un ruolo di primo piano nella vittoriosa battaglia delle Lomas Valentinas o di It\u00e1 Ivat\u00e9. Nel dicembre del 1868 si dimise dall'incarico a causa di contrasti con il nuovo presidente argentino Domingo Faustino Sarmiento.\nDopo aver ricoperto vari incarichi nell'esercito argentino fu nominato a capo del Consiglio Supremo di Guerra e Marina, istituzione voluta dal presidente Jos\u00e9 Evaristo Uriburu; Juan Andr\u00e9s Gelly y Obes mor\u00ec il 18 settembre 1904.\nI suoi resti sono sepolti nel cimitero monumentale della Recoleta, a Buenos Aires."}
{"id": "3669378", "revid": "443105", "url": "https://it.wikipedia.org/wiki?curid=3669378", "title": "Juan A. Gelly Obes", "text": ""}
{"id": "3669393", "revid": "123164301", "url": "https://it.wikipedia.org/wiki?curid=3669393", "title": "Campionato sudamericano di pallavolo maschile 2011", "text": "Il XXIX campionato sudamericano di pallavolo maschile si \u00e8 svolto a Cuiab\u00e1, in Brasile dal 19 al 25 settembre 2011. Al torneo hanno partecipato 7 squadre nazionali sudamericane e la vittoria finale \u00e8 andata per la ventottesima volta, la ventitreesima consecutiva, al Brasile.\nPodio.\nCampione.\nBrasile(Ventottesimo titolo)\nSecondo posto.\nArgentina\nTerzo posto.\nVenezuela"}
{"id": "3669394", "revid": "491209", "url": "https://it.wikipedia.org/wiki?curid=3669394", "title": "Fazione Latina", "text": ""}
{"id": "3669396", "revid": "52076", "url": "https://it.wikipedia.org/wiki?curid=3669396", "title": "Forza di Interposizione in Libano delle Nazioni Unite", "text": ""}
{"id": "3669406", "revid": "642594", "url": "https://it.wikipedia.org/wiki?curid=3669406", "title": "Fazione latina", "text": ""}
{"id": "3669408", "revid": "491209", "url": "https://it.wikipedia.org/wiki?curid=3669408", "title": "Fazione catalana", "text": ""}
{"id": "3669409", "revid": "748037", "url": "https://it.wikipedia.org/wiki?curid=3669409", "title": "Fazione dei Catalani", "text": "La Fazione dei Catalani, detta anche Fazione Catalana o Parzialit\u00e0 Catalana, fu un'alleanza di baroni siciliani, legati alla corona degli Aragonesi, che si contrappose alla fazione Latina e alle rivendicazioni degli Angioini sulla Sicilia, dopo la loro cacciata dall'isola a seguito dei Vespri siciliani.\nAlla fazione catalana, legata ala nobilt\u00e0 aragonese, appartennero gli Alagona di origine aragonese, i Moncada di origine catalana e maggiormente vicini alla corte di Barcellona, i Valguarnera, i Peralta, i De Luna d'Aragona. \nAltro esponente di spicco della fazione Catalana fu Matteo Sclafani il Rosso, seppur appartenente alla nobilt\u00e0 latina della Sicilia, ma in grande inimicizia con Manfredi Chiaramonte."}
{"id": "3669410", "revid": "1543377", "url": "https://it.wikipedia.org/wiki?curid=3669410", "title": "Crisi del Congo", "text": "La crisi del Congo fu una fase di perdurante instabilit\u00e0 politica e di tumulti che interess\u00f2 il territorio dell'attuale Repubblica Democratica del Congo tra il giugno del 1960 e il novembre del 1965.\nIniziato subito dopo la proclamazione dell'indipendenza della nazione dal dominio coloniale belga il 30 giugno 1960, questo periodo fu caratterizzato da un lato da una forte instabilit\u00e0 politica rappresentata dallo scontro tra i sostenitori del presidente del Congo Joseph Kasa-Vubu e quelli del primo ministro Patrice Lumumba, e dall'altro da una estesa serie di disordini e sommosse nella maggior parte del paese, sfociate in aperte rivolte armate e tentativi di secessione da parte di varie province in opposizione al governo centrale. Gli eventi della crisi del Congo finirono con il coinvolgere pi\u00f9 o meno direttamente diverse nazioni estere, inserendosi nell'ambito del pi\u00f9 ampio confronto mondiale tra il blocco occidentale capitanato dagli Stati Uniti d'America e quello orientale guidato dall'Unione Sovietica: il primo appoggi\u00f2 il governo centrale di L\u00e9opoldville spalleggiando Kasa-Vubu e, successivamente, il generale Joseph-D\u00e9sir\u00e9 Mobutu, il secondo sostenne Lumumba e, dopo il suo assassinio nel gennaio del 1961, il suo successore Antoine Gizenga, che cerc\u00f2 di instaurare un governo parallelo a Stanleyville. L'ex potenza coloniale del Belgio sostenne con aiuti militari e invii di contingenti di mercenari europei i tentativi secessionisti delle provincie del Sud-Kasai e soprattutto del Katanga: questi tentativi trovarono la ferma opposizione delle Nazioni Unite, che sostennero la riconquista delle regioni secessioniste da parte del governo centrale tramite l'invio di una missione militare nel paese (ONUC).\nLa caduta di Gizenga e della sua Repubblica libera del Congo nel gennaio del 1962 e la riconquista delle regioni separatiste nel febbraio del 1963 non arrest\u00f2 la crisi: Pierre Mulele e il suo movimento di ispirazione maoista diedero il via a una rivolta popolare poi estesasi a gran parte delle regioni orientali del paese, culminata con la costituzione di un nuovo governo concorrente a Stanleyville sotto Christophe Gbenye e Gaston Soumialot; questo tentativo fu infine soffocato dalle truppe governative entro la fine del 1965. Lo stato di crisi, che provoc\u00f2 un totale stimato tra 100.000 e 200.000 morti in tutto il paese, viene fatto convenzionalmente cessare nel novembre del 1965 con il colpo di stato e la presa del potere da parte del generale Mobutu, anche se disordini e conflitti continuarono anche dopo; Mobutu instaur\u00f2 un regime dittatoriale sul Congo - che venne rinominato in \"Zaire\" - fino alla sua morte nel 1997.\nLa colonizzazione belga ed il contesto politico.\nCon la conferenza di Berlino del 1884 il territorio corrispondente all'odierna Repubblica Democratica del Congo divenne un possedimento personale del re Leopoldo II come Stato Libero del Congo, per divenire poi formalmente parte dell'Impero coloniale belga il 15 novembre 1908 dopo la rinuncia del sovrano. Le autorit\u00e0 mantennero un forte controllo sulla colonia, cercando di contenere le spinte verso l'indipendenza che iniziarono ad affermarsi nel periodo successivo alla seconda guerra mondiale; fu comunque inevitabile che il movimento della decolonizzazione, che a partire dal 1945 inizi\u00f2 a interessare i possedimenti in Africa e in Asia delle principali potenze europee, prendesse piede anche nel Congo. Il Belgio sottoscrisse il 26 giugno 1945 lo Statuto delle Nazioni Unite, atto fondativo dell'ONU, che all'articolo 73 riconosceva il diritto all'autodeterminazione per le popolazioni sottoposte a dominio coloniale, ma nonostante le pressioni da parte di Stati Uniti e Unione Sovietica perch\u00e9 rivedesse le sue posizioni il paese si mantenne indifferente a qualsiasi interferenza con la sua politica coloniale. Gli stessi affari della colonia erano inoltre gestiti con scarso interesse da parte del governo di Bruxelles, e solo con la salita al trono del re Baldovino I nel 1951 la questione del Congo ricevette maggiore attenzione.\nNel 1955 il professor Antoine van Bilsen dell'Universit\u00e0 Cattolica di Lovanio propose un primo piano per la creazione di uno stato congolese indipendente, da realizzarsi in circa trent'anni onde consentire la formazione di una \u00e9lite locale capace di sostituire l'amministrazione belga nella guida del paese. Il processo di formazione di una classe dirigente e istruita composta da locali, bench\u00e9 avviato da tempo, aveva del resto dato scarsi frutti: fin dagli anni quaranta le autorit\u00e0 coloniali belghe avevano riconosciuto lo status di \"\u00e9volu\u00e9\" (letteralmente \"evoluto\" in francese) a quegli indigeni locali che avessero ricevuto una educazione di stampo europeo, dimostrato meriti civili e accettato i valori culturali occidentali, condizione che garantiva diritti legali identici a quelli della popolazione bianca; ancora alla met\u00e0 degli anni cinquanta, tuttavia, solo poche migliaia di congolesi, principalmente residenti nei maggiori centri urbani, avevano ricevuto lo status di \"\u00e9volu\u00e9\", mentre la parificazione legale con i coloni bianchi si era dimostrata pi\u00f9 teorica che altro per via della ferma opposizione di questi ultimi.\nA partire dal 1950 tra i circoli di \"\u00e9volu\u00e9\" presero a formarsi organizzazioni che gradualmente evolvettero nei primi partiti politici congolesi; sebbene tutti questi partiti concordassero sulla richiesta di indipendenza dal Belgio, erano per il resto divisi su base etnica, linguistica e religiosa: tra i primi ad essere formati vi fu la \"Alliance des Bakongos\" (ABAKO) di Joseph Kasa-Vubu, rappresentante dell'etnia maggioritaria dei bakongo e dei seguaci del Kimbanguismo e quindi molto forte nelle regioni occidentali del paese. Tra i pochissimi partiti che si proponevano come inter-etnici e diffusi in tutto il paese il principale era il Mouvement National Congolais (MNC), fondato nel 1958 da Patrice Lumumba, Joseph Il\u00e9o e Cyrille Adoula; gi\u00e0 un anno dopo, tuttavia, il MNC and\u00f2 incontro a una scissione interna, con l'ala facente capo a Albert Kalonij posta su idee moderate e favorevole a uno Stato federalista mentre l'altra guidata da Lumumba si spostava su posizioni pi\u00f9 di sinistra e miranti a uno Stato congolese unitario e centralista.\nNel 1957, anche come forma di esperimento, le autorit\u00e0 coloniali concessero per la prima volta libere elezioni municipali in tre importanti centri urbani del paese (L\u00e9opoldville, Elisabethville e Jadotville); in conseguenza di ci\u00f2 e degli altri eventi che accadevano nelle regioni vicine (l'indipendenza del Ghana il 6 marzo 1957 e la visita di Charles de Gaulle a Brazzaville nel 1958 durante la quale promise l'autonomia alle colonie dell'Africa francese), la domanda di indipendenza dal Belgio si fece pi\u00f9 intensa e radicale. Tra il 4 e il 7 gennaio 1959 il divieto posto dalle autorit\u00e0 coloniali a una manifestazione della ABAKO a L\u00e9opoldville sfoci\u00f2 in violenti scontri che causarono 34 morti tra i manifestanti congolesi; Kasa-Vubu fu arrestato il 12 gennaio, ma venne poi rilasciato il 13 marzo seguente. Il re Baldovino e il governo belga si fecero promotori di un piano graduale per il trasferimento dei poteri ai congolesi e il conseguimento di una piena indipendenza entro la met\u00e0 degli anni sessanta, ma incontrarono il boicottaggio da parte delle autorit\u00e0 coloniali e l'opposizione della numerosa comunit\u00e0 di residenti belgi, che ancora nel 1959 ammontava a quasi 89.000 persone. La crescita esponenziale delle organizzazioni politiche congolesi (con pi\u00f9 di cinquanta partiti registrati entro il 1959) port\u00f2 a un ulteriore incremento e radicalizzazione delle richieste dei nazionalisti: il 31 ottobre 1959, in seguito all'arresto di Lumumba al termine di una manifestazione dello MNC a Stanleyville, violenti scontri con le truppe belghe causarono 24 morti tra i manifestanti congolesi.\nLa paura di andare incontro a una sanguinosa guerra coloniale come era accaduto alla Francia in Algeria e ai Paesi Bassi durante la guerra d'indipendenza indonesiana spinse il governo belga ad agire rapidamente: a partire dal 20 gennaio 1960 i principali leader politici congolesi (tra cui Lumumba, da poco scarcerato) furono convocati a Bruxelles per una conferenza sul destino del Congo; la richiesta belga di un periodo di transizione di quattro anni fu respinta, e al termine della conferenza il 20 febbraio si giunse a un accordo circa l'indizione di elezioni politiche in Congo per il 22 maggio 1960 e la proclamazione formale dell'indipendenza della nazione per il 30 giugno seguente.\nLa crisi.\nLe prime elezioni dopo l'indipendenza.\nIl 22 maggio 1960 si svolsero le prime libere elezioni generali del Congo per nominare i 137 membri dell'assemblea nazionale congolese, mentre il Senato di 87 membri sarebbe stato formato con i rappresentanti delle singole province; in un clima di notevole frammentazione politica dettato dalle divisioni etniche, solo due partiti si presentarono in pi\u00f9 di un distretto elettorale: il \"Mouvement National Congolais\" (MNC) di Patrice Lumumba e il \"Parti Solidaire Africain\" (PSA) di Antoine Gizenga, movimento di stampo socialista creato nel febbraio del 1959. L'MNC ottenne una maggioranza relativa con poco pi\u00f9 del 24% dei suffragi e, in coalizione con il PSA e altri partiti minori, port\u00f2 Patrice Lumumba alla carica di Primo ministro con Gizenga come suo vice; il parlamento a camere riunite elesse invece il 24 giugno seguente Kasa-Vubu come Presidente della Repubblica del Congo.\nIl 30 giugno 1960 il re Baldovino si rec\u00f2 a L\u00e9opoldville per presiedere alla formale cerimonia di proclamazione dell'indipendenza, in una visita segnata dalle reciproche mancanze di rispetto: poco dopo l'arrivo del sovrano la sua spada da cerimonia fu trafugata e portata via in trionfo da un militante congolese, mentre nel suo discorso al parlamento Baldovino si lanci\u00f2 in un elogio del colonialismo belga e del suo bisnonno Leopoldo II, particolarmente malvisto dai congolesi per il duro regime coloniale da lui istituito nel paese, fatto che provoc\u00f2 una secca risposta di Lumumba.\nLa transizione si rivel\u00f2 subito difficile, in particolare per quanto riguardava le forze armate: nella Force Publique, l'esercito dell'ex Congo belga incaricato anche dei compiti di gendarmeria, tutti i ranghi degli ufficiali e gran parte di quelli dei sottufficiali erano ricoperti da militari belgi, mentre i congolesi non potevano andare oltre il grado di sergente; nessuno sforzo era stato fatto dai belgi per formare una classe di ufficiali locali se non nella immediata imminenza dell'indipendenza, con appena una ventina di cadetti ancora in fase di addestramento. Il 5 luglio 1960, durante una riunione con i sottufficiali congolesi convocata presso la principale guarnigione della Force Publique a Thysville, il comandante della forza (il belga \u00c9mile Janssens) fece intendere che nulla sarebbe cambiato nella gestione dei ranghi, provocando un immediato ammutinamento dei congolesi. Kasa-Vubu, Lumumba e diversi ministri giunsero dalla vicina L\u00e9opoldville l'8 luglio per riportare la calma, ma Lumumba in particolare era malvisto dai soldati per la sua recente decisione di bloccare le paghe dei militari, e solo dopo lunghi negoziati gli ammutinati accettarono di cessare la sommossa; venne immediatamente proclamata la trasformazione della Force Publique, in \"Arm\u00e9e Nationale Congolaise\" (ANC): gli ufficiali belgi furono licenziati o ridotti al rango di consiglieri, mentre i due ex sergenti Victor Lundula e Joseph-D\u00e9sir\u00e9 Mobutu furono automaticamente promossi al grado di colonnello e nominati rispettivamente comandante in capo e capo di stato maggiore dell'esercito.\nL'intervento dell'ONU e le secessioni del Katanga e del Kasai.\nLa partenza degli ufficiali belgi lasci\u00f2 gran parte dei 30.000 uomini della ex Force Publique senza alcun controllo. Nella notte tra il 9 e il 10 luglio 1960, una forza di militari congolesi acquartierata a Camp Massart nella provincia meridionale del Katanga si ammutin\u00f2 e prese a saccheggiare la vicina Elisabethville, uccidendo tra cinque e sette cittadini europei; nel tentativo di proteggere un gruppo di connazionali, perdeva la vita anche il console italiano a Elisabethville Tito Spoglia.\nPrendendo a pretesto questi episodi che stavano avvenendo in tutto il paese, il Belgio disloc\u00f2 un gruppo navale al largo delle coste congolesi e prese a inviare unit\u00e0 di paracadutisti nei principali centri urbani: Elisabethville e Luluabourg (10 luglio), Matadi (11 luglio) e L\u00e9opoldville (13 luglio). Bench\u00e9 ufficialmente motivato con l'esigenza di proteggere l'evacuazione dei residenti europei, l'intervento militare belga venne vissuto dal governo di Lumumba come un tentativo di restaurare l'antico dominio coloniale e soffocare l'appena acquisita indipendenza; Lumumba si rivolse quindi alle Nazioni Unite: il 14 luglio 1960 il Consiglio di Sicurezza adott\u00f2 la risoluzione numero 143, con la quale si chiedeva l'immediato ritiro delle truppe di Bruxelles e si autorizzava il Segretario generale Dag Hammarskj\u00f6ld a fornire assistenza militare al Congo. Gi\u00e0 il 15 luglio le prime unit\u00e0 dell'Op\u00e9ration des Nations Unies au Congo (\"Operazione delle Nazioni Unite in Congo\"), trasportate da aerei statunitensi, iniziarono ad affluire nel paese, mentre il ritiro dei contingenti belgi venne completato il 23 luglio seguente.\nIl disarmo ad opera dei belgi dei contingenti ammutinati del neonato esercito nazionale congolese (dei 2.800 militari presenti a Camp Massart solo 300 furono lasciati in armi) lasci\u00f2 un vuoto di potere in diverse regioni del paese, vuoto che fu colmato dalle autorit\u00e0 politiche locali. Nella provincia del Katanga, la pi\u00f9 ricca del paese grazie alle sue abbondanti risorse minerarie dove operava la Union Mini\u00e8re du Haut Katanga, le elezioni avevano visto affermarsi la \"Conf\u00e9d\u00e9ration des associations tribales du Katanga\" (CONAKAT) di Moise Ciombe, contrastata solo dal partito rappresentativo delle genti baluba (\"Association G\u00e9n\u00e9rale des Baluba de Katanga\" o BALUBAKAT) residenti nella parte settentrionale della regione, con cui gi\u00e0 si erano avute scaramucce e disordini; davanti alla disgregazione delle autorit\u00e0 centrali, l'11 luglio 1960 Ciombe proclam\u00f2 la secessione del Katanga dal Congo e la sua costituzione in una entit\u00e0 statale autonoma, lo Stato del Katanga. Bench\u00e9 non vi siano prove concrete che la secessione sia stata promossa da potenze estere, il Belgio si trov\u00f2 in prima fila nello spalleggiare il regime di Ciombe, in particolare tramite la fornitura di ufficiali dell'esercito regolare per addestrare e guidare la costituenda forza armata della nazione, la Gendarmerie du Katanga; aiuti europei arrivarono anche per altre vie: la Union Mini\u00e8re du Haut Katanga, finanzi\u00f2 il regime di Ciombe tramite generose donazioni, mentre di sua iniziativa il governo katanghese prese ad assumere, di fatto come mercenari, militari stranieri (principalmente belgi, francesi e altri di lingua inglese) per rafforzare le sue forze armate, spesso tramite l'appoggio dei governi bianchi di Sudafrica e poi Rhodesia.\nUn processo analogo si ebbe nella provincia del Kasai, ricca di giacimenti di diamanti e lacerata dagli scontri etnici tra le genti baluba e quelle lulua: alle elezioni la provincia aveva visto l'affermazione dell'ala scissionista dello MNC facente capo a Kalonij, ormai in rotta di collisione con Lumumba, che l'8 agosto 1960 proclam\u00f2 l'indipendenza della regione come \"Stato minerario del Sud Kasai\" o semplicemente Sud-Kasai; Kalonij, un baluba, assunse la carica di presidente, ma il 12 aprile 1961 fu insignito del titolo tradizionale di \"Mulopwe\" (\"imperatore\"), governando di fatto come un monarca.\nForte della risoluzione del Consiglio di sicurezza delle Nazioni Unite n. 145 del 22 luglio 1960 che riconosceva e garantiva l'integrit\u00e0 territoriale del Congo, Lumumba richiese che le truppe della ONUC fossero immediatamente impiegate contro i regimi secessionisti, mentre il Segretario generale Hammarskj\u00f6ld si dimostr\u00f2 restio a far coinvolgere i caschi blu in quella che considerava una questione interna congolese: reparti ONU furono dislocati nelle zone strategiche del Katanga (tra cui la capitale Elisabethville, raggiunta da un contingente svedese il 12 agosto) ma fecero poco per contrastare la secessione della regione, cercando di rimanere estranei ai combattimenti in corso.\nInsoddisfatto dall'atteggiamento dei caschi blu, il 17 agosto 1960 Lumumba si rivolse ufficialmente all'Unione Sovietica perch\u00e9 fornisse assistenza militare al Congo, trovando la risposta positiva del governo di Mosca: armi, equipaggiamenti militari di vario tipo (tra cui camion e aerei da trasporto, di vitale importanza per gli spostamenti vista la primitiva rete stradale congolese) e tecnici specialistici sovietici furono forniti allo ANC, il quale fu in grado di organizzare una prima offensiva contro il Sud Kasai riuscendo a occupare la capitale Bakwanga il 27 agosto, mentre un'analoga spedizione in Katanga non ottenne risultati apprezzabili. L'assistenza sovietica al Congo dest\u00f2 preoccupazione nel governo statunitense, preoccupato dal fatto che questo potesse essere il preludio per il passaggio del paese nell'orbita sovietica: la CIA inizi\u00f2 a elaborare piani per l'assassinio di Lumumba, anche se non sembra che l'amministrazione del presidente Dwight D. Eisenhower li abbia mai approvati.\nIl collasso politico e il governo di Stanleyville.\nIl 5 settembre 1960, durante un discorso alla radio, il presidente Kasa-Vubu annunci\u00f2 di aver revocato l'incarico di primo ministro a Lumumba e di aver nominato al suo posto Joseph Il\u00e9o, compagno di partito del secondo ma schierato su posizioni pi\u00f9 moderate; Lumumba rifiut\u00f2 tale decisione e a sua volta, durante un discorso alla radio, annunci\u00f2 la rimozione di Kasa-Vubu dalla carica di presidente della repubblica, mentre il parlamento si dimostrava incapace di trovare una soluzione. Lo stallo politico si risolse solo il 14 settembre seguente, quando il colonnello Mobutu, ormai saldamente al comando dell'esercito nazionale congolese, condusse un colpo di stato sostanzialmente incruento a L\u00e9opoldiville: Mobutu, che dichiar\u00f2 di prendere il potere solo per un periodo di sei mesi, sciolse il parlamento, sospese la costituzione e \"neutralizz\u00f2\" i due contendenti; Kasa-Vubu fu lasciato in carica sebbene praticamente senza poteri, mentre Lumumba fu posto agli arresti domiciliari sotto la protezione per\u00f2 dei caschi blu. La ONUC chiuse gli aeroporti congolesi e agli specialisti sovietici venne ordinato di lasciare il paese.\nIl colpo di stato di Mobutu provoc\u00f2 la reazione dei fedelissimi di Lumumba: il vice-primo ministro Antoine Gizenga form\u00f2 subito una Repubblica libera del Congo a Stanleyville, prendendo il controllo delle regioni orientali del paese grazie a reparti ammutinati dello ANC. Il 27 novembre 1960 Lumumba evase dagli arresti domiciliari e cerc\u00f2 di raggiungere Stanleyville, ma il 1\u00ba dicembre fu ricatturato a Port-Francqui da militari fedeli a Mobutu; l'ex primo ministro fu riportato a L\u00e9opoldville, mentre un tentativo, promosso dai sovietici, di far approvare una risoluzione ONU contro il colpo di stato e il suo arresto si risolse in nulla. Il 17 gennaio 1961 Lumumba e due ministri del suo governo (Maurice Mpolo e Joseph Okito) furono portati a Elisabethville, capitale del Katanga: picchiati e torturati dai gendarmi katanghesi, i tre furono fucilati quella notte stessa su ordine di Ciombe; la notizia della morte dell'ex primo ministro fu resa pubblica solo tre settimane pi\u00f9 tardi, quando la radio katanghese annunci\u00f2 la sua uccisione durante un tentativo di fuga.\nPer la fine del 1960 il Congo era andato incontro a una totale disgregazione territoriale e politica:\nL'intensificarsi delle ostilit\u00e0 e il ruolo dei mercenari.\nAll'inizio del 1961 intensi combattimenti presero vita nel Katanga: in gennaio truppe lumumbiste del governo di Stanleyville penetrarono nel nord per appoggiare gli insorti del BALUBAKAT, catturando l'importante citt\u00e0 di Manono ma venendo efficacemente contrastate dai katanghesi in quella che fu nota come \"guerra dei baluba\"; le unit\u00e0 della gendarmeria del Katanga, guidata dal colonnello Norber Muke (anche lui ex sergente della Force Publique), dimostrarono una buona efficienza militare anche grazie all'opera dei mercenari europei posti alla loro guida: in questo ruolo si distinsero in particolare il belga Jean Schramme, l'irlandese Mike Hoare e il francese Bob Denard, mentre il colonnello dell'esercito regolare belga Guy Weber fu consigliere personale e braccio destro di Ciombe fino al suo rimpatrio nel giugno del 1961.\nL'uccisione di Lumumba, resa pubblica il 12 febbraio 1961, scaten\u00f2 un movimento di indignazione internazionale e di proteste anti-coloniali, che consentirono all'Unione Sovietica di spingere le Nazioni Unite a un intervento pi\u00f9 deciso: il 21 febbraio 1961 il Consiglio di sicurezza approv\u00f2 la risoluzione 161 con la quale si chiedeva alle forze ONU di prendere tutte le misure necessarie, compreso l'uso della forza, per prevenire il dilagare della guerra civile congolese e per allontanare dal paese tutto il personale militare, paramilitare e mercenario straniero. Fu avviata una serie di conferenze tra i principali leader per cercare di trovare una soluzione allo stallo politico, ma con scarsi effetti: l'incontro di Antananarivo del marzo 1961 fu boicottato dai lumumbisti di Gizenga, mentre al termine di quello di Coquilhatville dell'aprile seguente Ciombe fu arrestato e posto agli arresti domiciliari per ordine di Kasa-Vubu fino a che non si impegn\u00f2 formalmente a porre fine alla secessione del Katanga, accordo che fu immediatamente sconfessato dopo il ritorno di Ciombe a Elisabethville. Il fatto che Mobutu avesse come promesso restituito il potere all'amministrazione civile e la nomina il 2 agosto 1961 di Cyrille Adoula, un moderato del MNC, alla carica di primo ministro del governo di L\u00e9opoldville non ebbero parimenti alcun effetto sulla crisi.\nIl 7 aprile 1961 mercenari bianchi al soldo del Katanga si scontrarono per la prima volta contro i reparti della ONUC quando un contingente di caschi blu etiopi, dislocati a presidio di un posto di controllo vicino Manono, fu assalito subendo diverse perdite. Per il luglio del 1961 l'organico della ONUC era ormai cresciuto a pi\u00f9 di 19.800 uomini e il suo comandante, il generale irlandese Sean MacEoin, decise quindi di passare all'azione: il 28 agosto 1961 le forze ONU lanciarono l'operazione Rumpunch, catturando in lungo e in largo per il Katanga senza alcuno spargimento di sangue circa 400 militari e paramilitari stranieri al servizio dei katanghesi, espellendoli poi dal paese; l'operazione ebbe successo nell'allontanare dal Katanga gli ultimi ufficiali regolari belgi ivi dislocati, ma si dimostr\u00f2 poco efficace contro i principali leader mercenari, molti dei quali semplicemente rientrarono nel paese via Rhodesia nei giorni seguenti.\nForse sovrastimando l'esito di Rumpunch, il 9 settembre seguente MacEoin, d'accordo con l'inviato di Hammarskj\u00f6ld in Congo, Conor Cruise O'Brien, ma senza consultarsi con il Consiglio di sicurezza, lanci\u00f2 la pi\u00f9 aggressiva operazione Morthor: le truppe della ONUC occuparono i centri strategici del Katanga e della capitale Elisabethville cercando anche di catturare i principali leader secessionisti katanghesi; bench\u00e9 lo stesso Ciombe fosse riuscito a fuggire rifugiandosi a Ndola, nella Rhodesia Settentrionale (l'odierno Zambia), O'Brien annunci\u00f2 ufficialmente il 13 settembre che \"la secessione del Katanga \u00e8 finita\". Il giorno seguente, tuttavia, le forze katanghesi lanciarono una massiccia controffensiva, cogliendo impreparati i caschi blu: la piccola aviazione militare katanghese, che poteva allineare due vecchi aerei da attacco al suolo Fouga CM-170 Magister, un elicottero e qualche altro velivolo leggero, caus\u00f2 diversi problemi alle forze ONU, prive di qualsiasi copertura aerea; pesanti combattimenti ebbero luogo a Elisabethville, mentre a le truppe del Katanga e alcuni mercenari belgi posero assedio a Jadotville attaccando una compagnia di caschi blu irlandesi fu circondata e assediata dai gendarmi katanghesi arrendendosi poi il 17 settembre a causa della penuria di acqua e munizioni, lasciando 184 prigionieri nelle mani del nemico.\nDavanti al peggiorare della situazione Hammarskj\u00f6ld si rec\u00f2 a Ndola per negoziare un cessate il fuoco con Ciombe, ma nella notte tra il 17 e il 18 settembre l'aereo su cui viaggiava il Segretario generale si schiant\u00f2 al suolo nelle vicinanze della citt\u00e0, causando la morte di tutti gli occupanti; bench\u00e9 siano state avanzate varie teorie sulle cause dello schianto, compresa quella dell'abbattimento, le commissioni di inchiesta rhodesiane e delle Nazioni Unite non riuscirono a stabilire alcun risultato definitivo. Solo il 21 settembre le due parti riuscirono a negoziare una cessazione delle ostilit\u00e0: le truppe della ONUC abbandonarono le zone occupate e ritornarono sulle posizioni di partenza, mentre i caschi blu catturati furono infine liberati il 25 ottobre dopo essere stati scambiati con un gruppo di katanghesi prigionieri di guerra del governo centrale.\nLa controffensiva governativa e la riconquista del Katanga.\nIl 2 novembre 1961 il birmano U Thant fu nominato successore di Hammarskj\u00f6ld alla carica di Segretario generale; la situazione in Congo continuava a rimanere critica e al di fuori di ogni controllo: il 12 novembre 1961 tredici aviatori italiani della 46\u00aa Brigata aerea \"Silvio Angelucci\" su due aerei da trasporto in missione per conto dell'ONU furono sequestrati e successivamente trucidati a Kindu da milizie lumumbiste fedeli al governo di Stanleyville, che li avevano scambiati per mercenari europei al soldo dei katanghesi (episodio noto come l'eccidio di Kindu). Il 24 novembre il Consiglio di sicurezza ribad\u00ec, con la risoluzione 169, la condanna della secessione del Katanga e l'attribuzione al Segretario generale e alle forze ONU di ogni strumento, anche l'uso della forza, per riportare l'ordine nella regione; le unit\u00e0 della ONUC furono preparate in vista di un nuovo intervento, e una componente aerea per la forza ONU venne assemblata con uno squadrone di quattro caccia Saab 29 Tunnan svedesi, uno di quattro caccia North American F-86 Sabre etiopi e uno di sei bombardieri English Electric Canberra indiani. Prendendo a pretesto la scoperta di un piano di difesa katanghese che prevedeva una serie di attacchi contro le postazioni ONU in caso di nuova invasione, il 5 dicembre 1961 la ONUC lanci\u00f2 l'operazione Unokat: l'aviazione katanghese fu distrutta al suolo con un attacco aereo a sorpresa all'aeroporto di Kolwezi, mentre una brigata di caschi blu indiani inizi\u00f2 ad aprirsi la strada verso Elisabethville grazie a un massiccio supporto di artiglieria; pesanti combattimenti ebbero luogo nella capitale katanghese prima che i 5.000 caschi blu potessero prenderne il controllo il 15 dicembre. Il 18 dicembre Ciombe avanz\u00f2 la proposta di un nuovo cessate il fuoco, poi entrato in vigore il 21 dicembre seguente.\nMentre le forze della ONUC erano impegnate in Katanga, il riorganizzato ANC lanci\u00f2 una serie di offensive per riguadagnare al controllo di L\u00e9opoldville il resto del territorio congolese: il 30 dicembre 1961, al termine di una serie di sanguinosi scontri, le forze governative riconquistarono il territorio del Sud Kasai e posero fine al suo tentativo di secessione. Albert Kalonji fu arrestato ma riusc\u00ec a fuggire nel settembre del 1962, dedicandosi poi a ricostituire un governo secessionista nel Kasai: questo tentativo naufrag\u00f2 definitivamente nell'ottobre seguente, e Kalonji and\u00f2 in esilio in Spagna. Contemporaneamente, le truppe dello ANC iniziarono un'offensiva contro le posizioni tenute dal governo di Stanleyville, indebolito dal confronto con il Katanga: il 14 gennaio 1962 i governativi presero la stessa Stanleyville e fecero prigioniero il primo ministro Gizenga, rimasto poi in carcere fino al novembre del 1965 quando fu infine esiliato dal paese; il controllo di L\u00e9opoldville sulle regioni orientali rimase per\u00f2 fragile, con ampie aree ancora in preda all'anarchia.\nI negoziati tra Ciombe, il governo centrale di Adoula e i rappresentanti delle Nazioni Unite si trascinarono stancamente per quasi un anno, senza troppi risultati: a met\u00e0 agosto un piano proposto da U Thant, che prevedeva il reintegro del Katanga all'interno del Congo ma con la concessione di ampie autonomie, fu osteggiato da Ciombe che avanz\u00f2 numerose richieste, portando a un nuovo nulla di fatto; le Nazioni Unite replicarono infliggendo al Katanga una serie di sanzioni economiche, fatto che port\u00f2 al ritiro di Ciombe dai negoziati il 19 dicembre 1962. Il 24 dicembre seguente truppe della ONUC e gendarmi katanghesi si scontrarono presso un posto di controllo ONU nelle vicinanze di \u00c9lisabethville; Ciombe promise di porre un freno agli scontri, ma nei giorni seguenti le scaramucce tra i due contendenti proseguirono. Il 28 dicembre le forze delle Nazioni Unite lanciarono l'operazione Grand Slam: un massiccio contingente di caschi blu punt\u00f2 su Elisabethville, catturandola il 29 dicembre dopo aver messo in fuga i gendarmi katanghesi, per poi proseguire il giorno successivo con l'occupazione di Kamina e Kipushi. Un accordo per una tregua fu raggiunto il 1\u00ba gennaio 1963, ma due giorni dopo truppe indiane della ONUC, ignorando gli ordini che arrivavano da New York, forzarono il passaggio del fiume Lufira e catturarono Jadotville, mettendo in rotta i gendarmi katanghesi.\nL'11 gennaio i reparti ONU occuparono Sakania, vicino alla frontiera con la Rhodesia, seguita il 13 gennaio da Shinkolobwe, importantissima per i suoi estesi giacimenti di uranio, e infine il 21 gennaio da Kolwezi, l'ultima posizione di rilievo tenuta dai katanghesi; parecchie migliaia di gendarmi katanghesi, guidati dai mercenari Denard e Schramme, trovarono rifugio oltre il confine con l'Angola, dove le locali autorit\u00e0 coloniali portoghesi fornirono loro ospitalit\u00e0, mentre Ciombe si rec\u00f2 in esilio prima in Rhodesia e poi in Spagna. Il 6 febbraio, con la resa del colonnello Norber Muke, la secessione del Katanga pot\u00e9 dirsi terminata e la provincia torn\u00f2 sotto l'amministrazione del governo di L\u00e9opoldville; il grosso dei reparti della ONUC iniziarono a rimpatriare entro la fine del 1963, anche se su richiesta delle autorit\u00e0 congolesi alcune unit\u00e0 si trattennero nel paese fino al 30 giugno 1964, quando la missione ebbe ufficialmente termine.\nLa rivolta dei Simba.\nLa riconquista del Katanga non comport\u00f2 la fine del lungo periodo di crisi in cui versava il Congo: la profonda disparit\u00e0 economica tra le \u00e9lite al potere e la massa della popolazione, le diffuse inefficienze e la corruzione degli organi governativi e gli abusi perpetrati dai reparti dello ANC generarono un clima di ribellione contro il regime di L\u00e9opoldivile, soprattutto nelle regioni orientali del paese. La situazione si aggrav\u00f2 nel settembre del 1963, quando Kasa-Vubu decise di sciogliere il parlamento, praticamente bloccato dalle divisioni tra i sostenitori del lumumbismo e quelli del presidente, indebolendo ancora di pi\u00f9 la posizione del governo di Cyrille Adoula; in conseguenza di ci\u00f2, l'opposizione al governo centrale cerc\u00f2 una via extraparlamentare per portare avanti le sue idee e diversi deputati del MNC fedeli alle idee di Lumumba si trasferirono a Brazzaville, capitale della vicina Repubblica del Congo, dove stabilirono un \"Conseil National de Lib\u00e9ration\" (CNL) sotto la protezione del governo di stampo marxista-leninista di Alphonse Massamba-D\u00e9bat.\nNel luglio del 1963 Pierre Mulele, un ex ministro del governo di Lumumba e membro del PSA di Gizenga, rientr\u00f2 in Congo dopo un lungo viaggio nei paesi del blocco comunista e in Cina, dove aveva ricevuto un addestramento alla conduzione della guerriglia: Mulele si pose a capo di un movimento di ribellione nel distretto di Kwilu, nell'ovest del paese, abitato prevalentemente da genti del suo gruppo etnico d'origine (i Mbunda) e di Gizenga (i Pende), entrambe soggette a repressioni e abusi da parte del governo di L\u00e9opoldville. All'iniziale connotazione di stampo maoista Mulele affianc\u00f2 una pi\u00f9 propriamente tribale e tradizionalista, dando un'impronta violentemente \"decolonizzante\" e anti-europea alla ribellione, ribattezzata poi \"rivolta dei \"Simba\"\" (la parola swahili per \"leone\"); se la guida della rivolta fu assunta da uomini politici, la massa dei ribelli simba fu rappresentata da popolazioni tribali congolesi fedeli ai riti tradizionali locali: l'abbondante ricorso allo sciamanesimo e a riti religiosi di tipo animistico confer\u00ec ai rivoltosi un coraggio fanatico e un altissimo spirito di corpo, mentre all'opposto caus\u00f2 un grave danno al morale dei reparti dello ANC.\nNel gennaio del 1964 la rivolta esplose nel distretto di Kwilu con assalti ai presidi dello ANC, alle strutture governative e anche a ogni simbolo della presenza europea nella regione, comprese scuole e missioni; la reazione delle truppe dello ANC fu immediata e per l'aprile seguente una parvenza di ordine era stata ristabilita, anche se la rivolta di Kwilu non pot\u00e9 dirsi domata fino al dicembre del 1965. Le idee di Mulele e del movimento dei simba trovarono terreno fertile nelle regioni orientali, le pi\u00f9 violentemente anti-europee del paese: cogliendo l'opportunit\u00e0, due importanti leader del CNL, Gaston Soumialot e Christophe Gbenye, si recarono nel Burundi dove stabilirono, con l'appoggio delle autorit\u00e0 locali e delle trib\u00f9 Tutsi residenti sui due lati della frontiera, una base da cui alimentare la rivolta nella confinante provincia congolese di Kivu: il 15 maggio 1964 la rivolta esplose anche nell'est quando i guerriglieri di Soumilaot presero la citt\u00e0 di Uvira, al confine burundese, seguita pochi giorni dopo da gran parte del distretto di Fizi dopo che due battaglioni dello ANC si ritirarono colti dal panico per effetto dei rituali religiosi dei simba; queste conquiste furono seguite da numerosi arresti ed esecuzioni sommarie, spesso con notevole crudelt\u00e0, di funzionari governativi, leader politici e in generale di qualsiasi congolese fedele ai valori occidentali.\nIl governo Ciombe.\nIl carattere, almeno iniziale, di stampo maoista della rivolta dei simba attir\u00f2 l'attenzione della Cina, che prese a fornire ai ribelli armi e ufficiali addestratori; la rivolta trov\u00f2 anche il favore del governo cubano di Fidel Castro: nell'aprile del 1965 un contingente di dodici cubani, poi seguito da un centinaio di afro-cubani, si rec\u00f2 in Congo sotto la guida di Che Guevara per prendere parte alla rivolta, ma la missione non produsse grandi effetti e si concluse nel dicembre seguente. L'appoggio cinese prima e cubano poi port\u00f2 di conseguenza all'incremento del sostegno degli Stati Uniti al governo centrale di L\u00e9opoldiville: armi ed equipaggiamenti statunitensi presero a pervenire ai reparti dello ANC, mentre specialisti della CIA si dedicarono a formare un'aviazione militare congolese (Force A\u00e9rienne du Congo o FAC) sia attraverso la fornitura di velivoli che di piloti addestrati (tra cui un nutrito contingente di esuli cubani anti-castristi sopravvissuti alla fallimentare incursione della Baia dei porci dell'aprile 1961).\nLa debolezza del governo di Adoula spinse Stati Uniti e Belgio a fare pressione su Kasa-Vubu perch\u00e9 la leadership fosse affidata ad una figura dotata di maggior prestigio: all'inizio del luglio del 1964, poco dopo essere rientrato in Congo dal suo esilio spagnolo, Moise Ciombe fu posto a capo di un esecutivo \"di unit\u00e0 nazionale\" con tutti i partiti ostili ai lumumbisti. Tra le prime mosse del nuovo capo di governo vi fu il richiamo dall'Angola degli ex membri della gendarmeria katanghese, subito integrati nello ANC, e l'ingaggio di nuovi contingenti di mercenari europei: un'unit\u00e0 di mercenari di lingua inglese (\"Commando 5\"), sotto il comando dell'irlandese Mike Hoare e del rhodesiano Alastair Wicks, si afferm\u00f2 bel presto come unit\u00e0 di punta delle forze dello ANC, mentre un'unit\u00e0 analoga con mercenari di lingua francese (\"Commando 6\") fu formata sotto il colonnello belga Lamouline, poi sostituito da Bob Denard, pi\u00f9 avanti nel corso del conflitto. Il governo di Ciombe favor\u00ec anche il ritorno di ufficiali regolari belgi nei ranghi dello ANC: il colonnello Frederic Vanderwalle assunse il comando della 5\u00aa Brigata meccanizzata congolese, unit\u00e0 scelta dello ANC, e gioc\u00f2 un ruolo di primo piano nella pianificazione della riconquista del territorio controllato dai ribelli, mentre svariati altri ufficiali belgi furono inseriti nella catena di comando delle forze governative.\nMentre Ciombe era intento a riorganizzare le sue forze, la rivolta si propag\u00f2 con estrema rapidit\u00e0 favorita dallo stato di caos e dal vuoto di potere nelle regioni orientali: Baudoinville, nel nord del Katanga, cadde in mano ai simba il 19 luglio 1964, seguita da Kindu e Uvira entro la fine del mese, mentre i ribelli subirono una battuta d'arresto davanti Bukavu, difesa con successo da un'unit\u00e0 dello ANC sotto il comando del colonnello L\u00e9onard Mulamba. Se nelle prime fasi della rivolta la massa dei guerrieri simba era dotata solo di armi improvvisate, gli armamenti catturati ai reparti dello ANC sconfitti e quelli pervenuti dagli alleati cinesi rendevano ora i ribelli una forza molto pi\u00f9 temibile: il 5 agosto i simba espugnarono Stanleyville e, mentre Gaston Soumialot proclamava la nascita dell'Arm\u00e9e Nationale de Lib\u00e9ration (ANL) con s\u00e9 stesso come comandante, altri contingenti si infiltrarono lungo il corso superiore del fiume Congo andando a catturare Lisala e Coquilhatville, nel nord-ovest. Il 5 settembre 1964 il CNL proclam\u00f2 a Stanleyville la nascita della \"Repubblica popolare del Congo\" con Christophe Gbenye come presidente, estesa su quasi met\u00e0 del paese: il suo governo ottenne quasi subito il riconoscimento ufficiale di un gran numero di nazioni africane come Algeria, Egitto e Tanzania.\nLa sconfitta dei ribelli.\nA dispetto dei molti successi sul campo di battaglia e del riconoscimento internazionale, il governo alternativo di Stanleyville fall\u00ec totalmente nel proporsi come autorit\u00e0 alternativa a quella di L\u00e9opoldville: spazzato via il gi\u00e0 debole sistema amministrativo preesistente, Gbenye non fu in grado di ricostruirne uno adeguato poich\u00e9 corruzione, inefficienza amministrativa e rivalit\u00e0 etniche tra le varie trib\u00f9 che avevano aderito alla rivolta provocarono malcontento e un rapido declino di popolarit\u00e0 del movimento dei Simba; la stessa leadership del CNL si spacc\u00f2 al suo interno tra dispute personali e contrasti sul miglior modo di portare avanti la rivolta.\nIl momento di crisi del movimento dei simba giunse proprio mentre le riorganizzate forze dell'esercito congolese davano inizio alla riconquista delle regioni orientali: con alla testa i mercenari del Commando 5 e sostenuti da uno schiacciante supporto aereo, i governativi ripresero Lisala e Coquilhatville il 15 settembre 1964 e Boende il 24 ottobre seguente, allontanando la minaccia dei ribelli dalle regioni occidentali; la controffensiva si spinse verso est, e il 6 novembre anche Kindu fu riconquistata. Vanderwalle trasfer\u00ec per via aerea una notevole forza a Bukavu, e a met\u00e0 novembre inizi\u00f2 la sua marcia verso Stanleyville; preso dal panico, il governo rivoluzionario ordin\u00f2 di arrestare tutti gli europei ancora presenti nel Congo orientale (principalmente missionari e belgi ivi residenti) e di trattenerli come ostaggi nella sua capitale.\nPer tutta risposta i governi occidentali si fecero promotori di un nuovo intervento militare in Congo: il 24 novembre 1964, 350 paracadutisti belgi della \"Brigata Para-Commando\" al comando del colonnello Charles Laurent, trasportati da aerei della 322d Airlift Division statunitense, si lanciarono sull'aeroporto di Stanleyville (operazione Dragon Rouge), mentre un'analoga missione (operazione Dragon Noir) aveva luogo a Paulis, pi\u00f9 a nord; quando infine la colonna terrestre di Vanderwalle, ritardata da numerose imboscate dei simba, raggiunse Stanleyville il 25 novembre, trov\u00f2 la citt\u00e0 gi\u00e0 in mano alle forze belghe e gran parte degli ostaggi liberati.\nLa missione ebbe successo nel salvare circa 2.000 ostaggi stranieri presi dai Simba, ma scaten\u00f2 violente polemiche: 22 nazioni arabe e africane si fecero promotrici a partire dal 9 dicembre 1964 di una mozione di condanna davanti al Consiglio di sicurezza delle Nazioni Unite, accusando Belgio e Stati Uniti di aver portato avanti un'azione di stampo neo-colonialista e contraria al diritto internazionale; il dibattito, molto acceso, dur\u00f2 fino al 30 dicembre, anche se la risoluzione finale (la numero 199) non contenne particolari misure se non un generico appello al ritiro dei mercenari stranieri dal Congo.\nLa caduta di Stanleyville in mano ai governativi rappresent\u00f2 comunque il colpo di grazia alla rivolta: dalla citt\u00e0 colonne motorizzate di truppe dell'esercito congolese si sparsero per tutte le provincie orientali, riuscendo infine a chiudere entro la fine dell'anno lo strategico confine con il Sudan, principale via di rifornimento dei ribelli; combattimenti anche molto aspri e una guerriglia endemica perdurarono ancora per diversi mesi, in particolare nella regione di Fizi, lungo il lago Tanganika, ma per l'ottobre del 1965 la rivolta dei Simba pot\u00e9 dirsi domata. Gbenye e Soumialot andarono in esilio a Il Cairo, mentre Mulele trov\u00f2 rifugio a Brazzaville: quest'ultimo rientr\u00f2 in patria nell'ottobre del 1968 dietro promessa di una amnistia, ma fu immediatamente arrestato, processato sommariamente e infine pubblicamente giustiziato, fatto che provoc\u00f2 la rottura delle relazioni diplomatiche con la Repubblica del Congo.\nLe conseguenze.\nIl colpo di Stato di Mobutu.\nTra il 18 marzo e il 30 aprile 1965 il Congo sostenne le sue seconde elezioni generali per la nomina dei 167 rappresentati dell'assemblea generale: problemi vari e accuse di brogli portarono la corte d'appello nazionale a disporre l'annullamento e la ripetizione delle elezioni in sei distretti elettorali (tutti nelle regioni orientali), ripetizione che si svolse tra l'8 e il 22 agosto seguenti con solo poche differenze nei risultati rispetto alla precedente tornata. A dispetto di quelle del 1960, in queste elezioni si assistette a un tentativo di riunire i frammentati partiti congolesi in grandi coalizioni, e la Convention Nationale Congolaise (CONACO, formata da 49 partiti riuniti attorno alla vecchia CONAKAT di Ciombe) guidata dal primo ministro Moise Ciombe si assicur\u00f2 la maggioranza con 122 seggi; all'atto di insediamento del nuovo parlamento nell'ottobre seguente, tuttavia, diversi partiti del CONACO si sfilarono dall'alleanza e formarono un nuovo gruppo (Front D\u00e9mocratique Congolais, FDC) sotto l'ex ministro degli Interni del governo di Ciombe, Victor Nendaka, che si assicur\u00f2 la maggioranza al Senato. Preoccupato per la crescita di popolarit\u00e0 di Ciombe, suo possibile avversario per le imminenti elezioni presidenziali, Kasa-Vubu confer\u00ec l'incarico di primo ministro a un esponente del FDC, Evariste Kimba; Kimba si present\u00f2 alle camere riunite il 14 novembre 1965 per ricevere il voto di fiducia ma, con il CONACO di Ciombe ancora in maggioranza nell'Assemblea nazionale, and\u00f2 incontro ad una bocciatura: Kasa-Vubu, tuttavia, invece di designare un altro candidato rifiut\u00f2 il voto del parlamento e si limit\u00f2 a riconfermare l'incarico a Kimba.\nDavanti allo stallo politico, il 25 novembre 1965 il generale Mobutu condusse un nuovo colpo di stato incruento a L\u00e9opoldville; imponendo uno stato di emergenza, Mobutu obblig\u00f2 sia Joseph Kasa-Vubu che Moise Ciombe a lasciare il potere: il primo fu posto agli arresti domiciliari nella sua casa di Boma, mentre il secondo lasci\u00f2 nuovamente il paese alla volta della Spagna. Intanto i reparti di mercenari europei al servizio della Repubblica Democratica del Congo si ammutinarono contro il governo del generale Mobutu Sese Seko, da poco insediatosi alla guida del paese dopo il colpo di stato, insieme ad altri reparti di soldati congolesi composti in maggioranza da membri delle ex forze armate dello stato secessionista del Katanga.\nLa rivolta dei mercenari.\nLa presa del potere da parte di Mobutu non fu senza opposizione: il 23 luglio 1966 un reggimento dello ANC composto da ex gendarmi katanghesi si ammutin\u00f2 a Stanleyville sotto la guida di un capitano belga, Wauthier: gli ammutinati si impossessarono di parte della citt\u00e0 ma fallirono nel convincere le unit\u00e0 di mercenari europei ivi presenti (in particolare il Commando 6 di Denard) a unirsi alla rivolta. Dopo confusi negoziati i mercenari europei scelsero di rimanere fedeli al governo di L\u00e9opoldville, Wauthier fu ucciso e la rivolta domata nel giro di pochi giorni; Ciombe, incolpato del tentativo di golpe, fu condannato in contumacia alla pena di morte.\nIl ruolo ambiguo tenuto dai mercenari, oltre che il desiderio di migliorare la sua immagine presso i governi africani, spinse Mobutu a progettare lo scioglimento dei reparti formati da stranieri; il 30 giugno 1967 l'aereo su cui Ciombe stava viaggiando fu dirottato e costretto ad atterrare ad Algeri, dove l'ex primo ministro fu posto agli arresti: per tutta risposta il 5 luglio seguente le principali unit\u00e0 di mercenari stranieri e i rimanenti reparti di ex gendarmi katanghesi si ammutinarono sotto la guida di Schramme e Denard. I ribelli si impossessarono di diverse citt\u00e0 nelle regioni orientali, tra cui Stanleyville e Bukavu, ma con Ciombe agli arresti il movimento era privo di una credibile guida politica e fu ben presto sconfitto dalla controffensiva dei mobutisti: il 5 novembre 1967 Schramme e i resti delle sue truppe si ritirarono in Burundi, mentre un tentativo di Denard di sobillare la rivolta in Katanga si concluse senza troppi risultati entro il 7 novembre seguente. Agli europei sopravvissuti fu concesso di rientrare nei paesi di origine mentre i katanghesi furono rimpatriati e quasi tutti giustiziati nei mesi seguenti.\nLo Zaire e la nuova costituzione.\nMobutu ben presto instaur\u00f2 un regime dittatoriale sul paese, e il suo Movimento Popolare della Rivoluzione, fondato nell'aprile del 1967, divenne l'unico partito legale; in ossequio alla politica della \"Authenticit\u00e9\", tendente a cancellare ogni traccia del passato coloniale della nazione, il paese fu rinominato \"Zaire\" e diverse citt\u00e0 cambiarono toponimo. La nuova costituzione, approvata nel giugno del 1967, confer\u00ec a Mobutu la carica di capo di stato e di governo, il comando delle forze armate e della polizia, notevoli funzioni legislative, le principali funzioni di politica estera e la possibilit\u00e0 di nominare e rimuovere dal loro incarico i governatori delle province e i giudici anche delle supreme magistrature. Lo Zaire di Mobutu divenne un esempio di \"cleptocrazia\": le ricche risorse naturali del paese e i cospicui aiuti internazionali servirono in gran parte ad accrescere le finanze personali del presidente-dittatore e dei suoi accoliti, mentre il grosso della popolazione visse in uno stato di miseria e di corruzione dilagante. Intanto Ciombe mor\u00ec ad Algeri il 29 giugno 1969, e sebbene le autorit\u00e0 affermarono che si tratt\u00f2 di un decesso per cause naturali forti sono i sospetti di un suo assassinio\nMobutu continu\u00f2 a governare lo Zaire con metodi dittatoriali fino al maggio del 1997, quando dovette lasciare il paese a seguito della sconfitta contro i ribelli della \"Alliance des Forces D\u00e9mocratiques pour la Lib\u00e9ration du Congo-Za\u00efre\" di Laurent-D\u00e9sir\u00e9 Kabila al termine della cosiddetta \"prima guerra del Congo\"."}
{"id": "3669411", "revid": "491209", "url": "https://it.wikipedia.org/wiki?curid=3669411", "title": "Fazione Catalana", "text": ""}
{"id": "3669414", "revid": "642594", "url": "https://it.wikipedia.org/wiki?curid=3669414", "title": "63\u00aa Assemblea generale delle Nazioni Unite", "text": ""}
{"id": "3669415", "revid": "642594", "url": "https://it.wikipedia.org/wiki?curid=3669415", "title": "64\u00aa Assemblea generale delle Nazioni Unite", "text": ""}
{"id": "3669420", "revid": "1005847", "url": "https://it.wikipedia.org/wiki?curid=3669420", "title": "65\u00aa sessione dell'Assemblea generale delle Nazioni Unite", "text": "La 65\u00aa sessione dell'Assemblea generale delle Nazioni Unite si \u00e8 svolta dal 22 settembre 2010 al 12 settembre 2011.\nLe sessioni sono state presiedute da Joseph Deiss, rappresentante della Svizzera."}
{"id": "3669421", "revid": "642594", "url": "https://it.wikipedia.org/wiki?curid=3669421", "title": "65\u00aa Assemblea Generale delle Nazioni Unite", "text": ""}
{"id": "3669422", "revid": "438678", "url": "https://it.wikipedia.org/wiki?curid=3669422", "title": "66\u00aa sessione dell'Assemblea generale delle Nazioni Unite", "text": "La 66\u00aa sessione dell'Assemblea generale delle Nazioni Unite ha avuto inizio il 15 settembre 2011 e si \u00e8 concluso il 24 settembre 2012.\nIl 25 settembre 2012 \u00e8 iniziata la 67\u00aa sessione dell'Assemblea generale delle Nazioni Unite.\nLe sedute sono state presiedute da Nassir Abdulaziz Al-Nasser, rappresentante del Qatar."}
{"id": "3669423", "revid": "438678", "url": "https://it.wikipedia.org/wiki?curid=3669423", "title": "8\u00aa sessione speciale dell'Assemblea generale delle Nazioni Unite", "text": "L'8\u00aa sessione speciale dell'Assemblea generale delle Nazioni Unite si \u00e8 svolta dal 20 al 21 aprile 1978.\nLe sessioni sono state presiedute da Lazar Mojsov, rappresentante della Jugoslavia."}
{"id": "3669425", "revid": "52076", "url": "https://it.wikipedia.org/wiki?curid=3669425", "title": "Repubblica del Sudan del Sud", "text": ""}
{"id": "3669428", "revid": "438678", "url": "https://it.wikipedia.org/wiki?curid=3669428", "title": "3\u00aa sessione speciale dell'Assemblea generale delle Nazioni Unite", "text": "La 3\u00aa sessione speciale dell'Assemblea generale delle Nazioni Unite si \u00e8 svolta dal 21 al 25 agosto 1961.\nLe sessioni sono state presiedute da Frederick Henry Boland, rappresentante dell'Irlanda."}
{"id": "3669431", "revid": "663330", "url": "https://it.wikipedia.org/wiki?curid=3669431", "title": "Discovery Channel Italia", "text": ""}
{"id": "3669436", "revid": "3831", "url": "https://it.wikipedia.org/wiki?curid=3669436", "title": "63\u00aa sessione dell'Assemblea Generale delle Nazioni Unite", "text": ""}
{"id": "3669437", "revid": "3831", "url": "https://it.wikipedia.org/wiki?curid=3669437", "title": "64\u00aa sessione dell'Assemblea Generale delle Nazioni Unite", "text": ""}
{"id": "3669438", "revid": "3831", "url": "https://it.wikipedia.org/wiki?curid=3669438", "title": "65\u00aa sessione dell'Assemblea Generale delle Nazioni Unite", "text": ""}
{"id": "3669439", "revid": "3831", "url": "https://it.wikipedia.org/wiki?curid=3669439", "title": "66\u00aa sessione dell'Assemblea Generale delle Nazioni Unite", "text": ""}
{"id": "3669440", "revid": "3831", "url": "https://it.wikipedia.org/wiki?curid=3669440", "title": "3\u00aa sessione speciale dell'Assemblea Generale delle Nazioni Unite", "text": ""}
{"id": "3669441", "revid": "1906976", "url": "https://it.wikipedia.org/wiki?curid=3669441", "title": "Gran Premio d'Italia 1921", "text": "Il Gran Premio d'Italia 1921 si disput\u00f2 su un circuito cittadino ricavato a Montichiari, nei pressi di Brescia.\nIl gran premio fu vinto da Jules Goux e fu la I edizione in assoluto del Gran Premio d'Italia. La gara fu disputata il 4 settembre 1921.\nLa gara.\nAl via le macchine partirono in ordine di numero a 60\" l'una dall'altra, il giro pi\u00f9 veloce fu realizzato da Pietro Bordino con il tempo di 6'54\"2 alla media di 150,37\u00a0km/h."}
{"id": "3669442", "revid": "3831", "url": "https://it.wikipedia.org/wiki?curid=3669442", "title": "8\u00aa sessione speciale dell'Assemblea Generale delle Nazioni Unite", "text": ""}
{"id": "3669450", "revid": "3831", "url": "https://it.wikipedia.org/wiki?curid=3669450", "title": "Commissione delle Nazioni Unite per il Diritto Commerciale Internazionale", "text": ""}
{"id": "3669451", "revid": "729019", "url": "https://it.wikipedia.org/wiki?curid=3669451", "title": "Brian Pillman", "text": "Pillman guadagn\u00f2 la fama mondiale in WCW nei primi anni novanta con la \"gimmick\" del \"Loose Cannon\", legata al suo carattere imprevedibile. \u00c8 ricordato anche per i suoi brevi trascorsi nella Extreme Championship Wrestling e nella World Wrestling Federation.\nCarriera nel football americano.\nFin da ragazzo Brian Pillman aveva desiderato di diventare un giocatore di football americano. Durante i suoi studi all'Universit\u00e0 di Miami gioc\u00f2 nei Miami Redskins nel ruolo di \"difensive tackle\". Dopo essere rimasto nella lista dei tagliati alla \"draft-lottery\" 1984, Pillman si accas\u00f2 alla squadra della sua citt\u00e0, i Cincinnati Bengals, dove rimase per due anni. Nel 1986 pass\u00f2 ai canadesi dei Calgary Stampeders, tuttavia disput\u00f2 soltanto poche partite con la squadra poich\u00e9 un grave infortunio alla spalla lo costrinse al ritiro.\nCarriera nel wrestling.\nStampede Wrestling (1987\u20131990).\nConclusa la carriera nel football americano, Brian Pillman \u00e8 rimasto in Canada e ha iniziato ad allenarsi come lottatore di wrestling con Stu Hart e i suoi figli. Ha debuttato il 25 novembre 1986 nella Stampede Wrestling, organizzazione sportiva con sede a Calgary e gestita dallo stesso Hart.\nSi \u00e8 cos\u00ec unito a Bruce Hart, figlio di Stu, formando la coppia nota come \"Bad Company\" che, il 5 aprile 1987, ha vinto lo Stampede International Tag Team Championship sconfiggendo in finale Ron Starr e \u00c1ngel Acevedo (\"The Cuban Assassin\"). Perso il titolo il 9 ottobre per un verdetto controverso in un combattimento con Jerry Morrow e Makhan Singh, la \"Bad Company\" lo ha riconquistato il 13 novembre nella ripetizione dell'incontro, per poi perderlo definitivamente il 22 luglio 1988 contro Jerry Morrow in coppia questa volta con \u00c1ngel Acevedo.\nNella Stampede Wrestling Pillman, come parte del suo personaggio, ha anche utilizzato la sua ex-ragazza e attuale moglie del wrestler Tommy Dreamer, Trisa Hayes (meglio nota come Beulah McGillicutty), presentandola al pubblico come sua sorella per essere apprezzato nel ruolo di face, facendola sedere a bordo ring con i lottatori cattivi che la schernivano in modo che lui potesse soccorrerla.\nWorld Championship Wrestling (1990\u20131995).\nNel 1989 Pillman, tornato negli Stati Uniti, approda nella National Wrestling Alliance (poi divenuta World Championship Wrestling), dove si fa conoscere come \"Flyin' Brian\" per l'abilit\u00e0 atletica e la variet\u00e0 delle sue mosse aeree, fra cui particolarmente noti erano il suo Missile Dropkick e il Diving Crossbody. Qui comincia ad inserire nel proprio repertorio anche mosse della Lucha Libre messicana. Nella National Wrestling Alliance ha detenuto il titolo americano di coppia con Tom Zenk (da febbraio a maggio 1990) e ha conquistato due volte il WCW Cruiserweight Championship (ottobre 1991 e febbraio 1992).\nPillman effettua un turn heel nel 1992 per poi essere infortunato da Brad Armstrong.\nNel 1993 forma un tag team con Steve Austin chiamato The Hollywood Blonds che avr\u00e0 una faida con Ricky Steamboat e Shane Douglas. Successivamente ebbe una faida con Arn Anderson e Ric Flair ed ebbe una possibilit\u00e0 per il WCW World Heavyweight Championship contro Lord Steven Regal, perdendo.\nA fine 1995 Pillman inizi\u00f2 a usare la gimmick di \"Yellow Dog\" Brian Pillman, un misto tra quella di Loose Cannon e quella usata in ECW. Pillman con questa gimmick appariva sempre con maglie raffiguranti teschi, gilet di pelle e occhiali da sole. Al ppv Clash of the Champions Brian prese Bobby Heenan per il collo urlando \"\u00abWhat the fuck are you doing?\u00bb\" (\"Che cazzo stai facendo?\"), cosa che gli cost\u00f2 il licenziamento nel 1996; in realt\u00e0, tutto ci\u00f2 era frutto di una storyline che avrebbe dovuto portare a un suo clamoroso ritorno, ma Pillman non ritorn\u00f2 mai.\nExtreme Championship Wrestling (1995\u20131996).\nSubito dopo la sua partenza dalla WCW, Pillman torn\u00f2 a Filadelfia, nella base della ECW; riappare durante ECW CyberSlam, il 17 febbraio 1996. Durante la serata, in un'intervista condotta nel ring da Joey Styles, Pillman ha insultato Bischoff, definendolo un \"tuttofare\", e un \"pezzo di merda\".\nDopo parecchi insulti, Pillman dice di voler urinare sul ring, ma viene affrontato dal booker Paul Heyman e da Tod Gordon; questo episodio d\u00e0 vita alla faida con Shane Douglas.\nIl 15 aprile Pillman ha un incidente con la sua Hammer H1 in Kentucky, rimanendo in coma per una settimana.\nWorld Wrestling Federation (1996\u20131997).\nIl 10 giugno 1996 Brian Pillman debutt\u00f2 nella World Wrestling Federation, unendosi dopo WrestleMania 13 alla Hart Foundation.\nDopo una breve faida con Steve Austin, ne cominci\u00f2 un'altra con Goldust che prosegu\u00ec fino alla sua morte.\nMorte.\nIl 5 ottobre 1997 avrebbe dovuto combattere contro Dude Love durante il pay-per-view \"\"; tuttavia la mattina stessa fu trovato senza vita nella sua camera d'albergo a Bloomington (Minnesota). La causa del decesso fu una forma di cardiopatia arteriosclerotica, rilevata dall'autopsia e mai diagnosticata prima; lo stesso scompenso cardiaco aveva portato alla morte anche il padre nel 1962."}
{"id": "3669452", "revid": "3831", "url": "https://it.wikipedia.org/wiki?curid=3669452", "title": "Consiglio per i Diritti Umani delle Nazioni Unite", "text": ""}
{"id": "3669453", "revid": "287204", "url": "https://it.wikipedia.org/wiki?curid=3669453", "title": "Rakuten Japan Open Tennis Championships 2011", "text": "Il Rakuten Japan Open Tennis Championships 2011 \u00e8 stato un torneo di tennis giocato su campi in cemento all'aperto. Si \u00e8 trattato della 39\u00aa edizione dell'evento Rakuten Japan Open Tennis Championships, che fa parte del circuito ATP World Tour 500 series nell'ambito dell'ATP World Tour 2011. Gli incontri si sono tenuti all'Ariake Coliseum di Tokyo, Giappone, dal 3 al 9 ottobre 2011.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Andy Murray ha sconfitto in finale Rafael Nadal per 3-6, 6-2, 6-0.\nDoppio.\n Andy Murray / Jamie Murray hanno sconfitto in finale Franti\u0161ek \u010cerm\u00e1k / Filip Pol\u00e1\u0161ek per 6-1, 6-4."}
{"id": "3669456", "revid": "3831", "url": "https://it.wikipedia.org/wiki?curid=3669456", "title": "Istituto delle Nazioni Unite per la Formazione e la Ricerca", "text": ""}
{"id": "3669457", "revid": "3831", "url": "https://it.wikipedia.org/wiki?curid=3669457", "title": "Istituto di Ricerca delle Nazioni Unite per lo Sviluppo Sociale", "text": ""}
{"id": "3669459", "revid": "466539", "url": "https://it.wikipedia.org/wiki?curid=3669459", "title": "Thailand Open 2011", "text": "Il Thailand Open 2011 \u00e8 stato un torneo di tennis che si gioca su campi di cemento indoor. Si tratta della 9\u00aa edizione del Thailand Open, che fa parte della categoria ATP World Tour 250 series nell'ambito dell'ATP World Tour 2011. Si \u00e8 giocato all'Impact Arena di Bangkok in Thailandia, dal 26 settembre al 2 ottobre 2011.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Andy Murray ha sconfitto in finale Donald Young per 6-2, 6-0.\nDoppio.\n Oliver Marach / Aisam-ul-Haq Qureshi hanno sconfitto in finale Michael Kohlmann / Alexander Waske per 7-64, 7-65."}
{"id": "3669461", "revid": "123589520", "url": "https://it.wikipedia.org/wiki?curid=3669461", "title": "Acrofonia", "text": "L'acrofonia (dal greco \u1f04\u03ba\u03c1\u03bf\u03c2 [\u0101kros] , \"alto, in cima\" e \u03c6\u03c9\u03bd\u03ae [fon\u0113] , \"suono\") \u00e8 la legge fonetica in base alla quale, nel tempo, un ideogramma ha perso il suo significato originario e ne ha acquistato il suono iniziale. Ad esempio, l'ideogramma \"aleph\" ha perso nel tempo il significato di \"bue\" e ne ha acquistato il suono iniziale rappresentabile dalla lettera \"A\" degli alfabeti greco e latino."}
{"id": "3669462", "revid": "3831", "url": "https://it.wikipedia.org/wiki?curid=3669462", "title": "Istituto di Ricerca delle Nazioni Unite sul Disarmo", "text": ""}
{"id": "3669463", "revid": "614400", "url": "https://it.wikipedia.org/wiki?curid=3669463", "title": "Michael Riffaterre", "text": "Biografia.\nNato a Bourganeuf, nel Limosino, dove suo padre Camille (1879-1964) era sindaco (sar\u00e0 anche parlamentare dal 1928 al 1940), cambi\u00f2 poi il nome da Michel a Michael negli Stati Uniti d'America. Durante la scuola, in Francia, vinse il \"concours g\u00e9n\u00e9ral\" dell'anno 1941, competizione per il migliore studente di francese. Ha poi studiato all'Universit\u00e9 de Lyon. Dopo la seconda guerra mondiale, che vide la sua partecipazione alla Resistenza francese, entr\u00f2 alla Sorbona, presso cui consegu\u00ec la laurea magistrale nel 1947. Fu poi alla Columbia University per il dottorato (1955), grazie a due Guggenheim Fellowship. Fu quindi insegnante di letteratura francese nella stessa universit\u00e0 per tutta la carriera, dapprima istruttore nel 1953, assistente nel 1955, ordinario nel 1964, direttore di dipartimento dal 1974 al 1983, professore straordinario nel 1982 e poi emerito nel 2004.\nHa insegnato anche al Coll\u00e8ge de France ed \u00e8 stato insegnante ospite di diverse universit\u00e0 americane e inglesi (tra cui le Johns Hopkins, Yale, Harvard, CUNY, e Universit\u00e0 della Pennsylvania), diventando \"fellow\" dell'Universit\u00e0 di Oxford. \u00c8 stato membro fondatore dell'\"American Society of Arts and Science\", e della \"Semiotic Society of America\" di cui \u00e8 stato presidente nel 1983. Fu inoltre direttore della \"School of Theory and Criticism\" del Dartmouth College e direttore della rivista \"The Romanic Review\" dal 1971 al 2000.\nHa ricevuto la laurea honoris causa dall'Universit\u00e9 Blaise Pascal, di Clermont-Ferrand e di Parigi. Un omaggio a lui dedicato, con contributi di Julia Kristeva, Antoine Compagnon, Michel Beaujour, Fran\u00e7oise Meltzer e altri, \u00e8 nel numero speciale di \"The Romanic Review\", 93, 1-2, 2002.\nDopo essere andato in pensione ebbe la diagnosi della malattia di Alzheimer: mor\u00ec nel 2006 lasciando la moglie Hermine, il figlio Jason, una figlia, Lee, avuta da un precedente matrimonio, e due nipoti.\nStudi.\nTra i concetti avanzati dalle teorie di Riffaterre c'\u00e8 quello della \"significanza\", secondo il quale un testo letterario \u00e8 intertestualit\u00e0, ovvero organizza il senso sulla base della sintassi e della posizione delle parole al suo interno e all'esterno, tanto da poter giocare con le attese e le illusioni di chi legge, in modo euristico ed ermeneutico. Il testo poetico, in particolare, si genera per conversione ed espansione di altri testi.\nAnalizzando le poesie di Baudelaire, \u00c9luard, Gautier, Desnons, Mallarm\u00e9, Hugo, Verlaine, Laforgue, Rimbaud, Apollinaire e altri, in \"Semiotica della poesia\", Riffaterre individua la gerarchia di rappresentazioni sottesa all'esperienza del lettore che compie una trasformazione del testo, il quale \u00e8 a sua volta il risultato di una matrice (ipotetica) attualizzata dal poeta tramite varianti, con il corollario d'una iperdeterminazione letteraria. Dunque, in poesia, due regole si applicano alla produzione di un testo: la \"conversione\" e l'\"espansione\"; e da parte del lettore la \"referenza\" ad altri testi (senza i quali non ne potrebbe percepire neanche la \"poeticit\u00e0\").\nAltri concetti usuali a Riffaterre sono \"ipogramma\", \"clich\u00e9s\" (ovvero immagini o sequenze di parole collaudate, ma anche citazioni) che permettono il meccanismo dell'ironia e della parodia, e gli \"interpretanti\" (ovvero segni intermediari che mantengono le equivalenze stabilite dal testo fino alla sua interpretazione). Questi segni-guida somigliano a sillepsi, in quanto risultano pertinenti a due codici, quello che convoglia il significato mimetico e quello che veicola la significanza poetica. Laddove il lettore dovesse percepire incompatibilit\u00e0, risolve con attribuire alla \"letterariet\u00e0\" la sua difficolt\u00e0 e rinuncia alla referenza per seguire l'immagine poetica lungo la catena verbale. In questo modo quello che sembrava un bisticcio diventa nella testa del lettore \"le mot juste mis en sa place\" (la parola giusta al posto giusto).\nRiffaterre analizza anche il rapporto tra titolo e testo (la conformit\u00e0 o meno del primo al secondo, poich\u00e9 funziona anch'esso da interpretante), tra genere e testo, poich\u00e9 sono i \"lettori che producono l'evento letterario\", al limite presupponendo che dietro la parola sbagliata o la rappresentazione inadeguata rispetto al genere ci sia, per una sorta di \"trionfo dell'autosufficienza verbale\" l'evocazione di quella \"giusta\". La significanza che scaturisce dall'intertestualit\u00e0 \u00e8 sempre un significato, anche quando non necessariamente porta contenuto. Per questo sono possibili i fenomeni dello \"humour\" (definito una \"catacresi interrotta\") e del \"nonsense\" (giocare con le parole, rivelare tramite il testo che la letteratura \u00e8 un fenomeno linguistico in cui la forma \u00e8 pi\u00f9 importante del contenuto). In questo senso, Riffaterre dice anche che \"lo \"humour\" \u00e8 il non motivato a livello del testo, e perci\u00f2 il motivato a livello dell'intertesto\", ovvero pi\u00f9 che inappropriatezza, un'appropriatezza differita. Ci\u00f2 suggerisce che lo \"humour\" non \u00e8 nient'altro che un caso speciale di linguaggio poetico e che il linguaggio poetico \u00e8 un caso speciale di metalinguaggio. La poesia, infatti \"veicola significato solo per referenza da testo a testo\", facendo appello alla \"competenza linguistica\" del lettore, esplorando i luoghi comuni della lingua, riconoscendo forme e simboli canonici attraverso una trasmissione sottoposta a \"scrambling\" intertestuale."}
{"id": "3669464", "revid": "3831", "url": "https://it.wikipedia.org/wiki?curid=3669464", "title": "Istituto Internazionale delle Nazioni Unite per la Ricerca e la Formazione del Progresso delle Donne", "text": ""}
{"id": "3669465", "revid": "767487", "url": "https://it.wikipedia.org/wiki?curid=3669465", "title": "Malaysian Open 2011", "text": "Il Malaysian Open 2011 (conosciuto anche come Proton Malaysian Open 2011 per ragioni di sponsor) \u00e8 stato un torneo di tennis giocato su campi in cemento indoor. \u00c8 stata la 3\u00aa edizione del Malaysian Open, che fa parte della categoria ATP World Tour 250 series nell'ambito dell'ATP World Tour 2011. Si \u00e8 giocato al Bukit Jalil Sports Complex di Kuala Lumpur in Malaysia, dal 26 settembre al 2 ottobre 2011.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Janko Tipsarevi\u0107 ha sconfitto in finale Marcos Baghdatis per 6-4, 7-5.\nDoppio.\n Eric Butorac / Jean-Julien Rojer hanno sconfitto in finale Franti\u0161ek \u010cerm\u00e1k / Filip Pol\u00e1\u0161ek per 6-1, 6-3."}
{"id": "3669467", "revid": "3831", "url": "https://it.wikipedia.org/wiki?curid=3669467", "title": "Presidenti dell'Assemblea Generale delle Nazioni Unite", "text": ""}
{"id": "3669471", "revid": "1124164", "url": "https://it.wikipedia.org/wiki?curid=3669471", "title": "Santo Monti", "text": "Biografia.\nAvviatosi alla carriera ecclesiastica, comp\u00ec gli studi ginnasiali e liceali nel seminario Villoresi di Monza. Monsignor Carsana, vescovo di Como, lo volle con s\u00e9 e lo spinse alla laurea in Teologia, ottenuta nel 1880.\nOrdinato sacerdote, fu nominato Economo Spirituale ad Urio, ma gi\u00e0 nel 1880 pass\u00f2 come Vicario Parrocchiale a S. Giorgio in Como, carica che abbandon\u00f2 nel 1881; rimase solo cappellano del cimitero.\nFu molto attivo culturalmente e nel 1888 divenne Vicepresidente della Societ\u00e0 Storica Comense, attiva da pochi anni. Dal 1906 ne divenne presidente, carica che mantenne fino alla morte.\nFu membro della Commissione Provinciale per la conservazione dei monumenti e Conservatore del Civico Museo di Como fino alla morte.\nOpere.\nIl Monti diede alle stampe:"}
{"id": "3669472", "revid": "3831", "url": "https://it.wikipedia.org/wiki?curid=3669472", "title": "Ufficio delle Nazioni Unite per gli Affari dello Spazio Extra-atmosferico", "text": ""}
{"id": "3669473", "revid": "110157", "url": "https://it.wikipedia.org/wiki?curid=3669473", "title": "Sheep (videogioco)", "text": "Sheep \u00e8 un videogioco rompicapo sviluppato da Mind's Eye Productions e pubblicato nel 2000 da Empire Interactive per Windows, PlayStation e Game Boy Advance. La versione per Mac OS \u00e8 stata distribuita da Feral Interactive. Il gioco \u00e8 stato successivamente distribuito attraverso download digitale da PlayStation Store per PlayStation 3 e PSP.\nModalit\u00e0 di gioco.\n\"Sheep\" presenta qualche somiglianza con la celebre serie di videogiochi rompicapo \"Lemmings\". Il giocatore pu\u00f2 scegliere tra quattro pastori, gli umani Bo Peep e Adam Halfpint e i canini Motley e Shep. Il giocatore dovr\u00e0 guidare greggi di pecore di quattro tipi (Factorial, Longwool, NeoGenetic e Pastoral) attraverso una serie di ostacoli per raggiungere la fine del livello. In realt\u00e0 le pecore sono degli alieni, provenienti dal pianeta Ovis Aries, venuti in incognito per studiare il pianeta Terra. Purtroppo, col tempo si sono dimenticate la loro missione e sono diventate stupide, e lo scopo del gioco \u00e8 farle tornare a casa sane e salve.\nI livelli si suddividono in mondi diversi, dalla fattoria fino allo spazio per poi finire su un'isola, e ognuno di essi ha una propria serie di ostacoli con lo scopo di dimezzare il gregge. Il livello si conclude quando il giocatore porta in salvo il numero stabilito di pecore. Se si raccolgono tutti i trofei dorati a forma di pecora in un mondo, il giocatore attiva un gioco bonus.\nAccoglienza.\n\"Sheep\" ha ricevuto giudizi misti. I siti GameRankings e Metacritic hanno assegnato alla versione per PlayStation un punteggio di 74,14% e 71/100 rispettivamente, alla versione PC 74,08% e 73/100 e alla versione Game Boy Advance 69,67% e 67/100.\nGli editori della rivista statunitense \"Computer Games Magazine\" nominano \"Sheep\" per il loro premio \"Classic Game of the Year\" del 2000."}
{"id": "3669475", "revid": "287204", "url": "https://it.wikipedia.org/wiki?curid=3669475", "title": "China Open 2011", "text": "Il China Open 2011 \u00e8 stato un torneo di tennis giocato sui campi di cemento all'aperto. \u00c8 stata la 13\u00aa edizione del torneo maschile, che appartiene al circuito ATP World Tour 500 series nell'ambito dell'ATP World Tour 2011, e la 15\u00aa del torneo femminile facente parte della categoria Premier nell'ambito del WTA Tour 2011. Sia gli incontri maschili che quelli femminili si sono giocati all'Olympic Green Tennis Center di Pechino, Cina, dall'1 al 9 ottobre 2011.\nPartecipanti WTA.\nAltre partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono passate dalle qualificazioni:\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare maschile.\n Tom\u00e1\u0161 Berdych ha sconfitto in finale Marin \u010cili\u0107 per 3-6, 6-4, 6-1.\nSingolare femminile.\n Agnieszka Radwa\u0144ska ha battuto in finale Andrea Petkovi\u0107 per 7-5, 0-6, 6-4.\nDoppio maschile.\n Micha\u00ebl Llodra / Nenad Zimonji\u0107 hanno sconfitto in finale Robert Lindstedt / Horia Tec\u0103u per 7-62, 7-64.\nDoppio femminile.\n Kv\u011bta Peschke / Katarina Srebotnik hanno sconfitto in finale Gisela Dulko / Flavia Pennetta, 6-3, 6-4."}
{"id": "3669477", "revid": "767487", "url": "https://it.wikipedia.org/wiki?curid=3669477", "title": "Pornofantasie di un superdotato", "text": "Pornofantasie di un superdotato (\"Prisoner of Paradise\") \u00e8 un film pornografico statunitense del 1980, diretto da Bob Chinn e Gail Palmer e con protagonista John Holmes.\nFu il primo film pornografico straniero uscito nelle sale in Italia in versione integrale.\nTrama.\nDurante la Seconda Guerra Mondiale in un'isola del Sud Pacifico. Carol e Gloria sono due infermiere dell'esercito americano; entrambe vengono imprigionate in un campo di concentramento nazista diretto dal sadico Hans von Shlemel con l'assistenza di Ilsa e Greta. Il marinaio statunitense Joe Murray, naufragato sull'isola dopo un bombardamento, tenta invano di salvare le ragazze. Hans von Shlemel punisce quindi Joe, coinvolgendolo in sevizie sessuali insieme alle ragazze.\nCuriosit\u00e0.\nNikki Anderson \u00e8 il nome d'arte dell'attrice Jayne Paygan, attiva dagli anni '70, da non confondere con l'omonima attrice attiva negli anni '90 e 2000.\nLa pellicola segna il debutto nel mondo dell'hard di Mai Lin, futura diva di fama internazionale."}
{"id": "3669478", "revid": "1442080", "url": "https://it.wikipedia.org/wiki?curid=3669478", "title": "BRD N\u0103stase \u021airiac Trophy 2011 - Singolare", "text": "Il singolare del BRD N\u0103stase \u021airiac Trophy 2011 \u00e8 stato un torneo di tennis facente parte dell'ATP World Tour 2011.\nIl campione uscente era Juan Ignacio Chela, ma \u00e8 stato eliminato in semifinale da Pablo And\u00fajar.\nIn finale Florian Mayer si \u00e8 imposto proprio su Pablo And\u00fajar per 6-3 6-1."}
{"id": "3669483", "revid": "553803", "url": "https://it.wikipedia.org/wiki?curid=3669483", "title": "Moselle Open 2011 - Singolare", "text": "Il singolare del Moselle Open 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Gilles Simon, che quest'anno ha deciso di non partecipare al torneo.\nJo-Wilfried Tsonga ha sconfitto in finale Ivan Ljubi\u010di\u0107 per 6-3, 64-7, 6-3."}
{"id": "3669485", "revid": "767487", "url": "https://it.wikipedia.org/wiki?curid=3669485", "title": "Dolce Alice", "text": "Dolce Alice (\"Sweet Alice\") \u00e8 un film pornografico del 1983 diretto da Joseph F. Robertson.\nTrama.\nUno sprovveduto cowboy, Billy Joe, arriva a Hollywood alla ricerca della sua mogliettina Alice, fuggita dal paesino per vivere in citt\u00e0. Lo aiuta a cercarla una bella detective. Scopriranno che la donna \u00e8 diventata una diva dei film porno.\nLocation.\nGirato a Los Angeles e nel \"Sable Ranch\" di Santa Clarita (California)."}
{"id": "3669486", "revid": "247222", "url": "https://it.wikipedia.org/wiki?curid=3669486", "title": "E poi...", "text": ""}
{"id": "3669494", "revid": "19933", "url": "https://it.wikipedia.org/wiki?curid=3669494", "title": "Cuacuapitzahuac", "text": ""}
{"id": "3669495", "revid": "19933", "url": "https://it.wikipedia.org/wiki?curid=3669495", "title": "Cuacuauhpitzahuac", "text": ""}
{"id": "3669496", "revid": "19933", "url": "https://it.wikipedia.org/wiki?curid=3669496", "title": "Quaquauhpitzahuac", "text": ""}
{"id": "3669498", "revid": "599013", "url": "https://it.wikipedia.org/wiki?curid=3669498", "title": "VRP - Variety Reduction Program", "text": "Il VRP - Variety Reduction Program (in giapponese \"buhin hangenka keikaku\" \u30fb \u90e8\u54c1\u534a\u6e1b\u5316\u8a08\u753b) \u00e8 un metodo per la razionalizzazione e standardizzazione dei componenti e delle strutture di prodotto. Si tratta di una metodologia di supporto ad una progettazione funzionale a strategie produttive (di monozukuri), in grado di ottemperare congiuntamente ad esigenze di diversificazione e di controllo dei costi. \nStoria.\nEssa venne messa a punto negli anni '70 da Akira K\u014ddate e Toshio Suzue, consulenti giapponesi di direzione aziendale della Japan Management Association, allo scopo di contrastare gli effetti di aumento dei costi e di difficolt\u00e0 di gestione indotti presso le aziende manifatturiere dalla forte tendenza industriale alla diversificazione di prodotto. \nIn concomitanza con le difficolt\u00e0 dettate dalle crisi petrolifere, negli anni '70 molte aziende dovettero infatti affrontare il tema della gestione della diversificazione di prodotto che aveva preso il via con il boom economico degli anni '60. Esse si resero improvvisamente conto che il continuo moltiplicarsi di variet\u00e0 di modello di parecchi prodotti in progressiva ascesa commerciale (casalinghi ed elettrodomestici, auto, etc.) rispondeva certamente al desiderio di soddisfare sempre pi\u00f9 ampie fasce di mercato, ma comportava altres\u00ec una complessit\u00e0 gestionale e un carico di costi che rischiavano di impedire la sostenibilit\u00e0 della loro impresa.\nPer consentire di risolvere l'apparente inconciliabilit\u00e0 delle esigenze della produzione (replicabilit\u00e0 di pochi modelli standard per ottimizzare le risorse e mantenere il controllo dei costi) e delle aspirazioni degli enti di marketing e vendite (flessibilit\u00e0 massima sui modelli e le varianti di modello per una maggiore diffusione nel mercato), K\u014ddate e Suzue suggerirono ad una delle aziende per cui lavoravano e che soffriva di tale conflitto interno, di riesaminare la struttura dei propri prodotti (sedili per auto).\nLineamenti del metodo.\nFu cos\u00ec che individuarono e fissarono due modalit\u00e0 possibili di analisi della distinta base:\nSeguendo per l'una la prospettiva del \"fisso/ variabile\" e per l'altra il criterio della \"combinazione\", stimolarono l'azienda a rivedere i modelli in un'ottica di gamma di prodotto, a sviluppare i nuovi modelli a partire non dal livello di prodotto finito, bens\u00ec da considerazioni di necessit\u00e0 ed utilit\u00e0 dei loro componenti secondo un totale di 5 tecniche fondamentali:\nNon ultimo - essi indussero i progettisti a scegliere le modalit\u00e0 di diversificazione in modo misurato, eliminando varianti (costi) non riconosciute dal mercato.\nProcedendo attraverso il computo del numero di componenti e del numero di tipi di componente presenti nell'albero strutturale dei prodotti, si calcola il cosiddetto Part Index, utile a monitorare nel tempo l'incidenza di ogni nuovo inserimento di codici variante nella struttura di prodotto.\nL'impatto dell'applicazione dei suddetti principi non si limita alla semplificazione della struttura dei prodotti. Ad una struttura pi\u00f9 razionale della gamma di prodotto corrisponde infatti un alleggerimento delle attivit\u00e0 a carico della funzione acquisti, ed ancor pi\u00f9 una semplificazione dei processi produttivi. Questa metodologia consente pertanto di ridurre i costi complessivi (materia prima, trasformazione, gestione) operando una razionalizzazione di prodotto e di processo.\nLa denominazione giapponese del metodo (buhin hangenka keikaku\u30fb\u90e8\u54c1\u534a\u6e1b\u5316\u8a08\u753b) significa \"Piano di dimezzamento dei componenti e fa esplicito riferimento al principio secondo il quale riducendo del 30% il numero dei componenti e del 30% il numero di tipologie di componente usate, si pu\u00f2 ottenere complessivamente un dimezzamento delle parti presenti in un prodotto.\nA tale riduzione corrisponde un abbattimento dei costi di prodotto in percentuali significative, a seconda della specificit\u00e0 del caso."}
{"id": "3669500", "revid": "104458", "url": "https://it.wikipedia.org/wiki?curid=3669500", "title": "Rasnal", "text": ""}
{"id": "3669501", "revid": "122923955", "url": "https://it.wikipedia.org/wiki?curid=3669501", "title": "Robb Hescool", "text": "Carriera.\nHescool entr\u00f2 nel sodalizio \"bianconero\" nel 1905, stesso anno del suo collega di lavoro ed amico Jack Diment, rimanendo per\u00f2 relegato nella seconda squadra.\nApprezzato per la qualit\u00e0 dei suoi rilanci, fu impiegato tra le file della prima squadra della nella stagione 1913-1914, ottenendo il quarto posto nella classifica finale del Torneo Maggiore.\nA causa dei tabellini incompleti, gli unici incontri di cui si ha certezza della sua presenza in campo sono il pareggio esterno dei \"bianconeri\" per 1 a 1 del 7 dicembre 1913 contro l' e la vittoria per 7 a 2 contro l'Inter del 14 dicembre 1913."}
{"id": "3669506", "revid": "19933", "url": "https://it.wikipedia.org/wiki?curid=3669506", "title": "Carchemish", "text": ""}
{"id": "3669522", "revid": "322321", "url": "https://it.wikipedia.org/wiki?curid=3669522", "title": "Sede titolare di Naiera", "text": "Naiera (in latino: \"Naiarensis\") \u00e8 una sede titolare della Chiesa cattolica.\nStoria.\nNaiera fa riferimento alla citt\u00e0 di N\u00e1jera, luogo che, per almeno due secoli (X-XII), fu sede dei vescovi di Calahorra.\nDal 1969 Naiera \u00e8 annoverata tra le sedi vescovili titolari della Chiesa cattolica; dal 15 maggio 2017 il vescovo titolare \u00e8 Bernard Edward Shlesinger, vescovo ausiliare di Atlanta."}
{"id": "3669531", "revid": "409435", "url": "https://it.wikipedia.org/wiki?curid=3669531", "title": "Castello di Belgioioso", "text": "Il castello di Belgioioso \u00e8 un monumento situato a Belgioioso, a pochi chilometri da Pavia.\nStoria.\nOrigini.\nNel 1376 Galeazzo II Visconti, co-Signore di Milano e signore di Pavia, acquistava dal pavese Lanterio de Cazabove un castello, dotato di torre e ricetto, a Belgioioso.\nL'attuale castello fu probabilmente ricostruito da Galeazzo II nella seconda met\u00e0 del secolo XIV in un'estesa propriet\u00e0 dei Visconti nel territorio ove in seguito sorse il paese di Belgioioso.\nIl nome \"Zoioso\" fu forse attribuito al castello per l'amenit\u00e0 del luogo e per la felicit\u00e0 che un tempo doveva recare il soggiorno in quella terra.\nIl figlio di Galeazzo II, Gian Galeazzo, signore e poi duca di Milano, vi soggiorn\u00f2 ripetutamente; tanto cara gli era la dimora a Belgioioso che, con una sua lettera del 22 dicembre 1393, proib\u00ec la caccia ai cervi e a qualsiasi altra selvaggina fino a Bereguardo-Vigevano e Abbiategrasso.\nTale provvedimento \u00e8 citato anche nel famoso testamento del 1397 in cui il Duca ordina che per rimedio e suffragio dell'anima sua si edifichi un monastero, casa e chiesa certosina, sul territorio pavese \"in loco turris de Mangano\".\nIl duca per\u00f2 escludeva dalle donazioni ai certosini il grandissimo parco presso il castello di Pavia e le possessioni di Bereguardo e Belgioioso.\nSecolo XV.\nNon si sa quale fosse esattamente l'ampiezza del castello in quel momento. Si dice che il maniero fosse stato distrutto nel 1412 e poi ricostruito in seguito all'uccisione del duca Gian Maria Visconti, figlio di Gian Galeazzo e di Caterina Barnab\u00f2, ma questa notizia non trova conferma in documenti.\nIl successore Filippo Maria non amava soggiornare a Belgioioso come i suoi predecessori a causa dei frequenti straripamenti del Po, del suolo arido e delle scarse rendite.\nPer questi motivi lo cedette come feudo nel 1412 a Manfredo Beccaria (I infeudazione), ma tale casato si ribell\u00f2 ed i beni furono confiscati ed affidati ad altri Visconti.\nNel 1431 Filippo Maria, poco soddisfatto dell'andamento delle cose, concedeva il \"castrum\" ad Alberico da Barbiano (II infeudazione). Pi\u00f9 tardi al nome di quel casato fu aggiunto il predicato di Belgioioso, allora sede di un Vicariato di notevole ampiezza che comprendeva le Pievi di Vaccarizza, Ospitaletto, Genzone, Pissarello, Spessa, Filigaria, Montesano, Torre de' Negri, Gerenzago e San Zenone. Una conferma di questa investitura si ebbe da parte di Francesco Sforza.\nI conti di Barbiano.\nL'antichissimo ceppo dei conti di Cunio e di Barbiano, (ricordati da Dante nel c. XIV del Purgatorio) era noto e potente in Romagna fin dal sec. XI, ove possedette con titolo comitale i feudi imperiali di Cunio (1241), Barbiano, Lugo, Zagonara, Bagnacavallo, Fusignano, Donigallia.\nFra i vari conti di Barbiano il pi\u00f9 celebre \u00e8 certamente Alberico il Grande. Ricco, potente, signore di vasti feudi, d'animo battagliero, ardente, ambizioso, costitu\u00ec una compagnia di ventura di 200 lance, partecip\u00f2, fra le altre imprese, all'assedio e distruzione di Cesena (sembra per\u00f2 che egli deplorasse questa guerra fratricida), in seguito pass\u00f2 in Lombardia ai servizi dei Visconti.\nFrattanto la compagnia si era accresciuta, ed era stata battezzata \"Compagnia di S. Giorgio\"; la costituivano 800 lance scelte. Nessuno straniero per\u00f2 ne faceva parte, poich\u00e9 Alberico, condottiero di larghe vedute, esperto nell'arte militare, e che assai bene conosceva l'animo dei mercenari, non volle mai accettare che italiani a militare sotto le sue insegne.\n\u00c8 noto anzi che il motto dei Belgioioso: \"Italia ab esteris liberata\" risale, come vedremo, alla sua fama di ricostruttore della Milizia italiana, in tempi in cui i Malatesta, i Farnese, gli Ubaldini, Luchino Dal Verme ed altri signori italiani avevano formato compagnie di ventura, accogliendovi sciaguratamente anche la parte peggiore delle lance inglesi e delle barbute germaniche.\nSecolo XVII.\nNel Seicento la nobilt\u00e0, soggetta al dominio spagnolo, si dedica ad una vita di lusso, mollezze, violenze... Anche i duchi di Belgioioso non furono esenti dal triste andazzo dei tempi. La terribile peste del 1630 non risparmi\u00f2 il territorio e la sua gente che visse inenarrabili sofferenze a causa del flagello devastatore e delle malversazioni di soldataglie prepotenti.\nSecoli XVIII e XIX.\nNel Settecento il castello risorse a vita festosa e brillante per opera di un altro principe, Alberico. Il Vidari, ricorda le superbe feste date in onore dell'Infante di Spagna nel 1783 e in onore di Eugenio Beauharnais, quando venne in Italia come vicer\u00e9.\nSempre in questo secolo il castello fu ampliato e ricostruito.\nDon Antonio Barbiano fece costruire la bellissima cancellata ed abbell\u00ec quasi tutto il palazzo rinnovando i vasti giardini e le serre.\nNel 1769 fu nominato principe del Sacro Romano Impero e di Belgioioso, titolo trasmissibile ai maschi primogeniti con vari privilegi, fra cui quello di battere la cosiddetta \"moneta di ostentazione\" con la sua effigie.\nIl figlio Alberico XII fu uomo di talento, amante dell'arte. Fece eseguire lavori sotto la direzione del Pollak. Fu generoso, ospitale, tra le sue amicizie si annoverano il Parini ed il Foscolo ospiti al castello.\nIntraprese opere di bonifica, istitu\u00ec scuole per i bambini dei coloni e si adoper\u00f2 per migliorare la vita della popolazione.\nFu devoto alla Corte senza esserne schiavo, deplor\u00f2 che il Governo di Vienna non attribuisse incarichi di governo agli italiani.\nPartecip\u00f2 alla guerra dei sette anni, dimor\u00f2 alla corte francese. Fu avverso alla Rivoluzione francese ed al nuovo regime, trascorse gli ultimi anni della sua vita in solitudine. Dovette subire l'onta della distruzione dei suoi stemmi ed armi nobiliari per ordine del Governo Francese.\nDurante questo suo volontario esilio ebbe come ospiti il Parini ed il Foscolo e sotto gli occhi di quest'ultimo mor\u00ec il 17 agosto 1813.\nAl figlio primogenito toccarono il titolo di principe ed il castello di San Colombano; al ramo cadetto i possedimenti di Belgioioso ed il titolo di conte."}
{"id": "3669532", "revid": "905807", "url": "https://it.wikipedia.org/wiki?curid=3669532", "title": "Spartacus - Sangue e sabbia", "text": ""}
{"id": "3669537", "revid": "109651", "url": "https://it.wikipedia.org/wiki?curid=3669537", "title": "Episodi di Spartacus - Sangue e sabbia (prima stagione)", "text": ""}
{"id": "3669547", "revid": "599013", "url": "https://it.wikipedia.org/wiki?curid=3669547", "title": "Bruno Boero", "text": "Carriera.\nSi forma come allenatore e giocatore nella \"Don Bosco Crocetta Torino\" e nell'allora neonata Auxilium Torino. Nel 1970 lavora nel settore giovanile della Pallacanestro Varese. Successivamente allena la prima squadra dell'Olimpo Alba, per poi esordire in Serie A1 con la Pallacanestro Milano nella stagione 1979-1980. Successivamente guider\u00e0 Firenze, Padova, Roseto, Livorno (subentrando a Vandoni), Trapani (deve sar\u00e0 premiato come miglior allenatore della serie B nel 1986), Asti e Alba.\nNel 1990 diventa responsabile tecnico del settore giovanile della Pallacanestro Treviso. Nel 1995 e fino al 1997 ritorna all'Auxilium Torino sempre come responsabile del settore giovanile, e con lo stesso incarico lavora dal 1998 al 2000 alla Snai Montecatini. Nel 2001 passa a Castrocaro/Faenza come capo allenatore, curando anche il settore giovanile sino alla stagione 2006-2007, stagione in cui viene esonerato lasciando il posto al figlio. Nel 2008 viene ingaggiato dalla Polisportiva Battipaglese; rinuncia per\u00f2 all'incarico per trasferirsi alla Pallacanestro Budrio. Dal 2011 guida la squadra under-14 dell'Olimpo Basket Alba."}
{"id": "3669554", "revid": "22475", "url": "https://it.wikipedia.org/wiki?curid=3669554", "title": "Demetriade (nobile)", "text": "Biografia.\nAnicia Demetriade nacque nel 398 circa, figlia di Anicio Ermogeniano Olibrio, console nel 395, e di Anicia Giuliana, e dunque membro delle nobile e influenti \"gentes\" Anicia e Amnia; \u00e8 descritta come la pi\u00f9 nobile e ricca persona del mondo romano negli anni 410.\nNel 410, in occasione del sacco di Roma, Demetriade lasci\u00f2 la citt\u00e0 con sua madre Giuliana e con la nonna paterna Anicia Faltonia Proba e si rec\u00f2 a Cartagine, dove le tre nobildonne furono imprigionate dal \"comes\" Eracliano, che le liber\u00f2 solo dopo il pagamento di un enorme riscatto.\nMentre si trovavano a Cartagine, sua madre e sua nonna furono in contatto col vescovo Agostino d'Ippona, che le aiut\u00f2 a seguire una vita religiosa. Demetriade, che aveva circa quindici anni nel 413, doveva sposarsi, ma seguiva segretamente una vita ascetica, influenzata da Agostino. Non rivel\u00f2 la propria scelta ai suoi parenti, per paura di contrariarli, ma quando il suo matrimonio fu vicino, decise di raccontare alla madre e alla nonna della sua intenzione di non sposarsi e di prendere il velo. Le sue parenti furono molto contente e, nel 413, prese il velo in una cerimonia presieduta dal vescovo Aurelio di Cartagine.\nPer aiutarla nella sua vita spirituale, Giuliana e Proba chiesero a diversi uomini di Chiesa di inviare consigli a Demetriade. Agostino rispose consigliandole di leggere il suo \"De sancta virginitate\", Girolamo le invi\u00f2 una lunga lettera con molti consigli, mentre Pelagio, un teologo avversario di Agostino, le indirizz\u00f2 un trattato sotto forma di lettera, la \"Epistola ad Demetriam\".\nPi\u00f9 tardi, Demetriade torn\u00f2 alla sua citt\u00e0 nativa, Roma; a questo periodo \u00e8 fatta risalire l'anonima \"Epistula ad Demetriadem de vera humilitate\", scritta nel 440 da papa Leone I o, secondo un'altra interpretazione, nel 435 da Prospero di Aquitania, in cui si attaccano le posizioni di Pelagio sulla base delle tesi di Agostino.\nDemetriade eresse una chiesa dedicata a Stefano protomartire lungo la via Latina, a tre miglia da Roma, su una delle sue propriet\u00e0.\n Mor\u00ec durante il pontificato di papa Leone I (440-461)."}
{"id": "3669559", "revid": "92723", "url": "https://it.wikipedia.org/wiki?curid=3669559", "title": "Diocesi di \u00c1lava", "text": "La diocesi di \u00c1lava (in latino: \"Dioecesis Alavensis\") \u00e8 una sede soppressa e sede titolare della Chiesa cattolica.\nStoria.\nIn seguito all'invasione musulmana della valle dell'Ebro nell'VIII secolo, molti cristiani della diocesi di Calahorra cercarono rifugio in quelle terre a nord rimaste libere dagli arabi.\nNel centro della regione di \u00c1lava sorse, verso la met\u00e0 del IX secolo, la diocesi di \u00c1lava, conosciuta anche come diocesi di Armentia, localit\u00e0 del comune di Vitoria, dove risiedevano i vescovi.\nTra il IX e l'XI secolo si conoscono una decina di nomi di vescovi di \u00c1lava. Tra questi il pi\u00f9 conosciuto, ed anche l'ultimo, \u00e8 Fort\u00fan II (o Fortunio), che nel 1072 si present\u00f2 a Roma per difendere di fronte a papa Alessandro II la validit\u00e0 del rito mozarabico.\nLa diocesi, che comprendeva la quasi totalit\u00e0 del territorio che oggi costituisce la diocesi di Vitoria, scomparve quando, con il re Alfonso VI di Le\u00f3n, furono riconquistate agli arabi le terre di La Rioja e \u00c1lava fu assorbita dalla diocesi di Calahorra.\nDal 1969 \u00c1lava \u00e8 annoverata tra le sedi vescovili titolari della Chiesa cattolica; dal 30 aprile 2014 il vescovo titolare \u00e8 Carlos Lema Garcia, vescovo ausiliare di San Paolo."}
{"id": "3669563", "revid": "287204", "url": "https://it.wikipedia.org/wiki?curid=3669563", "title": "Prisoner of Paradise", "text": ""}
{"id": "3669564", "revid": "486946", "url": "https://it.wikipedia.org/wiki?curid=3669564", "title": "Ausiliari del giudice", "text": ""}
{"id": "3669566", "revid": "119951558", "url": "https://it.wikipedia.org/wiki?curid=3669566", "title": "Rivolta dei moriscos", "text": "La rivolta dei \"moriscos\", nota anche come guerra di Las Alpujarras o rivolta di Las Alpujarras, fu una ribellione avvenuta nel Regno di Spagna avviata dai moriscos (musulmani discendenti dei mori di al-Andalus), rimasti nella zona dell'odierna Andalusia e convertitisi al cristianesimo. Essa ebbe luogo fra il 1568 ed il 1571.\nLa sconfitta araba in Spagna.\nAll'alba della \"Reconquista\" parte della popolazione musulmana continu\u00f2 a vivere in Spagna. Essi erano noti come \"mud\u00e9jares\" e fino al XVI secolo fu loro garantita libert\u00e0 di culto, sia pur con qualche restrizione. Il Sultanato di Granada, l'ultimo stato musulmano in Spagna, fu sconfitto nel 1492 e la popolazione musulmana venne tollerata nei termini del Trattato di Granada del 25 novembre 1491.\nNel 1499 la regina Isabella di Castiglia decret\u00f2 che tutti i musulmani dovessero o accettare di convertirsi al cristianesimo o lasciare la Spagna. Vi furono con l'occasione molti roghi di testi arabi nella via Byazien a Granada. Ci\u00f2 condusse ad una rivolta a Granada fra il 1499 ed il 1501, il che comport\u00f2 automaticamente una violazione da parte loro dei termini del Trattato di Granada, ed essi furono infine costretti a scegliere fra l'esilio o la conversione al cristianesimo. Nel 1502 la regina Isabella abol\u00ec ogni tolleranza ufficiale dell'Islam in tutto il regno di Castiglia, bench\u00e9 il regno di Aragona continuasse a tollerare la sua numerosa popolazione musulmana. Ma dopo la Rivolta delle fratellanze (\"German\u00edas\" in spagnolo) del 1526 a Valencia, il re Carlo V abrog\u00f2 ogni forma ufficiale di tolleranza anche nel regno di Aragona.\nGli spagnoli di fede musulmana cessarono ufficialmente di esistere e coloro che discendevano da musulmani che si erano convertiti al cattolicesimo vennero chiamati \"moriscos\". Molti di essi continuavano a parlare la lingua araba e quella berbera e vestivano abiti moreschi. Nonostante la loro pubblica conversione, essi erano tenuti in sospetto dai cattolici spagnoli, poich\u00e9 li consideravano insinceri ed in segreto ancora fedeli all'Islam.\nLa minaccia ottomana.\nVerso la met\u00e0 del XVI secolo l'Impero ottomano emerse come potenza musulmana dominante nel Bacino del Mediterraneo. Si verificavano scontri sempre pi\u00f9 frequenti fra quest'ultimo e la Spagna. Il re Filippo II temeva che i \"Moriscos\" dell'ex regno di Granada potessero appoggiare un'invasione turca della Spagna. La corte ottomana progett\u00f2 un intervento armato a sostegno dei \"Moriscos\" ma il sultano Selim II fu persuaso ad occuparsi invece della conquista dell'isola di Cipro, a causa della sua posizione strategica per la supremazia navale nel Mediterraneo.\nLa reazione spagnola.\nNel 1567 Filippo II emise un decreto che poneva termine alla tolleranza della cultura moresca. Egli band\u00ec l'uso delle lingue araba e berbera, proib\u00ec gli abiti moreschi, pretese l'adozione di nomi cristiani, ordin\u00f2 la distruzione di tutti i testi e documenti scritti in lingua araba e impose ai \"Moriscos\" l'obbligo di far educare i loro figli esclusivamente da preti cattolici.\nNon si sa se tali provvedimenti fossero stati presi per provocare i \"Moriscos\", spingendoli alla rivolta, e quindi avere l'occasione per eliminarli od espellerli, o semplicemente per assicurarsene la lealt\u00e0 con la loro completa assimilazione.\nLa rivolta.\nIl nuovo, duro atteggiamento di Filippo II accese la ribellione armata nell'ex regno di Granada. La rivolta fu progettata da Ferag ben Ferag, discendente dalla casa reale di Granada, e da Diego Lopez Ben Abu. Essi valutarono accuratamente i sentimenti della popolazione dell'Alpujarra, ove potevano essere perpetrati i migliori agguati alle truppe spagnole, sollecit\u00f2 l'aiuto dei sultani del Nordafrica e persuase i fuorilegge locali ad abbracciare la causa dei ribelli.\nAlla vigilia del Natale del 1568 Monfi (erano cos\u00ec chiamati i briganti di strada e razziatori delle montagne intorno a Granada) e \"Moriscos\" di Granada, gli \"Alpujarras\", si riunirono in segreto nella valle di Lecrin. Essi ripudiarono il cristianesimo e proclamarono Aben Humeya (nato Fernando de Valor) loro comandante ed erede del Califfato di Cordova. Aben Humeya venne assassinato nel 1569 e fu sostituito da Aben Aboo. I comandanti spagnoli incaricati, il marchese di Mond\u00e9jar in Granada e il marchese di los V\u00e9lez in Murcia, fallirono presto sia nella tattica che nella strategia. La rivolta si diffuse e prese la forma di guerriglia, con il sostegno economico e militare dell'Algeria e del Marocco e con l'intervento di mercenari berberi e turchi.\nNell'aprile del 1569 Filippo II affid\u00f2 il compito di sedare la rivolta al proprio fratellastro don Giovanni d'Austria, cui affianc\u00f2 come comandante-consulente il suo precettore Luis Quijada, con un nutrito esercito di truppe spagnole ed italiane. Don Giovanni riun\u00ec le proprie forze a Granada con molta cura. Il luogotenente di don Giovanni, Requesens e l'ammiraglio \u00c1lvaro de Baz\u00e1n, marchese di Santa Cruz, pattugliavano le coste con le loro galere per impedire l'arrivo ai ribelli di aiuti in materiali e di rinforzi in soldati dal Nordafrica. A dicembre don Giovanni attacc\u00f2 a sorpresa nel territorio di Granada con un esercito in forze e ben addestrato. Dapprima liber\u00f2 i dintorni della citt\u00e0 dai ribelli, quindi marci\u00f2 verso est attraverso Guadix, dove fu raggiunto da un contingente di veterani provenienti dall'Italia, che port\u00f2 a 12.000 uomini la consistenza del suo esercito. A fine gennaio 1570 egli attacc\u00f2 i ribelli nella loro fortezza di Galera, che fu conquistata dopo un lungo e sanguinoso assedio. Caduta la citt\u00e0, don Giovanni prese la popolazione sopravvissuta, la tradusse in schiavit\u00f9 e quindi rase al suolo la citt\u00e0, cospargendone il suolo di sale.\nNel prosieguo della guerra egli fu colpito di striscio da una pallottola che rimbalz\u00f2 sul suo elmetto, ma il consigliere Quijada venne ferito mortalmente. L'esempio di Galera e la determinazione di don Giovanni nel proseguire la campagna militare, convinsero i villaggi abitati da \"Moriscos\" ad arrendersi. Nel 1570, nonostante che le forze ribelli fossero aumentate da 4.000 uomini nel 1599 a 25.000, compresi i mercenari berberi e quelli turchi, la rivolta cominci\u00f2 a scemare ed all'azione militare del fratellastro di Filippo II si aggiunsero i continui dissidi fra i capi della rivolta, che si uccidevano l'uno con l'altro, come era successo con Aben Humeya e come avvenne per colui che ne aveva preso il posto, Aben Aboo, che fu ucciso dal cugino El Seniz in una grotta a B\u00e9rchules, dopo un ultimo agguato teso alle truppe spagnole. Nel 1571 la rivolta era totalmente domata.\nConseguenze.\nDopo che la rivolta fu domata, Filippo II ordin\u00f2 la dispersione di 80.000 \"moriscos\" di Granada in altre zone della Spagna. Egli si aspettava che ci\u00f2 avrebbe frammentato la comunit\u00e0 dei \"moriscos\" ed accelerato il processo della loro assimilazione nel popolo cristiano. Comunque i \"moriscos\" di Granada, dispersi nel regno di Castiglia, specialmente in Andalusia ed Estremadura, ebbero effettivamente qualche influenza su quelli del luogo, che fino ad allora erano stati meglio assimilati."}
{"id": "3669568", "revid": "287204", "url": "https://it.wikipedia.org/wiki?curid=3669568", "title": "Cirkewwa", "text": ""}
{"id": "3669570", "revid": "71814", "url": "https://it.wikipedia.org/wiki?curid=3669570", "title": "Ausiliare del giudice", "text": ""}
{"id": "3669576", "revid": "486946", "url": "https://it.wikipedia.org/wiki?curid=3669576", "title": "Aeroporto internazionale di Cheju", "text": ""}
{"id": "3669580", "revid": "118396848", "url": "https://it.wikipedia.org/wiki?curid=3669580", "title": "Emiliano Giancristofaro", "text": "Biografia.\nNegli anni sessanta \u00e8 stato tra i fondatori della prima sezione abruzzese di Italia Nostra (di cui divenne presidente regionale dal 1994 al 2003). Assieme a Beniamino Rosati e altri intellettuali locali, condusse l'opposizione popolare all'insediamento dell'industria petrolchimica in Val di Sangro e la battaglia per la salvaguardia della Abbazia di San Giovanni in Venere.\nDal 1963 al 2000 ha diretto la \"Rivista Abruzzese\". Tra il 1972 e il 1994 \u00e8 stato anche direttore editoriale della casa editrice Rocco Carabba, della cui rinascita era stato promotore. Ha donato il materiale audiovisivo sul folklore abruzzese raccolto in anni di ricerche alla Biblioteca Comunale di Lanciano. Ha curato, con Ireneo Bellotta, gli \"Scritti rari\" di Alfonso Maria Di Nola, usciti in due volumi per la collana \u00abQuaderni di Rivista Abruzzese\u00bb (Lanciano 2000-2004).\nNel 2005, assieme a Sergio Marchionne (Fiat) e Renato Rossi (Sixty), ha ottenuto il riconoscimento speciale di \"Fedelt\u00e0 al Lavoro e al Progresso\" dalla Camera di Commercio di Chieti. \u00c8 Deputato di Storia Patria negli Abruzzi.\nDagli anni '80 fino ai primi 2000 ha realizzato diverse puntate di 29 min l'una per il rotocalco \"Le voci del Silenzio\", per l'emittente TVQ di Pescara, in cui presentava varie inchieste in loco sulle varie tradizioni popolari abruzzesi, con interviste e rare riprese dei riti sacri; lu puntate ammontano a oltre un centinaio, inoltre Giancristofaro registr\u00f2 anche dei cd con delle canzoni popolari di contadine analfabete e racconti. Il prezioso materiale \u00e8 stato consegnato dallo stesso Giancristofaro alla biblioteca comunale di Lanciano.\nRisiede a Lanciano, nella casa di via Fagiani, sede della redazione della Rivista Abruzzese, la cui redazione \u00e8 passata nelle mani dei figli Enrico e Lia"}
{"id": "3669584", "revid": "466539", "url": "https://it.wikipedia.org/wiki?curid=3669584", "title": "Segunda Divisi\u00f3n 2000-2001 (Spagna)", "text": "L'edizione 2000-01 della Segunda Divisi\u00f3n fu il settantesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3669585", "revid": "422900", "url": "https://it.wikipedia.org/wiki?curid=3669585", "title": "Segunda Divisi\u00f3n spagnola 2000-2001", "text": ""}
{"id": "3669588", "revid": "729019", "url": "https://it.wikipedia.org/wiki?curid=3669588", "title": "Limes arabicus", "text": "Il Limes arabicus era una frontiera dell'impero romano posta nel deserto, nella provincia di Arabia Petraea. Corre, nella sua massima estensione, per circa 1500 chilometri, dalla Siria settentrionale alla Palestina meridionale, fino a raggiungere la penisola araba settentrionale, e fa parte dell'ampio sistema del \"limes romano\". Su tutta la sua lunghezza si trovavano numerose fortezze e torri d'avvistamento.\nObiettivo.\nL'obiettivo di questo \"limes\" difensivo era quello di proteggere la provincia romana d'Arabia dagli attacchi delle trib\u00f9 barbare del deserto arabo.\nNei pressi del limes arabicus, Traiano costru\u00ec un'importante strada, la Via Traiana Nova, da Bostra ad Aila sul Mar Rosso, per una lunghezza di 430 chilometri. Costruita tra il 111 ed il 114, il suo principale scopo era quello di fornire un mezzo efficiente per il trasporto di truppe ed ufficiali governativi. Fu completata da Adriano.\nDurante la dinastia dei Severi (193-235), i Romani rafforzarono le difese sulla frontiera araba. Furono costruite numerose fortezze al confine nord-occidentale del Wadi Sirhan, e riparate e migliorate le strade. Una di queste fu l'importante Qasr Azraq.\nAttorno al 300, Diocleziano divise la vecchia provincia di Arabia trasferendo la regione meridionale alla provincia della Palestina. In seguito, nel IV secolo, quella zona si stacc\u00f2 dalla Palestina e divenne una provincia a parte, e prese il nome di \"Palaestina Tertia\". Ogni provincia era amministrata da un praeses con autorit\u00e0 civile ed un dux con autorit\u00e0 militare.\nDiocleziano avvi\u00f2 un'espansione militare nella regione, costruendo numerose fortezze (castella) e torri d'avvistamento lungo la linea del deserto, subito ad est della Via Nova. Il termine usato per questa linea nord-sud di installazioni militari fu \"limes arabicus\", che significa \"frontiera araba\". Questa linea di difesa si estendeva da sud di Damasco a Wadi al-Hasa. La regione che andava da Wadi Mujib a Wadi al-Hasa conteneva quattro castella ed un campo legionario.\nLa zona di frontiera a sud di Wadi al-Hasa era chiamata \"limes palaestina\", e si estendeva fino al Mar Rosso, e per la precisione ad Aila (Aqaba). In questa regione sono stati identificati dieci castella ed un campo legionario.\nVi era un castrum romano ogni cento chilometri, con l'obiettivo di creare una linea di protezione e controllo: a sud c'era la fortezza legionaria di Udruh, situata poco ad est di Petra. \u00c8 simile a el-Lejjun per dimensione (5 ettari) e progetto. Probabilmente ospitava la Legio VI \"Ferrata\". Alistair Killick, che effettu\u00f2 gli scavi sul sito, la dat\u00f2 all'inizio del II secolo, ma Parker ipotizza una data a cavallo tra III e IV secolo.\nPotrebbe essere esistito anche un campo legionario ad Aila (attuale Aqaba), scavata da Parker dal 1994. La citt\u00e0 si trovava al confine settentrionale del Golfo d'Arabia, dove fungeva da centro di commercio sul mare. Numerose rotte di terra si intersecavano qui. La Legio X \"Fretensis\", originariamente stanziata a Gerusalemme, fu trasferita qui al termine della Via Nova. In questo posto sono stati identificati un muro ed una torre, ma non \u00e8 chiaro se facessero parte delle mura della citt\u00e0 di Aila o della fortezza. Le prove fanno ipotizzare che la fortezza sia stata costruita a cavallo tra IV e V secolo.\nAbbandono.\nLe truppe furono progressivamente ritirate dal \"limes arabicus\" nella prima met\u00e0 del VI secolo, e sostituite dai \"foederati\" nativi arabi, e soprattutto dai Ghassanidi. L'obiettivo principale del \"limes arabicus\" \u00e8 ancora in discussione; potrebbe essere stato usato sia per difendersi dai raid Saraceni che per proteggere le rotte commerciali dai predoni del deserto.\nDopo la conquista araba, il limes arabicus fu lasciato in abbandono (ma alcune fortificazioni furono usate e rinforzate nei secoli successivi)."}
{"id": "3669590", "revid": "767487", "url": "https://it.wikipedia.org/wiki?curid=3669590", "title": "The Road to Ruin (film 1934)", "text": "The Road to Ruin \u00e8 un film del 1934 diretto da Dorothy Davenport (con il nome Mrs. Wallace Reid) e da Melville Shyer. \u00c8 il remake sonoro di \"The Road to Ruin\" di Norton S. Parker.\nTrama.\nInnocente e senza esperienza, Ann Dixon \u00e8 un'adolescente che si lascia traviare dalle cattive compagnie.\nProduzione.\nIl film fu prodotto dalla Willis Kent Productions, una piccola compagnia che, con il nome True-Life Photoplays, inizi\u00f2 la sua attivit\u00e0 nel 1928. L'ultimo dei suoi 42 film prodotti usc\u00ec nel 1958.\nIl film venne girato a Los Angeles.\nDistribuzione.\nDistribuito dalla True-Life Photoplays e First Division Pictures, il film usc\u00ec nelle sale cinematografiche USA il 15 maggio 1934 dopo una prima tenuta il 21 marzo. Nel 2001, venne distribuito in VHS dalla Something Weird Video (SWV) e, nel 2006, in DVD dall'Alpha Video Distributors."}
{"id": "3669592", "revid": "481666", "url": "https://it.wikipedia.org/wiki?curid=3669592", "title": "Mrs. Wallace Reid", "text": ""}
{"id": "3669600", "revid": "21880", "url": "https://it.wikipedia.org/wiki?curid=3669600", "title": "Matricaria recutita", "text": ""}
{"id": "3669604", "revid": "767487", "url": "https://it.wikipedia.org/wiki?curid=3669604", "title": "Victor Bailey", "text": "Ha suonato con i Weather Report nei loro ultimi anni di attivit\u00e0, dal 1982 al 1986, ed ha iniziato la carriera solista nel 1988.\nBiografia.\nNato a Philadelphia il 27 marzo 1960, Victor Randall Bailey \u00e8 cresciuto in una famiglia di musicisti. Suo padre, Morris Bailey Jr., era un musicista e compositore professionista, mentre suo zio, Donald \"Duck\" Bailey, era un batterista jazz, che ha suonato in numerosi dischi della Blue Note con artisti di rilievo.\nDa bambino, Bailey inizi\u00f2 a suonare la batteria, per poi passare al basso. Il giovane Victor si appassion\u00f2 immediatamente per lo strumento e suo padre lo spinse a diventare un bassista. A partire dal 1978, all'et\u00e0 di 18 anni, Bailey ha frequentato il Berklee College of Music a Boston dopo essere stato scartato dal servizio navale a causa di un'asma.\nCollaborazioni.\nHa collaborato in registrazioni discografiche e/o in concerto con Weather Report, Omar Hakim, Sonny Rollins, Miriam Makeba, Larry Coryell, Pino Daniele, Lenny White, Mike Stern, Dennis Chambers, Michael Brecker, LL Cool J, Kenny Garrett, Madonna, Steps Ahead, Sting, Olu Dara, Don Alias, Michael Urbaniak, Roy Haynes, Kevin Eubanks, Billy Cobham e molti altri."}
{"id": "3669607", "revid": "767487", "url": "https://it.wikipedia.org/wiki?curid=3669607", "title": "Elite One 1983", "text": "Nel 1983 il campionato era formato da sedici squadre e il Tonnerre Yaound\u00e9 vinse il titolo."}
{"id": "3669612", "revid": "767487", "url": "https://it.wikipedia.org/wiki?curid=3669612", "title": "Elite One 1989", "text": "Nel 1989 il campionato era formato da sedici squadre e il Racing Bafoussam vinse il titolo."}
{"id": "3669614", "revid": "300067", "url": "https://it.wikipedia.org/wiki?curid=3669614", "title": "Gran Premio motociclistico degli Stati Uniti d'America 1964", "text": "Il Gran Premio motociclistico degli Stati Uniti fu l'appuntamento che inaugur\u00f2 il motomondiale 1964, e si tratt\u00f2 della prima edizione del GP degli Stati Uniti valida per il motomondiale.\nSi svolse il 2 febbraio 1964 sul circuito di Daytona ed erano in programma le classi 50, 125, 250 e 500.\nCon questa gara anche le 250 e le 125 tagliarono il traguardo dei 100 gran premi disputati.\nLa gara vide la defezione della Honda che non port\u00f2 la sua squadra ufficiale in Nordamerica, lamentandosi della data di effettuazione della gara, a suo parere, troppo prematura.\nPrima della gara stessa avvenne anche il tentativo vittorioso di battere il primato di velocit\u00e0 sulla distanza dell'ora: il pilota britannico Mike Hailwood su MV Agusta, utilizzando l'anello ad alta velocit\u00e0 del circuito, riusc\u00ec a battere, grazie ai suoi 226,8 chilometri, il record precedente che Bob McIntyre aveva stabilito all'Autodromo di Monza nel 1957, pari a 222,1 chilometri.\nPoche ore dopo lo stesso Hailwood, con la stessa moto si impose anche nella gara della classe 500 mentre in quella della quarto di litro la vittoria fu di Alan Shepherd su MZ. Nelle due classi di minor cilindrata vinse invece Hugh Anderson su Suzuki.\nClasse 500.\nFurono 26 i piloti presenti al via e di questi 12 vennero classificati al termine della prova. Tra i ritirati vi furono Jack Findlay, Benedicto Caldarella e Jorge Kissling.\nClasse 250.\nOltre che la mancanza dei piloti ufficiali della Honda, la gara lament\u00f2 anche il ritiro di Tarquinio Provini (passato quest'anno dalla Morini alla Benelli), di Bert Schneider e di Fumio It\u014d sulle Suzuki, di Phil Read (entrato a titolo definitivo tra i piloti ufficiali Yamaha e di Frank Perris che non prese neppure il via dopo l'incidente occorsogli nelle prove; la classifica finale vide perci\u00f2 alle spalle de vincitore numerosi piloti locali che non avrebbero poi partecipato alle restanti gare del mondiale.\nClasse 125.\nAssenti anche in questo caso le Honda ufficiali, le prime quattro posizioni furono monopolizzate da piloti Suzuki\nClasse 50.\nTra i ritirati Tarquinio Provini, che per questa classe era pilota ufficiale della Kreidler."}
{"id": "3669616", "revid": "6923", "url": "https://it.wikipedia.org/wiki?curid=3669616", "title": "Gran Premio motociclistico degli USA 1964", "text": ""}
{"id": "3669618", "revid": "281944", "url": "https://it.wikipedia.org/wiki?curid=3669618", "title": "Aeroporto internazionale di Jeju", "text": ""}
{"id": "3669619", "revid": "1318658", "url": "https://it.wikipedia.org/wiki?curid=3669619", "title": "\u00c9mile L\u00e9opold Cl\u00e9ment", "text": "Biografia.\nUn rapporto della polizia del Secondo Impero lo indica come abile calzolaio e fornitore dell'imperatrice. Fu spesso imprigionato per attivit\u00e0 sovversiva e poi graziato, forse per essersi offerto come informatore della polizia.\nOratore di talento, il 26 marzo 1871 fu eletto al Consiglio della Comune dal XVII \"arrondissement\", fu membro della Commissione sussistenza e dal 13 maggio della Commissione sicurezza. Vot\u00f2 a favore del Comitato di Salute pubblica. Il 19 maggio, quando si scoprirono i suoi trascorsi sotto l'Impero, fu arrestato e successivamente liberato.\nSfugg\u00ec alla repressione dei versagliesi rifugiandosi in Inghilterra. Rientrato clandestinamente a Parigi nel 1873, fu arrestato e condannato ai lavori forzati a vita, pena commutata nella deportazione semplice in Nuova Caledonia. Rientr\u00f2 a Parigi con l'amnistia generale del 1880 e riprese il suo mestiere di calzolaio, ma mor\u00ec in miseria all'H\u00f4tel-Dieu."}
{"id": "3669621", "revid": "287204", "url": "https://it.wikipedia.org/wiki?curid=3669621", "title": "Larkin", "text": ""}
{"id": "3669622", "revid": "767487", "url": "https://it.wikipedia.org/wiki?curid=3669622", "title": "Elite One 1990", "text": "Il campionato era formato da sedici squadre e l'Union Douala vinse il titolo."}
{"id": "3669626", "revid": "1342360", "url": "https://it.wikipedia.org/wiki?curid=3669626", "title": "Elite One 1991", "text": "Il campionato era formato da sedici squadre e il Canon Yaound\u00e9 vinse il titolo."}
{"id": "3669632", "revid": "38120", "url": "https://it.wikipedia.org/wiki?curid=3669632", "title": "Passepartout (vignettista)", "text": ""}
{"id": "3669640", "revid": "1788047", "url": "https://it.wikipedia.org/wiki?curid=3669640", "title": "Campionato nordamericano di pallavolo femminile 2011", "text": "Il XXII campionato nordamericano di pallavolo femminile si \u00e8 svolto dal 12 al 17 settembre 2011 a Caguas, in Porto Rico. Al torneo hanno partecipato 9 squadre nazionali nordamericane e la vittoria finale \u00e8 andata per la sesta volta agli Stati Uniti.\nPodio.\nCampione.\nStati Uniti(Sesto titolo)\nSecondo posto.\nRepubblica Dominicana\nTerzo posto.\nCuba"}
{"id": "3669642", "revid": "76963", "url": "https://it.wikipedia.org/wiki?curid=3669642", "title": "Mahito Yokota", "text": "Prima di essere assunto dalla Nintendo lavor\u00f2 come direttore del suono alla Koei su videogiochi come Kessen e il suo seguito. Dal 2004 lavora alla Nintendo EAD ed \u00e8 conosciuto soprattutto per le composizioni musicali di Donkey Kong Jungle Beat e per le colonne sonore, in collaborazione con K\u014dji Kond\u014d, di Super Mario Galaxy e di Super Mario Galaxy 2."}
{"id": "3669645", "revid": "736476", "url": "https://it.wikipedia.org/wiki?curid=3669645", "title": "Nora von Collande", "text": "Biografia.\nDi origini nobili, Nora Maria von Mitschke-Collande \u00e8 figlia dell'attore e regista Volker von Collande (1913-1990) e dell'attrice Irene Nathusius. \u00c8 inoltre nipote dell'attrice Gisela von Collande (1915-1960).\nIl suo ruolo televisivo pi\u00f9 noto \u00e8 quello di Susanna Mangold Rombach nella serie televisiva \"La casa del guardaboschi\" (\"Forsthaus Falkenau\", 1992-2003). Ha inoltre partecipato come guest-star a varie fiction televisive quali: \"St. Pauli-Landungsbr\u00fccken\", \"Marienhof\", \"Tatort\", ecc.\nIn teatro, ha lavorato, tra gli altri, con Wolfgang Reichmann (1932-1991).\nVita privata.\nNora von Collande vive ad Amburgo con il compagno, il collega Herbert Hermann."}
{"id": "3669646", "revid": "1573940", "url": "https://it.wikipedia.org/wiki?curid=3669646", "title": "Cappella di San Rocco (Trofarello)", "text": "La cappella di San Rocco a Trofarello fa parte del complesso architettonico del castello di Trofarello. La sua costruzione risale al 1762 e fu voluta dal conte Giacinto Amedeo Vagnone, vescovo di Alba e Abate di San Mauro della Pulcherado, che incaric\u00f2 il Vittone per la progettazione. Il 16 agosto del 1774 il conte ne consacr\u00f2 l'altare.\nStruttura.\nLa cappella di San Rocco \u00e8 a pianta ellittica e presenta una copertura a volta anch'essa a forma ellittica dipinta a cassettoni. All'interno sono presenti fregi decorativi e balaustra in prospettiva e alle pareti sono addossate sei coppie di paraste a finta scanalatura a capitello corinzio sorreggenti una trabeazione che fra coppia e coppia s'inarca lasciando, sui fianchi, lo spazio per due finestre cordiformi. Alle pareti, negli sfondali laterali, due affreschi di scarso valore. \nL'altare, con statua di S. Rocco, ha forma barocca ed \u00e8 fatto con ricchi marmi policromi.\nLa facciata principale, convessa, \u00e8 realizzata ha due ordini, separati da una fascia a metope e triglifi. Al centro di quello inferiore s'apre la porta d'ingresso sormontata da frontone triangolare; in quello superiore una finestra cordiforme con cornice mistilinea. Un frontone triangolare sormontato da quattro vasi a fiaccole, corona il progetto; nel timpano \u00e8 situato lo stemma gentilizio dei Vagnone.\nRestauro.\nNel tempo la propriet\u00e0 della Cappella si \u00e8 differenziata da quella del Castello e contestualmente \u00e8 stata oggetto di interventi di recupero, mai andati a buon fine. Nel 1950 il dott. Guglielmo Lange attestava che la cappella era in buono stato di conservazione.\nTra il 1997 e il 1999 la cappella di San Rocco \u00e8 stata oggetto di interventi di restauro. Tali interventi hanno permesso il restauro integrale dell'immobile, cio\u00e8 il recupero degli affreschi e decorazioni, la posa di una nuova pavimentazione, il recupero/rifacimento degli infissi e l'applicazione di nuovi corpi illuminanti, mentre per l'esterno \u00e8 stato realizzato il recupero della facciata.\nPrima degli interventi di restauro, la cappella di San Rocco presentava le condizioni di un degrado bloccato a seguito della manutenzione alla copertura (sostituzione dei coppi rotti e dell'orditura fatiscente) avvenuta anni prima. Il degrado presente sull'immobile, sia all'interno che all'esterno, era stato causato dall'abbandono del medesimo."}
{"id": "3669647", "revid": "767487", "url": "https://it.wikipedia.org/wiki?curid=3669647", "title": "Elite One 1994", "text": "Il campionato era formato da sedici squadre e l'Aigle Nkongsamba vinse il titolo."}
{"id": "3669648", "revid": "3082", "url": "https://it.wikipedia.org/wiki?curid=3669648", "title": "Anicia (gens)", "text": ""}
{"id": "3669650", "revid": "37401", "url": "https://it.wikipedia.org/wiki?curid=3669650", "title": "Anaforico", "text": ""}
{"id": "3669651", "revid": "122293352", "url": "https://it.wikipedia.org/wiki?curid=3669651", "title": "Il Videogiornale del Fantabosco", "text": "Il Videogiornale del Fantabosco \u00e8 stato un programma televisivo per bambini che va in onda su Rai Yoyo dal 17 dicembre 2011, ogni sabato e domenica pomeriggio alle ore 16.10. Andato in onda su Rai Tre dall'11 settembre 2003 con orari spesso variati, come alle 7:00, alle 8:00, alle 10:30 oppure alle 11:00 \u00e8 passato nel 2011 su Rai Yoyo tornando nel 2013 con la decima edizione.\nNella stagione 2011-2012 e nell'inverno 2012, il programma \u00e8 stato sostituito da Le storie di Gipo. Nel 2013 vanno in onda contemporaneamente il Videogiornale, il pomeriggio e Le Storie di Gipo, la mattina.\nIl programma.\nPersonaggi.\nGipo Scribantino \u00e8 il direttore del giornale Il Fantabosco, giornale ufficiale del Fantabosco e vive nella Torre Scribantina. Insieme a lui, collaborano per il giornale il merlo Fischiolante e gli altri giornalisti merli strilloni. Inoltre, nella Torre Scribantina \u00e8 presente il quadro di Melantone, il fondatore del giornale, che borbotta, dorme o ride.\nStruttura del programma.\nNel corso della puntata, Gipo scrive il suo giornale inserendoci fatti accaduti nel suo regno di fiaba qualche anno prima. Per fare ci\u00f2 lo aiuta la Pressa Spremicarta (per far vedere i fatti del Fantabosco e che aziona con le parole \"Dai spremicarta, sparisci scrittura, fiorisci figura!\") e il Morganetto (per le videocanzoni del Fantabosco). A fine puntata, prima di stampare il giornale e distribuirlo ai merli giornalisti, che infine lo distribuiscono per tutto il regno, Gipo fa vedere al bambino che lo segue da casa una \"pulcherrima storia\", come direbbe lui dal suo Magico librone. Gipo chiama il bambino che segue il programma \"Puerillus\".\nDalla nona edizione, la Torre Scribantina, cambia il suo aspetto, la grande finestra alle spalle di Gipo scompare. Dalla decima edizione, Gipo torna alla Torre Scribantina con la scenografia dell'ottava edizione comprendendo anche la serra.\nStagioni e puntate.\nSeconda stagione - 2003/2004.\nAlcune parole riportate qui sotto non sono i titoli del videogiornale, bens\u00ec il tema di ogni puntata.\nAlcuni episodi sono stati trasmessi per televisione con un nome e pubblicati in VHS (in versione accorciata da 30') con un altro nome, qui riportato fra parentesi.\nSesta stagione - 2007/2008.\nI seguenti episodi della sesta stagione non sono elencati nell'ordine di messa in onda.\nNona stagione - Primavera 2011.\nLa nona stagione de Il videogiornale del Fantabosco \u00e8 piena di novit\u00e0. La prima ad essere trasmessa sul canale digitale tematico per bambini Rai YoYo, l'edizione dell'anno 2011 vede lo gnomo Gipo Scribantino (Oreste Castagna) nella sua Torre Scribantina - modificata scenograficamente - impegnato a scrivere i suoi \"numeri specialis\" del Giornale del Fantabosco. Nella sua alta torre che si affaccia sul bosco c'\u00e8 ancora il quadro dell'antenato scriba Melantone che sbuffa, ride, dorme e parla con Gipo. Inoltre alla scrittura dei giornali, Gipo \u00e8 aiutato dal merlo giornalista Fischiolante che spesso si prende beffa di lui o gli fa degli scherzi. Gipo da quest'anno comunica con i \"Puerillus\" telespettatori attraverso il sito internet (www.videogiornale.rai.it) che lui usa tramite il \"Gipovisore\". Dai video o disegni dei bambini prende spesso spunto per la sua raccolta dei numeri speciali e sui fatti accaduti. La novit\u00e0 pi\u00f9 grande \u00e8 che Gipo scende per la prima volta nel bosco ad indagare con il \"Magitaccuino\" dove prende appunti e dal quale escono spesso i filmati stessi. Possiede anche il \"Merlofonino\" (il Merlofono senza fili; il \"Merlofono\" \u00e8 il telefono che usa per parlare nella torre con Fischiolante e i Reali del Fantabosco) e nel bosco vive anche lui delle vere avventure: infatti in questa edizione il girato diventa una vera storia. Nella torre ha sempre i suoi libri, annali del giornale, i fogli della \"Cartacanzone\" con tutte le canzoni del Fantabosco che vede e ascolta tramite il \"Morganetto\", la \"Pressa Spgremicarta\", il \"retino acchiappa-notizie\" e il \"Pannocchiale\" che usa per scrutare il bosco dall'alto. Importante in questa edizione \u00e8 anche la regia di Lello Spizzico che diventa regia in movimento al contrario della statica delle precedenti edizioni. Questa edizione comprende 25 puntate.\nDecima stagione - Primavera-Autunno 2013.\nIn questa decima stagione in onda, su Rai Yoyo, dal 2 marzo 2013 (tranne durante la pausa estiva), il sabato e la domenica alle 16.15, il programma ritorna alla struttura dell'ottava edizione dell'anno 2009-2010. Torna la scenografia delle prime nove stagioni, ricompaiano le grandi finestre alle spalle di Gipo. Va in onda contemporaneamente con la terza edizione de Le storie di Gipo.\nLa struttura del programma \u00e8 uguale alle prima nove stagioni: Gipo scrive il Giornale del Fantabosco mostrando al \"Puerillus\" i fatti accaduti; utilizza ancora la Pressa Spremicarta e il Morganetto, con lui ancora Melantone - antenato fondatore del giornale che ogni tanto si anima - e ancora il Merlofono per parlare con il suo merlo giornalista Fischiolante. Non mancano la sua Tormentilla e le altre piante della serra. Gipo non scende pi\u00f9 dalla Torre in quanto dedica pi\u00f9 spazio alle cronache da mostrare. Infatti questa edizione \u00e8 direttamente collegata a quanto accade nel Fantabosco.\nQuesta edizione presenta il maggior numero di puntate rispetto a tutte le edizioni realizzate.\nPuntate: decima stagione \nVideocassette.\nNel 2003 sono uscite in tutte le edicole e librerie le videocassette di 17 episodi della prima stagione del programma.\nDvd.\nNel 2004/2005 sono usciti in tutte le edicole e librerie i dvd di 4 episodi del programma.\n1. Alberi magici\n2. Buona notte!\n3. Buffi camuffi\n4. Un nuovo pignalento"}
{"id": "3669652", "revid": "297059", "url": "https://it.wikipedia.org/wiki?curid=3669652", "title": "Acquedotto Valente", "text": ""}
{"id": "3669653", "revid": "1442080", "url": "https://it.wikipedia.org/wiki?curid=3669653", "title": "Elite One 1995", "text": "Il campionato era formato da sedici squadre e il Racing Bafoussam vinse il titolo."}
{"id": "3669655", "revid": "182396", "url": "https://it.wikipedia.org/wiki?curid=3669655", "title": "Arsace III", "text": ""}
{"id": "3669657", "revid": "767487", "url": "https://it.wikipedia.org/wiki?curid=3669657", "title": "Aben Aboo", "text": "Egli si mise a capo della rivolta dei Moriscos dopo averne ucciso il leader originale, suo cugino Ab\u00e9n Humeya, nel 1569. Assunta la conduzione della rivolta, venne a sua volta ucciso per denaro, su commissione del comando spagnolo, da un altro suo cugino, El Seniz, il 15 marzo 1571, quando ormai la rivolta stava per essere definitivamente stroncata dalle truppe di don Giovanni d'Austria. Consegnando il cadavere del cugino ai suoi mandanti El Seniz disse: \u00abIl pastore non ha potuto consegnare la pecora viva, consegna ora il suo vello.\u00bb\nIl suo cadavere cos\u00ec oltraggiato fu esposto sulla pubblica via, venne dilaniato e la sua testa fu esposta in una cesta metallica presso una porta della citt\u00e0 con la scritta:\nLa macabra esposizione rimase ivi almeno fino al 1600."}
{"id": "3669660", "revid": "1342360", "url": "https://it.wikipedia.org/wiki?curid=3669660", "title": "Elite One 1997", "text": "Il campionato era formato da diciotto squadre e il Cotonsport Garoua vinse il titolo, il primo della sua storia."}
{"id": "3669663", "revid": "1543377", "url": "https://it.wikipedia.org/wiki?curid=3669663", "title": "Arsace IV", "text": "Biografia.\nArsace IV era nipote del sovrano partico Arsace II, a cui era per\u00f2 succeduto Friapazio, parente di una linea collaterale della dinastia: ci\u00f2 era avvenuto in quanto il figlio di Arsace non era ancora di maggiore et\u00e0. L'esistenza di questo sovrano \u00e8 rimasta a lungo sconosciuta per un'omissione da parte dello storico Marco Giuniano Giustino, ma \u00e8 stata ricostruita grazie a evidenze archeologiche e alla cronologia fornita invece da Paolo Orosio.\nIl regno di Arsace IV inizio nel 170 a.C., alla morte di Friapazio, e si concluse dopo soli due anni, nel 168 a.C., alla morte di Arsace. Non avendo avuto figli, fu succeduto dal figlio maggiore del suo predecessore, Fraate I."}
{"id": "3669668", "revid": "933835", "url": "https://it.wikipedia.org/wiki?curid=3669668", "title": "Arsace V", "text": ""}
{"id": "3669669", "revid": "933835", "url": "https://it.wikipedia.org/wiki?curid=3669669", "title": "Arsace VI", "text": ""}
{"id": "3669672", "revid": "260676", "url": "https://it.wikipedia.org/wiki?curid=3669672", "title": "Torre di Leandro", "text": "La torre di Leandro (in Turco: \"K\u0131z Kulesi\", sign. \"Torre della ragazza\") si trova su un piccolo isolotto situato all'ingresso sud del Bosforo, 200\u00a0m al largo della costa asiatica presso Scutari, ad Istanbul, Turchia.\nStoria.\nFu costruita in legno dall'imperatore Bizantino Alessio I nel 1110 per sbarrare l'ingresso del Bosforo con una catena di ferro tesa fra la torre stessa ed un'altra torre posta sulla spiaggia del quartiere di Manganae, a Costantinopoli.\nDurante l'assedio di Costantinopoli del 1453, che port\u00f2 alla conquista della citt\u00e0, la torre era presidiata da una guarnigione bizantina al comando del veneziano Gabriele Trevisano. Il fortilizio resistette ad alcuni assalti ottomani, ai quali fu consegnato dopo la presa della citt\u00e0.\nFu poi oggetto di numerosi restauri da parte degli ottomani, finch\u00e9 nel 1763 fu eretta in pietra. \u00c8 chiamata Torre di Leandro perch\u00e9 associata erroneamente al mito di Ero e Leandro, che invece ebbe come teatro i vicini Dardanelli."}
{"id": "3669674", "revid": "253269", "url": "https://it.wikipedia.org/wiki?curid=3669674", "title": "Kate Davenport", "text": "Biografia.\nNata in una famiglia di attori (suo padre era Harry Davenport, stella dei palcoscenici di Broadway e attrici erano anche le sue due sorelle, Ann e Dorothy), Kate Davenport gir\u00f2 alcuni film tra il 1915 e il 1921 quasi tutti diretti da suo padre.\nMuore a Hollywood all'et\u00e0 di 58 anni nel 1954."}
{"id": "3669678", "revid": "729019", "url": "https://it.wikipedia.org/wiki?curid=3669678", "title": "Aeroporto Internazionale di Jeju", "text": "L'aeroporto internazionale di Jeju o Cheju Kukche Konghang (in Hang\u016dl: \uc81c\uc8fc\uad6d\uc81c\uacf5\ud56d, in Hanja: \u6fdf\u5dde\u570b\u969b\u7a7a\u6e2f) (IATA: CJU, ICAO: RKPC) \u00e8 un aeroporto civile coreano, situato nei pressi della citt\u00e0 di Jeju, nella provincia di Jeju-do."}
{"id": "3669691", "revid": "671029", "url": "https://it.wikipedia.org/wiki?curid=3669691", "title": "Tromsdalen Fotball 2007", "text": "Questa voce raccoglie le informazioni riguardanti il Tromsdalen Fotball nelle competizioni ufficiali della stagione 2007."}
{"id": "3669692", "revid": "767487", "url": "https://it.wikipedia.org/wiki?curid=3669692", "title": "The Making Over of Geoffrey Manning", "text": "The Making Over of Geoffrey Manning \u00e8 un film muto del 1915 diretto da Harry Davenport.\nL'attrice Kate Davenport, qui al suo debutto in una breve carriera cinematografica, \u00e8 la figlia del regista.\nProduzione.\nIl film fu prodotto dalla Vitagraph Company of America e venne girato nel 1915.\nDistribuzione.\nIl copyright del film, richiesto dalla The Vitagraph Co. of America, fu registrato l'8 dicembre 1915 con il numero LP7187.\nDistribuito dalla V-L-S-E, il film usc\u00ec nelle sale cinematografiche degli Stati Uniti il 27 dicembre 1915."}
{"id": "3669695", "revid": "71155", "url": "https://it.wikipedia.org/wiki?curid=3669695", "title": "Libert\u00e0 di informazione", "text": ""}
{"id": "3669696", "revid": "729019", "url": "https://it.wikipedia.org/wiki?curid=3669696", "title": "Giuseppe Bommarito", "text": "Biografia.\nGiuseppe Bommarito era un appuntato dei carabinieri ucciso in un attentato, insieme al collega Pietro Morici, anch'egli di scorta al capitano Mario D'Aleo.\nGiuseppe Bommarito nasce il 14 luglio 1944 a Balestrate (PA). \u00c8 il quinto di sette figli di Salvatore Bommarito e Marianna Badaglialacqua, entrambi balestratesi.\nIl padre, contadino di giorno e pescatore di notte, riesce a mantenere la famiglia dignitosamente. \u00c8 sensibile alla musica, suona il flicorno nella prima banda del paese e conosce a memoria le arie pi\u00f9 famose delle opere liriche che la radio trasmette. \u00c8 un uomo forte che reagisce con coraggio ai prepotenti ed educa i figli a vivere onestamente, con la schiena dritta. \nI proverbi di casa sono: \u201cMali nun fari, paura nun aviri\u201d e \u201cCu avi lingua passa u mari\u201d.\nGiuseppe, per sua natura, \u00e8 protettivo e riservato; dal padre impara a non voltarsi dall\u2019altra parte di fronte alle ingiustizie.\nDa ragazzo lavora in campagna e nell\u2019edilizia, ama gli animali e riconosce il cinguettio degli uccelli; ha una voce intonata, predilige Domenico Modugno, canta \u201cAmara terra mia\u201d. \nA Balestrate frequenta la scuola di Avviamento professionale con buoni risultati. A 16 anni emigra a Torino insieme a un cognato e a un paesano in cerca di lavoro come muratori, ma ritorna in Sicilia dopo un breve periodo. \nA 18 anni inoltra domanda di arruolamento presso l\u2019Arma dei Carabinieri per svolgere il servizio obbligatorio di leva dove viene ammesso - con grande orgoglio di genitori e fratelli - dopo una selezione basata sul suo stato psicofisico e sulla storia documentata dell\u2019onest\u00e0 della sua famiglia.\nCompiuti i 28 anni Giuseppe sposa la fidanzata di sempre, la balestratese Girolama \u201cMimma\u201d. Stabiliscono la residenza a Monreale, dove Giuseppe presta servizio. Nascono i figli Salvatore e Vincenzo.\nMemoria.\nGiuseppe Bommarito \u00e8 ricordato ogni anno il 21 marzo nella Giornata della Memoria e dell'Impegno di Libera, la rete di associazioni contro le mafie, che in questa data legge il lungo elenco dei nomi delle vittime di mafia e fenomeni mafiosi.\nAlla sua memoria \u00e8 titolata una via nel comune di Balestrate e, dal 13 settembre 2005, la Caserma sede del Comando Stazione Carabinieri di Balestrate."}
{"id": "3669697", "revid": "767487", "url": "https://it.wikipedia.org/wiki?curid=3669697", "title": "Il fascino sottile del peccato", "text": " Il fascino sottile del peccato \u00e8 un film drammatico erotico italiano del 1987 diretto da Nin\u00ec Grassia, che ha curato anche il soggetto e la sceneggiatura.\nLa pellicola non va confusa con il successivo \"Il sottile fascino del peccato\" per la regia di Franco Salvia.\nTrama.\nLa giovane vedova Arianna ha sposato da poco l'imprenditore Aurelio Minardi. Nella nuova famiglia porta i figli, Carlotta e Gustavo. La prima ha una relazione con Enrico, nel frattempo fidanzato con Sonia, sorella del primo marito di Arianna, ma \u00e8 attratta dal nuovo patrigno e lo seduce. Gustavo, invece, preferisce un rapporto con Mario.\nA questo punto \u00e8 Arianna a coinvolgere il figlio per allontanarlo dall'amico: non riuscendo nel suo intento, cerca un rapporto anche con lo stesso Mario. Di tutta la situazione ne approfittano due giovani ricattatori: Mario ed Enrico.\nCast.\n\u00c8 vietato ai minori di 18 anni ed \u00e8 interpretato da Saverio Vallone, al suo terzo film con il regista, che lo pone al primo nome nei titoli, seguito dall'attrice Alexandra Delli Colli (indicata come \"Alessandra Delli Colli\"). Il manifesto \u00e8 tutto riservato ad una immagine di Claudia Cavalcanti. Le scene sono state girate a Sorrento.\nProduzione.\n\u00c8 il primo di una lunga serie di ben quindici film di genere erotico, curati a vario titolo da Nin\u00ec Grassia (come regia e/o produzione) (tra il 1987 e il 1999). Con questa pellicola lo stesso inaugura la nuova casa di produzione P.A.G. Film International. Essa produrr\u00e0 almeno quindici film."}
{"id": "3669699", "revid": "125468143", "url": "https://it.wikipedia.org/wiki?curid=3669699", "title": "Louis d'Ussieux", "text": "Biografia.\nFu redattore del \"Journal de Paris\", collaboratore alla \"Collection universelle des m\u00e9moires particuliers relatifs \u00e0 l'histoire de France\" e membro del Consiglio degli Anziani. Fra le sue traduzioni va ricordata quella dell'\"Orlando Furioso\" di Ludovico Ariosto."}
{"id": "3669700", "revid": "767487", "url": "https://it.wikipedia.org/wiki?curid=3669700", "title": "Simon Dereure", "text": "Biografia.\nOperaio calzolaio come il padre, si stabil\u00ec a Parigi nel 1863 e vi fond\u00f2 una camera sindacale. Nel 1869 prese parte al congresso di Basilea della I Internazionale e nel 1870 fu condannato a tre anni di carcere per \u00abattentato alla sicurezza dello Stato\u00bb.\nLiberato alla proclamazione della Repubblica, nel settembre del 1870, divenne membro del 61\u00ba battaglione della Guardia nazionale e del Comitato di vigilanza del XVIII arrondissement, del quale divenne vicesindaco nelle elezioni municipali del 5 novembre.\nIl 26 marzo 1871 fu eletto al Consiglio della Comune e fu membro della Commissione sussistenza e poi della Commissione giustizia. Favorevole all'istituzione del Comitato di Salute pubblica, fu commissario civile al fianco del generale Jaroslaw Dombrowski. Combatt\u00e9 sulle barricate durante la \"Settimana di sangue\" e sfugg\u00ec alla repressione versagliese rifugiandosi in Svizzera, mentre la corte marziale lo condannava a morte.\nAlla fine del 1871 si stabil\u00ec a New York. Al congresso dell'Aja del 1872 vot\u00f2 l'espulsione di Bakunin dall'Internazionale e fu eletto membro del Consiglio generale. Torn\u00f2 in Francia con l'amnistia del 1880 e ader\u00ec al Partito operaio socialista rivoluzionario."}
{"id": "3669702", "revid": "1442080", "url": "https://it.wikipedia.org/wiki?curid=3669702", "title": "South Orange Open 1975 - Doppio", "text": "Il doppio del torneo di tennis South Orange Open 1975, facente parte della categoria Grand Prix, ha avuto come vincitori Jimmy Connors e Ilie N\u0103stase che hanno battuto in finale Dick Crealy e John Lloyd 7\u20136, 7\u20135."}
{"id": "3669703", "revid": "290309", "url": "https://it.wikipedia.org/wiki?curid=3669703", "title": "Chiesa di San Martino (Ponzana)", "text": "La chiesa di san Martino a Ponzana si trova nella frazione Ponzana e fa parte del comune di Casalino, in provincia e diocesi di Novara.\nStoria.\nL'attuale chiesa di San Martino si \u00e8 sviluppata nei secoli sulla base dell'antico complesso e consta attualmente di due vani comunicanti tra loro, posti a nord della casa ex parrocchiale. \nGran parte del corpo della Chiesa antica corrisponde al piccolo cortile racchiuso dal muro posteriore della casa, le pareti dei due locali, parte del muro della sacrestia della chiesa settecentesca e una cinta di muro.\nNei secoli a seguire si sono verificati interventi architettonici sul complesso ecclesiastico citati nei documenti del 1617, nel 1652. Nel 1780 viene edificata la nuova chiesa dove una relazione del parroco Battistini, del 1792, elenca le tre chiese, che saranno poi descritte come casa parrocchiale nel 1819.\nIl complesso sub\u00ec ulteriori modifiche strutturali durante tutto il secolo: la sezione di facciata del San Martino vecchio dovette essere abbattuta per costruire la sacrestia della nuova chiesa parrocchiale.\nIl presbiterio sub\u00ec ulteriori cambiamenti di destinazione d'uso: divent\u00f2 prima sala di abitazione, pi\u00f9 tardi \"camera ardente\" (1879), poi ancora cucina, poi annesso rurale, legnaia-pollaio, (1987).\nLa vicenda del secondo vano pare pi\u00f9 complessa e ricostruibile, oltre che dai documenti, dalle modifiche strutturali visibili: all'inizio rivestiva la funzione di sacrestia; poi venne inglobato nella chiesa aprendo un arco a sesto acuto verso la navata minore (oggi visibile dal cortiletto) ed un arco a sesto ribassato verso il presbiterio, con ulteriori interventi architettonici per adeguare l'ambiente.\nAttualmente le diverse funzioni attribuite alla cappella di San Martino si possono leggere attraverso le tracce di stratificazione architettonica:\nRestauro.\nLa chiesa di San Martino \u00e8 stata oggetto di opere di consolidamento e restauro conservativo nel 2006; l'intervento ha interessato parte dell'esterno e il totale recupero dell'interno della Cappella.\nLa cappella presentava sui tre muri il problema delle apposizioni frutto di una stratificazione che ha visto l'utilizzo in tempi distinti dei due ambienti. \nAttualmente si pu\u00f2 notare come siano stati effettuati interventi mirati sulla muratura, gli intonaci risultino puliti, mentre all'interno sono stati restaurati gli affreschi. Le aperture verso il cortile sono oggi valorizzati con due grandi vetrate.\nAll'interno si pu\u00f2 notare come la pavimentazione sia stata oggetto della posa di un cotto avente forma quadrata e conforme con quella originale."}
{"id": "3669708", "revid": "713168", "url": "https://it.wikipedia.org/wiki?curid=3669708", "title": "Villaragut", "text": "I de Villaragut o di Villaraut sono una famiglia reale, discendente dagli antichi sovrani d'Ungheria. Erano signori di Villaragut in Catalogna, Aragona.\nUn Berengario fu generale della flotta delle galee di Pietro I di Sicilia, suo figlio Raimondo come ricompensa dei servigi resi ai sovrani aragonesi, in particolare a Ludovico di Sicilia, fu eletto capitano generale e prese parte alle guerre del vespro, fu signore di Salemi, Prizzi, Palazzo Adriano e barone di Calamonaci. Un Giovanni fu maggiordomo di Alfonso V d'Aragona. Diversi esponenti della famiglia occuparono diverse cariche in Palermo, tra le quali quelle di senatore, pretore e capitano giustiziere.\n\"Arma:\" Fasciato d'argento e di rosso, di otto pezzi."}
{"id": "3669718", "revid": "481666", "url": "https://it.wikipedia.org/wiki?curid=3669718", "title": "Harry T. Morey", "text": "Biografia.\nHarry T. Morey nacque nel Michigan nel 1873. Attore teatrale, cominci\u00f2 nel 1910, lavorando alla Vitagraph, una carriera cinematografica che conta 191 titoli fino al 1934, anno in cui si ritir\u00f2 dallo schermo. Da regista, partecip\u00f2 - non accreditato - anche a una versione muta di \"Ben Hur\".\nUno dei suoi ultimi ruoli fu quello di Moriarty in \"The Return of Sherlock Holmes\" del 1929, film che aveva come protagonista Clive Brook.\nHarry T. Morey mor\u00ec a Brooklyn nel 1936 all'et\u00e0 di 62 anni."}
{"id": "3669719", "revid": "1442080", "url": "https://it.wikipedia.org/wiki?curid=3669719", "title": "Hawaiian Open 1975 - Doppio", "text": "Il doppio del torneo di tennis Hawaiian Open 1975, facente parte della categoria Grand Prix, ha avuto come vincitori Fred McNair e Sherwood Stewart che hanno battuto in finale Jeff Borowiak e Haroon Rahim 3\u20136, 7\u20136, 6\u20133."}
{"id": "3669721", "revid": "371529", "url": "https://it.wikipedia.org/wiki?curid=3669721", "title": "Duke Ellington &amp; John Coltrane", "text": "Duke Ellington &amp; John Coltrane \u00e8 un album discografico di musica jazz di Duke Ellington e John Coltrane registrato il 26 settembre 1962 e pubblicato nel febbraio 1963 dalla Impulse! Records.\nIl disco.\nPer Ellington, questa fu una delle tante collaborazioni con altri grandi jazzmen che fece agli inizi degli anni sessanta, come quelle con Count Basie, Louis Armstrong, Coleman Hawkins, Max Roach e Charles Mingus. Insolitamente per\u00f2, si trov\u00f2 a suonare in un contesto abbastanza ridotto, un classico quartetto jazz (in questo caso composto da sassofono, pianoforte, contrabbasso e batteria), piuttosto che in una big band come era suo solito. Il quartetto venne costituito oltre che da Ellington e da Coltrane, i due leader, anche dai contrabbassisti e batteristi di ciascun gruppo, che si alternarono nelle diverse tracce sull'album. I brani registrati per il disco comprendono standard composti da Ellington (\"In a Sentimental Mood\"), nuove composizioni di Ellington, e un nuovo brano a firma di Coltrane (\"Big Nick\").\nPer Coltrane, il disco fu l'occasione di lavorare con uno dei pi\u00f9 grandi musicisti jazz di sempre. L'album fu uno dei dischi che registr\u00f2 all'inizio degli anni sessanta utilizzando uno stile maggiormente conservatore e accessibile, come in \"John Coltrane and Johnny Hartman\" o \"Ballads\". Nonostante le loro differenze di \"background\" musicale, stilistico, e di et\u00e0 (Ellington aveva all'epoca 63 anni mentre Coltrane ne aveva 36), sembra che i due musicisti non abbiano avuto motivi di scorno e che abbiano collaborato insieme interagendo fra di loro senza nessun problema apparente.\nColtrane si sent\u00ec molto onorato di aver potuto collaborare con Ellington, dichiar\u00f2 infatti: \"\u00abSono stato davvero onorato di aver avuto l'opportunit\u00e0 di lavorare con Duke. \u00c8 stata un'esperienza meravigliosa. Lui ha stabilito degli standard di qualit\u00e0 assoluta che io non ho ancora raggiunto. Mi sarebbe piaciuto aver potuto lavorare di pi\u00f9 sui brani incisi insieme, ma credo che le prestazioni non avrebbero avuto la stessa spontaneit\u00e0. E non avrebbero potuto essere migliori!\u00bb\" "}
{"id": "3669725", "revid": "433605", "url": "https://it.wikipedia.org/wiki?curid=3669725", "title": "Qasr ibn Wardan", "text": "Qasr ibn Wardan () \u00e8 un insediamento che si trova nel deserto della Siria a circa 60 km da Hama. Questo risale alla met\u00e0 del VI secolo e fu fatto erigere dall'imperatore di Bisanzio Giustiniano I per finalit\u00e0 difensive contro i Sassanidi.\nIl complesso, forse sede di un importante capo militare, consisteva in una caserma, un Palazzo e una Chiesa. La chiesa \u00e8 a pianta rettangolare con torre scalare sporgente; il nucleo interno \u00e8 maggiormente sviluppato in altezza e i capitelli delle colonne sono imitazioni siriane dei modelli bizantini. Il palazzo \u00e8 invece a due piani e l'elemento principale \u00e8 la sala a quadrifoglio, con braccia laterali allungate."}
{"id": "3669726", "revid": "1418004", "url": "https://it.wikipedia.org/wiki?curid=3669726", "title": "Daryl Gregory", "text": "Biografia.\nAffermatosi come autore di racconti di fantascienza apparsi in importanti riviste e antologie, Gregory vive con la famiglia a State College, in Pennsylvania, dove alterna l'attivit\u00e0 di scrittore a quella di programmatore. Laureato all'Universit\u00e0 statale dell'Illinois in Inglese e teatro, ha lavorato anche come insegnante di letteratura inglese.\nNel 2006 Gregory ha ricevuto il premio \"Asimov's Reader\" per il racconto \"Second Person, Present Tense\".\nIl suo primo romanzo, \"Pandemonium\", \u00e8 stato pubblicato dalla casa editrice Del Rey Books nel 2008, e nel 2009 si \u00e8 aggiudicato il \"Crawford Award\", oltre a essere stato in lizza per numerosi altri premi tra cui il \"Premio World Fantasy\" e lo \"Premio Shirley Jackson\". Il secondo romanzo, \"Devil's Alphabet\", \u00e8 stato definito dal \"Publisher's Weekly\" come uno dei migliori libri del 2009, ed \u00e8 stato tra i finalisti per la vittoria del \"Philip K. Dick Award\". Nel giugno del 2011 \u00e8 stato pubblicato in lingua inglese il terzo romanzo di Gregory, intitolato \"Raising Stony Mayhall\"."}
{"id": "3669727", "revid": "1442080", "url": "https://it.wikipedia.org/wiki?curid=3669727", "title": "West Coast Classic 1975 - Doppio", "text": "Il doppio del torneo di tennis West Coast Classic 1975, facente parte della categoria Grand Prix, ha avuto come vincitori Brian Gottfried e Ra\u00fal Ram\u00edrez che hanno battuto in finale Ross Case e Geoff Masters 2-6, 6-4, 6-4, 6-0"}
{"id": "3669729", "revid": "767487", "url": "https://it.wikipedia.org/wiki?curid=3669729", "title": "The Return of Sherlock Holmes (film 1929)", "text": "The Return of Sherlock Holmes \u00e8 un film del 1929 diretto da Basil Dean. \u00c8 la prima trasposizione cinematografica sonora di un lavoro di Conan Doyle. Ricordato anche perch\u00e9 \u00e8 la prima volta che compare la celebre allocuzione \"Elementare, Watson\", assente nei testi originale dei libri su Sherlock Holmes.\nTrama.\nIl padre del futuro genero del dottor Watson viene trovato morto nel suo studio. Gli indizi portano Sherlock Holmes e il suo gruppo a bordo di una nave in viaggio verso l'America, dove si trova anche il temibile professor Moriarty.\nProduzione.\nIl film fu prodotto dalla Paramount Pictures e venne girato ai Kaufman Astoria Studios al 3412 36th Street nel Queens.\nDistribuzione.\nDistribuito dalla Paramount Pictures, il film usc\u00ec nelle sale cinematografiche USA il 26 ottobre 1929. In Finlandia, venne distribuito il 25 agosto 1930. In Italia, invece, \u00e8 inedito."}
{"id": "3669730", "revid": "92723", "url": "https://it.wikipedia.org/wiki?curid=3669730", "title": "Diocesi di Astigi", "text": "La diocesi di Astigi () \u00e8 una sede soppressa e sede titolare della Chiesa cattolica.\nStoria.\nAstigi (oggi \u00c9cija) era una citt\u00e0 della provincia romana della Betica, sede di una diocesi suffraganea dell'arcidiocesi di Siviglia.\nL'epoca romana e visigota.\nLa tradizione racconta che fu l'apostolo Paolo a fondare la comunit\u00e0 cristiana in questa citt\u00e0, nel suo ipotetico viaggio in Hispania. Il calendario di Cordova, datato al 961, menziona due santi originari di Astigi: san Crispino, martire, ricordato anche come vescovo in calendari mozarabi dell'XI secolo; e santa Trepes, vergine e martire. La storicit\u00e0 di questi due santi \u00e8 confermata da un calendario marmoreo, scoperto a Carmona nel 1909, e datato al VI secolo, dove si ritrovano i nomi dei due santi.\nIncerte sono le origini della diocesi di Astigi. Nei concili di Elvira (inizio IV secolo) e di Arles (314) furono presenti molti sacerdoti in rappresentanza dei loro vescovi assenti. In questi due concili furono presenti, nel primo \"Barbatus de Adjungi\" (o \"de Advingi\"), e nel secondo \"Termarius ex civitate Bastigentium\", termini nei quali si vuole vedere la sede di Astigi. Nel caso di Termario tuttavia la sede di appartenenza potrebbe anche essere quella di Basti. In entrambi i casi, Barbato e Termario sono preceduti, nelle sottoscrizioni, dal presbitero Natale in rappresentanza del vescovo di Ursona: questa sequenza, presente in entrambe i concili, \u00e8 un ulteriore motivo per supportare la tesi di Astigi.\nTra il 567 e il 572 la citt\u00e0 di Astigi fu conquistata dai Visigoti e da questo momento pi\u00f9 copiose diventano le notizie sulla diocesi, grazie a una lunga lista di vescovi che presero parte ai concili di Siviglia e di Toledo dalla fine del VI secolo alla fine del VII secolo. Il primo vescovo conosciuto \u00e8 Gaudenzio, che era gi\u00e0 morto da tempo quando si celebr\u00f2 il concilio toletano del 589. Il vescovo pi\u00f9 celebre \u00e8 certamente san Fulgenzio, fratello di san Leandro e di sant'Isidoro, metropoliti di Siviglia.\nIncerto \u00e8 il territorio su cui esercitavano la loro giurisdizione i vescovi di Astigi. Di certo comprendeva parte del \"conventus Astigitanus\" e parte del \"conventus Hispalensis\" ed era compresa tra le diocesi di Cordova, Siviglia, Malaga, Illiberi e Egabro. I confini non erano ben chiari nemmeno nel VII secolo: per due volte infatti, nel concilio di Siviglia del 619, Fulgenzio dovette affrontare le lamentele dei vicini, i vescovi Teodulfo di Malaga e Onorio di Cordova, per questioni di confini, e soccombere di fronte alle loro richieste.\nNella prima met\u00e0 del VII secolo la diocesi visse un vero e proprio dramma che coinvolse due vescovi, Marciano e Avenzio. Marciano fu accusato di divinazione, concubinaggio e complotto contro il re, e fu deposto in un concilio celebrato a Siviglia tra il 628 e il 629, e contestualmente fu eletto al suo posto Avenzio. Marciano protest\u00f2 la sua innocenza e si appell\u00f2 al concilio di Toledo del 636, il quale riconobbe l'irregolarit\u00e0 della sua deposizione, e lo reintegr\u00f2 nell'episcopato, ma senza la restituzione della sede di Astigi. Marciano non si accontent\u00f2 e si appell\u00f2 ancora al concilio di Toledo del 638, durante il quale furono sentiti nuovamente tutti i testimoni del 628/629: la conclusione fu che Avenzio aveva tramato contro Marciano per ottenere la sede di Astigi e per questo aveva inventato tutte le accuse, costringendo i testimoni a deporre il falso. Marciano riottenne la sede di Astigi e Avenzio fu deposto.\nL'epoca araba.\nNel 711 gli arabi passarono lo stretto di Gibilterra e iniziarono la conquista della penisola iberica, che pose fine alla dinastia visigota. Astigi fu conquistata nello stesso 711, dopo un mese di assedio, ma ci\u00f2 non mise fine alla diocesi, che continu\u00f2 a sussistere fino a met\u00e0 circa del XII secolo.\nDi questo periodo oscuro sono noti pochissimi vescovi. Leovigildo e Beato presero parte ai concili di Cordova dell'839 e dell'862. Martino \u00e8 documentato da un'iscrizione funeraria, che ne data la morte al 13 maggio 931. il nome di Servando compare su un manoscritto della Vulgata dell'VIII secolo, che il vescovo don\u00f2 al suo amico Giovanni, vescovo di Cordova nel 988. Anche in quest'ultimo caso, viene utilizzata l'espressione \"catedram Bastigitane\", che potrebbe riferirsi alla sede di Astigi, ma anche a quella di Basti.\nLa diocesi sopravvisse fino al 1142/1144, quando il territorio fu conquistato dagli Almohadi, molto meno tolleranti nei confronti del cristianesimo, che posero fine alla diocesi. Con la riconquista cristiana della regione (verso il 1240) e il ripristino dell'arcidiocesi di Siviglia la diocesi non venne pi\u00f9 ripristinata e il suo territorio fu assorbito dall'antica sede metropolitana.\nLa sede titolare.\nDal 1969 Astigi \u00e8 annoverata tra le sedi vescovili titolari della Chiesa cattolica; dal 31 agosto 1985 l'arcivescovo, titolo personale, titolare \u00e8 Agostino Marchetto, segretario emerito del Pontificio consiglio della pastorale per i migranti e gli itineranti."}
{"id": "3669737", "revid": "336956", "url": "https://it.wikipedia.org/wiki?curid=3669737", "title": "Breda Mod.30", "text": ""}
{"id": "3669739", "revid": "6923", "url": "https://it.wikipedia.org/wiki?curid=3669739", "title": "Basilica della Madonna di Katapoliani", "text": "La basilica della Madonna di Katapoliani (in greco : \"\u03a0\u03b1\u03bd\u03b1\u03b3\u03af\u03b1 \u039a\u03b1\u03c4\u03b1\u03c0\u03bf\u03bb\u03b9\u03b1\u03bd\u03ae\") si trova a Paroikia, porto e citt\u00e0 principale di Paros. La parte pi\u00f9 antica del complesso \u00e8 la cappella di San Nicola e risale al 313-326, anche il battistero risale al IV secolo, mentre l'edificio principale risale al VI secolo. All'interno vi sono numerosi mosaici risalenti al VI ed al VII secolo."}
{"id": "3669740", "revid": "336956", "url": "https://it.wikipedia.org/wiki?curid=3669740", "title": "Breda Mod.37", "text": ""}
{"id": "3669744", "revid": "336956", "url": "https://it.wikipedia.org/wiki?curid=3669744", "title": "SIA mod. 1918", "text": ""}
{"id": "3669751", "revid": "592830", "url": "https://it.wikipedia.org/wiki?curid=3669751", "title": "Linda Emery Cadwell", "text": ""}
{"id": "3669764", "revid": "1284772", "url": "https://it.wikipedia.org/wiki?curid=3669764", "title": "L'urlo (singolo)", "text": "L'urlo, originariamente pubblicato col titolo de L'urlo/La solitudine, \u00e8 un singolo del cantante italiano Zucchero Fornaciari pubblicato nel 1992 come primo estratto dall'album \"Miserere\".\nDescrizione.\nIl brano, che anticip\u00f2, nell'estate del 1992, l'album dal quale fu estratto, \u00e8 una cover di \"Karate\" degli Emperors, riproposta anche da Santana con il titolo di \"Everybody's Everything\". Il testo, dopo anni e su consiglio del collega Vasco Rossi, prima della pubblicazione de \"La sesi\u00f3n cubana\", fu modificato dallo stesso Zucchero che, all'epoca della prima incisione, aveva voluto \"osare\" con espressioni vicine a quelle usate da Fabrizio De Andr\u00e9 in \"Un giudice\".\n\"L'urlo\" fu cantata da Zucchero al celebre evento \"Woodstock '94\", in cui il bluesman reggiano era l'unico cantante italiano presente.\nTracce.\nInizialmente il singolo fu pubblicato unicamente per il mercato italiano, e per la prima volta solo in supporto video, su videocassetta.\nA questa edizione succedettero altre versioni in CD singolo e CD maxi.\nTesti e musiche di Zucchero eccetto dove diversamente indicato.\nSuccesso commerciale.\nIl videosingolo vendette 10\u00a0000 copie solo in prevendita."}
{"id": "3669767", "revid": "309289", "url": "https://it.wikipedia.org/wiki?curid=3669767", "title": "Chilok (fiume)", "text": "Il Chilok (; anche traslitterato come \"Hilok\" o \"Khilok\"; in buriato \u0425\u0451\u043e\u043b\u0433\u043e, \"H\u00ebolgo\"; in mongolo \u0425\u044f\u043b\u0433\u0430 \u0433\u043e\u043b, \"Hjalga gol\") \u00e8 un fiume della Russia siberiana meridionale (Territorio della Transbajkalia e Repubblica autonoma della Buriazia), tributario di destra del Selenga.\nHa origine come emissario del lago Arachlej, nella sezione meridionale dell'altopiano del Vitim; scorre dapprima con direzione meridionale, assumendo poi direzione mediamente sudoccidentale attraversando un'ampia vallata montana formando numerosi laghi. Nel suo basso corso, alcune decine di chilometri a monte della foce, compie un'altra svolta dirigendo il suo corso verso nordovest; sfocia nel basso corso del Selenga.\nIl fiume \u00e8 gelato, mediamente, dai primi di novembre alla fine di aprile; l'estate \u00e8 la stagione in cui si raggiungono i massimi livelli di portata d'acqua.\nI maggiori centri urbani toccati dal fiume nel suo corso sono la citt\u00e0 omonima e gli insediamenti di Mogzon e Novopavlovka. Per la valle del fiume Chilok passa un tratto della ferrovia Transiberiana."}
{"id": "3669778", "revid": "486946", "url": "https://it.wikipedia.org/wiki?curid=3669778", "title": "FIAT-Revelli Modello 1914", "text": ""}
{"id": "3669782", "revid": "767487", "url": "https://it.wikipedia.org/wiki?curid=3669782", "title": "Locomotiva prussiana G 7.1", "text": "La locomotiva prussiana G 7.1 era una locomotiva a vapore per servizio merci delle ferrovie statali della Prussia a quattro assi accoppiati, a 2 cilindri esterni e a semplice espansione.\nStoria.\nLe locomotive iniziarono ad essere costruite, per conto delle KPEV (Koniglich Preussische Eisenbahnverwaltung), le ferrovie statali prussiane, a partire dal 1893 su progetto della fabbrica di locomotive a vapore Stettiner Maschinenbau AG Vulcan di Stettino; in seguito le ordinazioni vennero estese ad altre fabbriche. Venne utilizzata per ragioni di unificazione la stessa caldaia che equipaggiava le G 5.1.\nLe locomotive furono concepite per i servizi merci gravosi sulle linee dal profilo planimetrico difficile. Gi\u00e0 nel 1909 ne erano state fornite oltre mille unit\u00e0 che allo scoppio della prima guerra mondiale trovarono esteso impiego nei servizi ferroviari a carattere militare. Data la loro gi\u00e0 provata robustezza, unita a semplicit\u00e0 manutentiva tra 1916 e 1917 ne vennero ordinate e costruite ulteriori 200 G\u00a0 unit\u00e0. Dal 1916 anche la k.u.k. Heeresbahn nell'impero d'Austria ebbe fornite 35 macchine che venne classificate come gruppo 274 e previste per l'uso sullo scartamento largo della Russia. Anche la ferrovia Lubecca-B\u00fcchen acquist\u00f2 tre locomotive G 7.1 costruite nel 1898 dalla Berliner Maschinenbau Schwartzkopff. Altre sette unit\u00e0 vennero acquistate dalla societ\u00e0 mineraria Gutehoffnungsh\u00fctte. Le Ferrovie del Palatinato misero in servizio 27 macchine che furono immatricolate come Palatine G 4.I basate sullo stesso progetto G 7.1.\nAlla fine della prima guerra mondiale, a causa della sconfitta della Germania, molte locomotive del gruppo vennero assegnate ad altre ferrovie, tra cui le Ferrovie dello Stato italiane che le assegnarono al gruppo FS 421.\nNel 1923 le Deutsche Reichsbahn incorporarono oltre 650 ex-Prussiane nel loro parco e dal 1925 le classificarono come DRG 55 001\u2013660. Nel 1935 altre 13 unit\u00e0 provenienti dalla ferrovia della Saar e 1 dalla Francia furono incorporate nel gruppo 55 ai numeri 661-673 e 674; alle 3 G 7.1 della L\u00fcbeck-B\u00fcchen, in seguito all'Anschluss, furono assegnati nel 1938 i numeri 55 681\u2013683.\nNel corso della seconda guerra mondiale 105 unit\u00e0 polacche vennero incorporate nel parco delle ferrovie del Reich dando loro i numeri di altrettante G 7 demolite o distrutte. Alle G 7.1 delle ferrovie della Lituania furono assegnati i numeri 55 274 e 55 691-694.\nNel dopoguerra le locomotive rimaste in carico alla Deutsche Bundesbahn furono utilizzate fino al 1957 nei servizi di manovra pesante. Nelle Deutsche Reichsbahn della Germania Est l'ultima G 7.1 venne accantonata intorno al 1966.\nLa carriera delle 16 unit\u00e0 pervenute, nel 1919, in conto riparazioni di guerra alle FS e incorporate nel gruppo 421 fu pi\u00f9 breve. Terminarono il loro servizio verso la fine degli anni trenta; vennero accantonate e in seguito demolite.\nCaratteristiche tecniche.\nLa locomotiva fu una delle prime prussiane ad essere costruita con il rodiggio D (0-4-0); era una macchina a 2 cilindri esterni a semplice espansione con distribuzione del tipo Allan interna al telaio.\nLa locomotiva era costituita da un carro su cui erano disposte le quattro ruote motrici accoppiate del diametro di 1.250\u00a0mm. Allo scopo di facilitare l'inscrizione in curva il secondo e il quarto asse erano in grado di traslare trasversalmente mentre il terzo asse aveva il bordino di spessore ridotto. Sul carro poggiava la caldaia per la produzione di vapore. Alla locomotiva era accoppiato un tender a tre assi della lunghezza di 6,25\u00a0m con ruote del diametro di 1.000\u00a0mm di tipo 3 T 12 o 3 T 16.5 (quest'ultimo costruito tra 1916-17).\nLa potenza continuativa sviluppata, a 40\u00a0km/orari, permetteva il traino di treni di 1400\u00a0t in piano e ben 400\u00a0t su pendenze del 10 per mille."}
{"id": "3669786", "revid": "124381879", "url": "https://it.wikipedia.org/wiki?curid=3669786", "title": "Jules Goux", "text": "Biografia.\nVincitore in carriera della prima edizione del Gran Premio d'Italia, a Montichiari nel 1921, e di una edizione della 500 Miglia di Indianapolis nel 1913 che vincer\u00e0 a oltre 122 km/h di media diventando il primo non americano a vincere questa gara. \nMuore nel 1965 ed oggi riposa nel cimitero di La Charme."}
{"id": "3669787", "revid": "610459", "url": "https://it.wikipedia.org/wiki?curid=3669787", "title": "Fairyland Story", "text": ""}
{"id": "3669788", "revid": "834", "url": "https://it.wikipedia.org/wiki?curid=3669788", "title": "Let's Get It Started (Black Eyed Peas)", "text": ""}
{"id": "3669791", "revid": "101175657", "url": "https://it.wikipedia.org/wiki?curid=3669791", "title": "Security log", "text": "Il security log, in informatica, \u00e8 un file di servizio utilizzato per tenere traccia delle operazioni sensibili per la sicurezza del sistema informatico.\nI dati registrati tipicamente contengono una breve descrizione o un codice identificativo dell'operazione tracciata con la relativa marca temporale nonch\u00e9 ulteriori informazioni che consentono di risalire all'esecutore (fisico o logico).\nI tipici dati che vengono registrati in un security log sono gli accessi in autenticazione (compresi i tentativi falliti o rifiutati), gli accessi eseguiti su determinate aree di sistema considerate critiche, l'esecuzione di determinati programmi o processi, l'installazione o la rimozione di software o librerie di sistema, le modifiche ai file di configurazione o considerati critici per la sicurezza, come ad esempio le impostazioni di un \"firewall\", e cos\u00ec via.\nL'impiego di un security log pu\u00f2 essere molto dispendioso in termini di risorse di sistema da dedicare (processi di tracciamento, spazio fisico dedicato su disco rigido) nonch\u00e9 in termini di analisi delle possibili operazioni pericolose, tanto che non tutti i sistemi informatici ne ricorrono all'impiego, pur avendo tutte le capacit\u00e0 necessarie."}
{"id": "3669803", "revid": "322321", "url": "https://it.wikipedia.org/wiki?curid=3669803", "title": "Sede titolare di Beatia", "text": "Beatia (in latino: \"Biatiensis\") \u00e8 una sede titolare della Chiesa cattolica.\nStoria.\nBeatia fa riferimento alla citt\u00e0 spagnola di Baeza in Andalusia, dove, tra il 656 ed il 675, fu trasferita la sede episcopale di Castulo. Beaza fu sede di un vescovo fino al XIII secolo, quando a sua volta venne trasferita a Ja\u00e9n.\nDal 1969 Beatia \u00e8 una sede vescovile titolare della Chiesa cattolica; dal 29 dicembre 2017 il vescovo titolare \u00e8 Jos\u00e9 Cobo Cano, vescovo ausiliare di Madrid."}
{"id": "3669804", "revid": "287204", "url": "https://it.wikipedia.org/wiki?curid=3669804", "title": "High-temperature liquid chromatography", "text": "La high-temperature liquid chromatography (in italiano \"cromatografia liquida ad alta temperatura\"), abbreviata in HTLC, \u00e8 una variante della cromatografia liquida che sfrutta l'utilizzo di alte temperature per la separazione degli analiti.\nL'utilizzo di alte temperature \u00e8 noto diminuire la ritenzione e quindi i tempi di analisi, dando cos\u00ec la possibilit\u00e0 di migliorare la risoluzione. Inoltre d\u00e0 la possibilit\u00e0 di effettuare dei gradienti di temperatura invece di gradienti di eluenti. Infine, abbassa la viscosit\u00e0 della fase mobile: in questo modo anche l'acqua acquisisce delle propriet\u00e0 simili a quelle di un solvente organico, rendendo possibile il suo utilizzo per una cromatografia a fase inversa; questo \u00e8 particolarmente vantaggioso per questioni di semplicit\u00e0, costi, rifiuti non tossici e possibilit\u00e0 di accoppiamento con tecniche per le quali l'uso di un solvente organico \u00e8 mal sopportato (ad esempio le tecniche basate sul plasma accoppiato induttivamente) o proprio proibito (come la spettrometria di massa isotopica).\nCaratteristiche.\nLe condizioni strumentali e operative, dal settaggio della temperatura alla scelta della fase stazionaria, sono un parametro particolarmente critico per ottenere buoni risultati.\nTemperatura.\nBench\u00e9 alcuni autori considerassero la temperatura ambiente la soglia per parlare di \"alta temperatura\", oggi tale soglia minima \u00e8 convenzionalmente fissata a una temperatura vicina al punto di ebollizione dell'eluente, ovvero la temperatura a cui \u00e8 necessario applicare un accorgimento tecnico (ad esempio un regolatore di contropressione) per evitare che l'eluente passi alla fase vapore. Tale valore \u00e8 fissato intorno ai 60 \u00b0C, poich\u00e9 i solventi comunemente usati nella cromatografia in fase inversa (metanolo, THF) hanno punti di ebollizione vicino a quel valore.\nIl valore massimo di temperatura, invece, \u00e8 quello a cui l'eluente cambia le sue propriet\u00e0 diventando un fluido supercritico. Tale valore \u00e8 fissato a 374 \u00b0C, temperatura critica pi\u00f9 alta osservata (quella dell'acqua).\nNonostante l'ampio range di temperatura utilizzabile, comunque, la temperatura di lavoro in HTLC \u00e8 normalmente intorno ai 200 \u00b0C, per due motivi: sia perch\u00e9 i sistemi di riscaldamento convenzionali non sono in grado di raggiungere temperature maggiori (anche se sono noti lavori in cui si arrivava a temperature di 370 \u00b0C), sia perch\u00e9 in queste condizioni \u00e8 possibile usare le colonne senza ottenere degradazione della fase stazionaria per lungo tempo.\nStrumentazione.\nLe condizioni strumentali e operative, dal settaggio della temperatura alla scelta della fase stazionaria, sono l'aspetto pi\u00f9 critico della tecnica.\nInnanzitutto il sistema di riscaldamento dev'essere sufficientemente veloce e preciso per ottenere risultati accurati e riproducibili. Inoltre, \u00e8 opportuno posizionare un coil di pre-riscaldamento prima della colonna, altrimenti si generano dei gradienti di temperatura dell'eluente che entra nella colonna, con conseguente allargamento (o addirittura appiattimento) dei picchi. Infine, \u00e8 spesso necessario far passare il capillare dopo l'uscita dalla colonna in un bagno raffreddato, in maniera tale che la temperatura dell'eluente sia controllata; questo \u00e8 importante per detector sensibili alle variazioni di temperatura dell'eluente, come quelli a indice di rifrazione, fluorescenza o UV, meno per altri dove l'eluente viene trasformato in vapore prima di essere analizzato, come la spettrometria di massa o l'ELSD.\nPer evitare che l'eluente liquido subisca una transizione alla fase vapore a causa della temperatura superiore al suo punto di ebollizione, \u00e8 necessario applicare un regolatore di contropressione oppure un capillare di restrizione; questo non \u00e8 necessario quando viene usata acqua con temperature di poco superiori ai 100 \u00b0C, dato che la sua pressione di vapore non cambia di molto in quel range.\nPer quanto riguarda la fase stazionaria, \u00e8 necessario utilizzare dei materiali che resistano alle alte temperature senza degradarsi in tempi brevi. Per questo sono molto usate le fasi a base di ossidi metallici (es. ossido di zirconio o di biossido di titanio), di polimeri puri (es. polistirene-divinilbenzene) o di grafite, le quali riescono ad arrivare a 200 \u00b0C. Le normali fasi stazionarie a base di silice, invece, non sono stabili oltre i 100 \u00b0C, bench\u00e9 le loro prestazioni siano migliorate con l'utilizzo di nuove tecnologie ibride (come la stabilizzazione con ponti di etilene).\nAnaliti.\nPoich\u00e9 ad alte temperature gli analiti potrebbero degradarsi, durante l'ottimizzazione del metodo \u00e8 bene verificare la loro stabilit\u00e0, tenendo conto che essa dipende dalla colonna utilizzata."}
{"id": "3669805", "revid": "339392", "url": "https://it.wikipedia.org/wiki?curid=3669805", "title": "HTLC", "text": ""}
{"id": "3669810", "revid": "339392", "url": "https://it.wikipedia.org/wiki?curid=3669810", "title": "High temperature liquid chromatography", "text": ""}
{"id": "3669811", "revid": "339392", "url": "https://it.wikipedia.org/wiki?curid=3669811", "title": "High Temperature Liquid Chromatography", "text": ""}
{"id": "3669812", "revid": "339392", "url": "https://it.wikipedia.org/wiki?curid=3669812", "title": "High-Temperature Liquid Chromatography", "text": ""}
{"id": "3669814", "revid": "216537", "url": "https://it.wikipedia.org/wiki?curid=3669814", "title": "Ralph de Palma", "text": ""}
{"id": "3669815", "revid": "88740", "url": "https://it.wikipedia.org/wiki?curid=3669815", "title": "Armoriale dei comuni della provincia di Cremona", "text": "Questa pagina contiene le armi (stemmi e blasonature) dei comuni della provincia di Cremona."}
{"id": "3669817", "revid": "1846281", "url": "https://it.wikipedia.org/wiki?curid=3669817", "title": "Troph\u00e9e des champions 2009", "text": "La Supercoppa di Francia 2009 (ufficialmente Troph\u00e9e des champions 2009) \u00e8 stata la trentatreesima edizione della Supercoppa di Francia, la quattordicesima organizzata dalla Ligue de Football Professionnel.\nSi \u00e8 svolta il 25 luglio 2009 allo Stadio Olimpico di Montr\u00e9al tra il Bordeaux, vincitore della Ligue 1 2008-2009, e il Guingamp, vincitore della Coppa di Francia 2008-2009. \u00c8 stata la prima edizione del trofeo a svolgersi al di fuori della Francia. A conquistare il titolo \u00e8 stato il Bordeaux, che si \u00e8 imposto per 2-0 con reti di Fernando Cavenaghi e Fernando Menegazzo."}
{"id": "3669820", "revid": "69794", "url": "https://it.wikipedia.org/wiki?curid=3669820", "title": "T\u00fcrkiye Basketbol Federasyonu", "text": ""}
{"id": "3669821", "revid": "287204", "url": "https://it.wikipedia.org/wiki?curid=3669821", "title": "Evrymenoi", "text": "Evrymenoi o Evrymenes () \u00e8 un ex comune della Grecia nella periferia dell'Epiro (unit\u00e0 periferica di Giannina) con 1.525 abitanti secondo i dati del censimento 2001.\nCostituito nel 1996 nell'ambito della riforma \"Kapodistrias\", \u00e8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Zitsa.\nLocalit\u00e0.\nIl comune \u00e8 formato dall'insieme delle seguenti localit\u00e0 (i nomi dei villaggi tra parentesi):"}
{"id": "3669823", "revid": "287204", "url": "https://it.wikipedia.org/wiki?curid=3669823", "title": "Gran Premio motociclistico di Francia 1964", "text": "Il Gran Premio motociclistico di Francia fu il terzo appuntamento del motomondiale 1964.\nSi svolse il 17 maggio 1964 sul circuito di Clermont-Ferrand alla presenza di 40.000 spettatori; come nel gran premio precedente, disputato una sola settimana prima, furono quattro le classi in programma: 50, 125, 250 e sidecar.\nLe vittorie furono ottenute da Phil Read su Yamaha in 250, da Luigi Taveri su Honda in 125, da Hugh Anderson su Suzuki nelle 50 e dall'equipaggio condotto da Fritz Scheidegger su BMW tra le motocarrozzette. Curiosamente, in tutte le occasioni, i vincitori furono anche quelli che ottennero il giro pi\u00f9 veloce in gara.\nClasse 250.\nTra i non partenti vi fu Tarquinio Provini sulla Benelli (vincitore della gara precedente) a causa di un guasto nelle prove. Si tratt\u00f2 della prima vittoria per la Yamaha RD56 caratterizzata da un motore a due tempi e da un cambio a sette rapporti.\nClasse 125.\nPrima della gara vi furono dei cambiamenti nella squadra ufficiale Honda: Tommy Robb venne sostituito da Ralph Bryans che non prese per\u00f2 la partenza; fu questa anche l'ultima gara con la Honda per Kunimitsu Takahashi. Tra i ritirati della gara vi fu Hugh Anderson."}
{"id": "3669828", "revid": "287204", "url": "https://it.wikipedia.org/wiki?curid=3669828", "title": "Kalpaki", "text": "Kalpaki () \u00e8 un ex comune della Grecia nella periferia dell'Epiro (unit\u00e0 periferica di Giannina) con 2.324 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Pogoni.\nLocalit\u00e0.\nIl comune \u00e8 suddiviso nelle seguenti comunit\u00e0 (i nomi dei villaggi tra parentesi):"}
{"id": "3669831", "revid": "1342360", "url": "https://it.wikipedia.org/wiki?curid=3669831", "title": "Elite One 1998", "text": "Il campionato era formato da sedici squadre e il Cotonsport Garoua vinse il titolo, il secondo della sua storia."}
{"id": "3669833", "revid": "1226", "url": "https://it.wikipedia.org/wiki?curid=3669833", "title": "Medoacus Minor", "text": ""}
{"id": "3669835", "revid": "745179", "url": "https://it.wikipedia.org/wiki?curid=3669835", "title": "Medoacus Maior", "text": ""}
{"id": "3669836", "revid": "287204", "url": "https://it.wikipedia.org/wiki?curid=3669836", "title": "Katsanochoria", "text": "Katsanochoria () \u00e8 un ex comune della Grecia nella periferia dell'Epiro (unit\u00e0 periferica di Giannina) con 2.536 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Voreia Tzoumerka."}
{"id": "3669840", "revid": "1573940", "url": "https://it.wikipedia.org/wiki?curid=3669840", "title": "Podilymbus gigas", "text": "Lo svasso dell'Atitl\u00e1n (Podilymbus gigas ), noto anche come svasso gigante, podilimbo gigante o \"poc\", \u00e8 un uccello acquatico estinto, strettamente imparentato con il podilimbo. Era endemico del lago Atitl\u00e1n, situato in Guatemala a 1700 m di altitudine. Grazie all'assiduo lavoro sul campo dell'ecologista americana Anne LaBastille, conosciamo molto bene le varie tappe del suo declino. La LaBastille osserv\u00f2 questa specie per pi\u00f9 di 25 anni, scrivendo anche un libro su di essa, \"Mama Poc\".\nDescrizione.\nLo svasso di Atitl\u00e1n raggiungeva una lunghezza di circa 46\u201350\u00a0cm. Il richiamo e l'aspetto fisico erano molto simili a quelli del podilimbo. Il piumaggio era quasi completamente di color marrone scuro, con i fianchi screziati di bianco. La testa era quasi nera e il collo era di color marrone scuro in primavera e bianco in inverno. Le zampe erano grigio ardesia. Sul becco era presente una fascia verticale nera. Il colore del becco variava dal bianco in primavera al marrone nelle altre stagioni. L'iride era marrone. Aveva ali piuttosto piccole ed era incapace di volare.\nRiproduzione.\nOgni covata era costituita da 4 o 5 uova bianche. Dopo la loro schiusa, entrambi i genitori si prendevano cura dei piccoli.\nEstinzione.\nIl declino dello svasso di Atitl\u00e1n ebbe inizio tra il 1958 e il 1960 con l'introduzione nel lago del persico trota dalla bocca piccola (\"Micropterus dolomieu\") e del persico trota (\"Micropterus salmoides\"). Queste specie invasive ridussero il numero dei granchi e dei pesci che costituivano la principale fonte di cibo dello svasso ed inoltre uccidevano i nidiacei. La popolazione dello svasso di Atitl\u00e1n diminu\u00ec dai 200 esemplari del 1960 agli 80 degli 1965. Grazie ai progetti di conservazione di Anne LaBastille, nel 1966 venne istituito un rifugio in cui la specie pot\u00e9 nuovamente aumentare di numero. Gi\u00e0 nel 1973 la popolazione contava nuovamente 210 esemplari. Sfortunatamente, il lago venne squassato dal terremoto che nel 1976 colp\u00ec il Guatemala. Una frattura formatasi sul fondo del lago caus\u00f2 un abbassamento del livello dell'acqua che fece diminuire moltissimo il numero degli svassi. Nel 1983 ne rimanevano solamente 32, ma la maggior parte di essi si trattava di individui ibridizzatisi con i podilimbi. Gli ultimi due esemplari vennero avvistati nel 1989; dopo la loro scomparsa, lo svasso di Atitl\u00e1n venne dichiarato ufficialmente estinto."}
{"id": "3669842", "revid": "767487", "url": "https://it.wikipedia.org/wiki?curid=3669842", "title": "Mastorochoria", "text": "Mastorochoria () \u00e8 un ex comune della Grecia nella periferia dell'Epiro (unit\u00e0 periferica di Giannina) con 2.072 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Konitsa.\nLocalit\u00e0.\nIl comune \u00e8 suddiviso nelle seguenti comunit\u00e0 (i nomi dei villaggi tra parentesi):"}
{"id": "3669844", "revid": "1342360", "url": "https://it.wikipedia.org/wiki?curid=3669844", "title": "Elite One 1999", "text": "Il campionato era formato da sedici squadre e il Sable vinse il titolo."}
{"id": "3669853", "revid": "671029", "url": "https://it.wikipedia.org/wiki?curid=3669853", "title": "Fotballklubben Mandalskameratene 2007", "text": "Questa voce raccoglie le informazioni riguardanti il Fotballklubben Mandalskameratene nelle competizioni ufficiali della stagione 2007."}
{"id": "3669854", "revid": "112940983", "url": "https://it.wikipedia.org/wiki?curid=3669854", "title": "Elite One 2000", "text": "Il campionato era formato da sedici squadre e il Fovu Baham vinse il titolo."}
{"id": "3669861", "revid": "767487", "url": "https://it.wikipedia.org/wiki?curid=3669861", "title": "Locomotive SFAI 250-258", "text": " \n \nLe locomotive 250 \u00f7 258 delle Strade Ferrate dell'Alta Italia erano locomotive a vapore a tender separato di rodiggio 0-2-1.\nLe prime 6 unit\u00e0 furono costruite nel 1855 per le Strade Ferrate dello Stato Piemontese (SFSP), presso le quali portavano i numeri 99 \u00f7 104. Cinque anni dopo, furono replicate in altri 3 esemplari per la Societ\u00e0 Vittorio Emanuele.\nNel 1865, con la costituzione della SFAI, entrarono nel parco sociale con i numeri 250 \u00f7 255 per le unit\u00e0 ex SFSP, e 256 \u00f7 258 per le unit\u00e0 ex VE.\nNel 1885, con la creazione delle grandi reti nazionali, le macchine vennero assegnate alla Rete Mediterranea, dove assunsero i numeri 2707 \u00f7 2715.\nNel 1905, alla costituzione delle Ferrovie dello Stato, erano ancora in esercizio 8 esemplari, che furono classificati nel gruppo 111 con i numeri 1111 \u00f7 1118. Dopo pochi anni vennero radiate e demolite."}
{"id": "3669864", "revid": "764555", "url": "https://it.wikipedia.org/wiki?curid=3669864", "title": "Locomotiva SFSP 99-104", "text": ""}
{"id": "3669865", "revid": "574302", "url": "https://it.wikipedia.org/wiki?curid=3669865", "title": "Saverio di Borbone-Francia", "text": "Biografia.\nEra figlio di Luigi Ferdinando di Borbone-Francia, delfino di Francia e figlio di Luigi XV, e della sua seconda moglie, la principessa Maria Giuseppina di Sassonia, figlia del re Augusto III di Polonia.\nEssendo suo padre Luigi Ferdinando l'unico figlio maschio di Luigi XV e avendo solo un fratello maggiore (Luigi Giuseppe, nato due anni prima di lui), Saverio fu terzo nella linea di successione al trono francese e venne affidato alle cure di Marie Isabelle de Rohan, governante dei figli del re.\nAlla nascita, avvenuta nella reggia di Versailles, suo nonno gli diede il titolo di duca di Aquitania, che port\u00f2 fino alla morte, avvenuta dopo un attacco di convulsioni. Venne sepolto nell'abbazia di Saint-Denis."}
{"id": "3669866", "revid": "764555", "url": "https://it.wikipedia.org/wiki?curid=3669866", "title": "Locomotiva RM 2707-2715", "text": ""}
{"id": "3669867", "revid": "1728", "url": "https://it.wikipedia.org/wiki?curid=3669867", "title": "Anastasio Cocco", "text": "Biografia.\nNato a Messina nel 1799. Ancor giovinetto, il padre, medico e letterato, lo indirizza verso gli studi classici; successivamente abbandona questi per dedicarsi agli studi scientifici, in special modo, si inizia a cimentare nello studio della matematica, della filosofia, della chimica, della botanica e della medicina; in questo periodo ebbe come precettori i fratelli messinesi Gioacchino ed Antonio Arrosto.\nTrasferitosi a Napoli frequenta le lezioni di Domenico Cotugno, Giovanni Semmola, Vincenzo Lanza ed altri illustri medici partenopei, poco tempo dopo, l'improvvisa morte del padre, lo costringe a fare rientro a Messina.\nNel 1826, consegue, presso l'Universit\u00e0 di Catania, la laurea in Medicina, l'anno successivo ottiene la cattedra di Materia Medica presso la Regia Accademia Carolina di Messina.\nNel 1831, segnalava a William Elford Leach, del British Museum, l'esistenza di una serie di caratteristici Crostacei nello Stretto di Messina, da lui individuati e descritti; sempre in quel periodo gli viene dedicato un pesce appena scoperto nel mare di Messina, il \"Microichthys coccoi\".\nNel 1839 il Cocco viene designato a rappresentare l'Accademia Peloritana dei Pericolanti all'Adunanza degli scienziati italiani, tenutasi a Pisa, il medesimo incarico gli sar\u00e0 rinnovato nel 1845 per l'Adunanza tenutasi a Napoli.\nNel campo della medicina, egli fu autore di un insegnamento sulla farmacologia e di alcuni studi su particolari operazioni di litotrisia e sulle malattie epidemiche.\nPurtroppo, le sue lezioni di farmacologia, che aveva iniziato a stilare sulla scorta di numerose ed accurate osservazioni ed esperienze, rimasero incomplete e, oggi, risultano perdute.\nAnastasio Cocco muore a Messina il 26 febbraio 1854, gli succede, come titolare della sua cattedra il prof. Santi Scarcella (1817-1878).\nOpere.\nFu anche autore di scritti letterari:"}
{"id": "3669869", "revid": "764555", "url": "https://it.wikipedia.org/wiki?curid=3669869", "title": "Locomotiva FS 111", "text": ""}
{"id": "3669877", "revid": "69794", "url": "https://it.wikipedia.org/wiki?curid=3669877", "title": "Trabzonspor Kul\u00fcb\u00fc Basketbol Tak\u0131m\u0131", "text": ""}
{"id": "3669879", "revid": "729019", "url": "https://it.wikipedia.org/wiki?curid=3669879", "title": "Mohamed Al\u00ed Seineld\u00edn", "text": "Fautore di un acceso nazionalismo e di un'ideologia di estrema destra, intriso di cattolicesimo tradizionalista, prese parte con un ruolo attivo, come ufficiale superiore dell'esercito argentino, alla \"guerra sucia\" contro gli oppositori e i guerriglieri di sinistra durante gli anni settanta.\nEsperto di tecniche di guerra irregolare e valente addestratore di reparti speciali, combatt\u00e9 con valore e determinazione alla testa dei suoi soldati durante la guerra delle Malvine nel 1982, esercitando un notevole ascendente sulla truppa.\nDopo la caduta del regime militare continu\u00f2 a sostenere idee radicali di destra e divenne il capo dei cosiddetti carapintadas che si sollevarono ripetutamente senza successo contro il regime democratico. Arrestato e condannato all'ergastolo per cospirazione, venne successivamente amnistiato e rilasciato dalla presidenza argentina.\nCarriera militare.\nLa sua famiglia era araba di religione drusa emigrata in Argentina e ancora giovane Seineld\u00edn si convert\u00ec al cattolicesimo. Durante l'infanzia la sua famiglia si trasfer\u00ec a Concordia, dove visse fino agli inizi della sua carriera militare.\nDopo aver frequentato il Colegio Militar de la Naci\u00f3n dal quale nel 1957 usc\u00ec con il grado di tenente di fanteria, prest\u00f2 servizio presso lo stesso Colegio Militar de la Naci\u00f3n e presso la Escuela de Suboficiales \"Sargento Cabral\", istituti di formazione rispettivamente per ufficiali e sottufficiali dell'esercito argentino per poi comandare successivamente una compagnia di paracadutisti nella provincia di Catamarca.\nNel 1981 e nel 1982 con il grado di tenente colonnello fu comandante del 25\u00ba Reggimento di Fanteria di Sarmiento nella Provincia di Chubut, partecipando alla guerra delle Malvinas.\nDopo la sua promozione al grado di colonnello nel 1984 fu designato dal governo quale addetto militare nella Repubblica di Panama, svolgendo tale incarico nel 1985 e nel 1986 e facendo ritorno in Argentina dopo l'invasione statunitense di Panama e la destituzione di Noriega.\nAlzamiento Carapintada.\nNel 1988 fu a capo della rivolta contro il presidente Ra\u00fal Alfons\u00edn dei \"carapintadas\", gli ufficiali subalterni e i soldati argentini di estrema destra decisi ad opporsi al processo di condanna e punizione in corso contro gli esponenti delle forze armate argentine coinvolte nella guerra sporca. La ribellione si concluse con un accordo tra il leader Carapintada e il capo dell'esercito.\nSeineld\u00edn fu a capo di un nuovo sollevamento contro i vertici dell'esercito e indirettamente contro il governo il 3 dicembre 1990. I ribelli si arresero il giorno seguente e Seineld\u00edn processato venne condannato all'ergastolo.\nDurante la sua prigionia numerose furono le manifestazioni in cui veniva richiesta la sua liberazione che avvenne nel 2003 in seguito a un provvedimento del presidente Duhalde\nIl 2 settembre 2009 Seineldin \u00e8 morto a Buenos Aires in seguito ad un arresto cardiaco."}
{"id": "3669883", "revid": "36426", "url": "https://it.wikipedia.org/wiki?curid=3669883", "title": "Battifredo", "text": "Il vocabolo di lingua italiana \"battifredo\" (\"batefredus\" in latino medievale) indica due tipologie di elementi ossidionali in uso in Europa durante il Medioevo:"}
{"id": "3669885", "revid": "767487", "url": "https://it.wikipedia.org/wiki?curid=3669885", "title": "Formula Tasman 1971", "text": "La stagione 1971 della Formula Tasman fu l'ottava della serie. Si disput\u00f2 tra il 2 gennaio e il 28 febbraio, su sette prove. Venne vinta dal pilota neozelandese Graham McRae su McLaren-Chevrolet.\nLa pre-stagione.\nCalendario.\nLe gare valide per il campionato sono ancora 7. \nRisultati e classifiche.\nClassifica piloti.\nAl vincitore vanno 9 punti, 6 al secondo, 4 la terzo, 3 al quarto, 2 al quinto e 1 al sesto. Non vi sono scarti."}
{"id": "3669886", "revid": "1442080", "url": "https://it.wikipedia.org/wiki?curid=3669886", "title": "BRD N\u0103stase \u021airiac Trophy 2011 - Doppio", "text": "Il doppio del BRD N\u0103stase \u021airiac Trophy 2011 \u00e8 stato un torneo di tennis facente parte dell'ATP World Tour 2011.\nJuan Ignacio Chela e \u0141ukasz Kubot erano i detentori del titolo, ma quest'anno hanno deciso di non partecipare.\nIn finale Daniele Bracciali e Potito Starace hanno battuto Julian Knowle e David Marrero per 3-6, 6-4, [10-8]."}
{"id": "3669887", "revid": "473173", "url": "https://it.wikipedia.org/wiki?curid=3669887", "title": "Virion infectivity factor", "text": ""}
{"id": "3669890", "revid": "599013", "url": "https://it.wikipedia.org/wiki?curid=3669890", "title": "Alberto Torresin", "text": "Carriera.\nCresciuto calcisticamente nelle giovanili dell'Inter, con cui non riesce ad approdare in prima squadra, ha disputato con la maglia del Verona un incontro del campionato di Serie A 1982-1983, la sfida interna contro la del 23 gennaio 1983, terminata con il risultato di 1-1.\nHa inoltre totalizzato 99 presenze in Serie B con le maglie di , , e Fidelis Andria, ottenendo (con 5 presenze all'attivo) la promozione in massima serie col Pescara nella stagione 1991-1992.\nNel corso di una partita contro il Cesena nella stagione 1984-1985, quando difendeva la porta del Monza, par\u00f2 un calcio di rigore tirato dal portiere avversario Michelangelo Rampulla."}
{"id": "3669891", "revid": "22475", "url": "https://it.wikipedia.org/wiki?curid=3669891", "title": "Genesis Climber Mospeada", "text": ""}
{"id": "3669902", "revid": "1444886", "url": "https://it.wikipedia.org/wiki?curid=3669902", "title": "FTSE Italia All-Share", "text": "L'indice FTSE Italia All-Share \u00e8 un indice del mercato telematico azionario gestito da Borsa Italiana che dal 2009 sostituisce il Mibtel. \u00c8 costituito dall'aggregazione di tutti gli elementi degli indici FTSE MIB, FTSE Italia Mid Cap e FTSE Italia Small Cap.\nSociet\u00e0 del paniere.\nFanno parte dell'indice FTSE Italia All-Share le seguenti 220 societ\u00e0:"}
{"id": "3669907", "revid": "594559", "url": "https://it.wikipedia.org/wiki?curid=3669907", "title": "Thedas", "text": "Il Thedas \u00e8 un continente immaginario nel quale si svolgono le vicende della serie di \"Dragon Age\". La parola \"Thedas\" deriva dalla lingua Tevinter e veniva usata per definire le terre che confinavano con l'impero e non ancora conquistate. Dopo la sua caduta, regioni sempre pi\u00f9 vaste entrarono a far parte del Thedas, finch\u00e9 la gente non decise di applicare il nome all'intero continente.\nGeografia.\nIl Thedas \u00e8 un continente situato nell'emisfero australe, esso confina a est con l'Oceano di Amaranthine, a ovest con la Foresta di Tirashan e le Montagne del Cacciatore, a nord con la Foresta di Donark ed a sud con le distese gelide che si stagliano oltre i Picchi di Gamordan e le Selve Korcari.\nIl nord del Thedas comprende i territori delle Anderfels, del Tevinter, di Antiva, di Rivain e le isole di Seheron e Par Vollen sotto il controllo dei Qunari. La parte centrale del continente \u00e8 costituita invece dalle terre di Orlais, di Nevarra e dei Liberi Confini. Il sud \u00e8 invece diviso fra il Ferelden e le Valli, attualmente sotto il dominio degli orlesiani.\nI fiumi pi\u00f9 lunghi del continente sono due: il Minanter che scorre nei Liberi Confini e il Lattenfluss che invece si trova pi\u00f9 a nord, nelle Anderfel.\nNazioni.\nAnderfels.\nSi trova ad ovest del Tevinter e a nord di Orlais, ed \u00e8 uno dei luoghi pi\u00f9 desolati del mondo. Le sue steppe hanno conosciuto l'orrore di ben due Flagelli, e l'unica regione densamente popolata \u00e8 quella del Merdaine, subito a sud del Lattenfluss, dove sorge sia la fortezza di Weisshaupt, quartier generale dei Custodi Grigi, e sia la gigantesca statua bianca di Andraste. La capitale del regno \u00e8 Hossberg ma di fatto la monarchia \u00e8 debole e la popolazione si affida alla saggia guida dei Custodi Grigi, che per i costanti attacchi della Prole Oscura sono presenti in gran numero. Il costante stato di guerra con le creature del Flagello ha temprato il carattere della popolazione, che come risultato ha una lunga tradizione guerriera e una fede ferrea nei confronti del Creatore. \nLe Anderfels a settentrione confinano con la catena montuosa delle Wandering Hills, che dividono la nazione dalla foresta di Donarks e dall'insediamento Qunari Qundalon; a occidente sono bagnate dal Mare dei Vulcani; a meridione la nazione \u00e8 divisa da Orlais dalle Hunterhorn Mountains; a oriente le Anderfels sono bagnate dal Mare di Colean e sono divise dall'Impero Tevinter dalla catena montuosa delle Terre Alte. La nazione \u00e8 attraversata dal fiume Lattenfluss.\nLe citt\u00e0 della nazione di Anderfels sono:\nAntiva.\nSi trova ad est del Tevinter e a nord dei Liberi Confini. Il paese si affaccia sulla Baia di Rialto e possiede un clima tropicale; \u00e8 un importante snodo commerciale per il settentrione, cosa che rende Antiva City, la capitale, la citt\u00e0 pi\u00f9 ricca del mondo. \nUfficialmente, la linea dei re di Antiva \u00e8 rimasta intatta per duemila e cinquecento anni, ma la monarchia \u00e8 molto debole e non ha praticamente nessun esercito. In realt\u00e0, Antiva \u00e8 una plutocrazia: il vero potere \u00e8 in mano a una dozzina di principi mercanti e alle loro milizie private. Non sono principi nel senso letterale, ma capi di banche, societ\u00e0 commerciali e vigneti, ciascuno con un esercito personale, e ciascuno bloccato in una lotta costante contro tutti gli altri.\nUn'associazione di pirati Antivani chiamata Felicisima Armada \u00e8 la principale potenza marittima della regione. Ha acquisito influenza quando i pirati hanno aiutato le forze alleate nelle Sacre Marce contro i Qunari.\nNonostante ci\u00f2, Antiva non \u00e8 mai stata attaccata dalle nazioni vicine; la pace \u00e8 garantita infatti dalla pessima fama della Casata dei Corvi, la gilda degli assassini pi\u00f9 efficiente del mondo e che ha sede proprio in questo regno...quale generale o Re metterebbe a rischio la propria vita per una guerra? I personaggi antiviani parlano con accento spagnolo.\nAntiva \u00e8 bagnata a settentrione dal Venefication Sea; a occidente la catena montuosa dei Cento Pilastri divide la nazione dall'Impero Tevinter; a meridione le grandi pianure chiamate Weyrs e Vallate Verdi dividono Antiva dai Liberi Confini; a oriente la nazione \u00e8 bagnata dalla Baia di Rialto, che prende il nome proprio da una citt\u00e0 antiviana. Nel nord del Paese sono presenti la foresta di Arlathan, la prima patria degli Elfi, e la cima pi\u00f9 alta di Antiva, la Guglia Bianca.\nLe citt\u00e0 della nazione di Antiva sono:\nFerelden.\nTrovandosi ad oriente rispetto ad Orlais, il Ferelden \u00e8 la nazione pi\u00f9 orientale del Thedas. La capitale, Denerim, \u00e8 situata nel nord-est del Paese, attraversata dal fiume Drakon e affacciata sull'Oceano di Amaranthine. A Denerim ha sede il Palazzo Reale, dove alloggiano e governano i discendenti di Calenhad, e il Quartier Generale dell'Ordine dei Custodi Grigi del Ferelden. Su di un'isola situata nell'esteso Lago Calenhad ha sede la Torre del Circolo dei Magi. Il Ferelden \u00e8 la patria della Profetessa Andraste, le cui Sacre Ceneri sono custodite in un tempio nel piccolo villaggio montano di Haven.\nIl Ferelden a nord \u00e8 bagnato dal Mare del Risveglio, a ovest \u00e8 diviso da Orlais dalle Montagne Gelide, a est \u00e8 bagnato dall'Oceano di Amaranthine mentre a sud si estendono le Selve Kocari, abitati dai barbari Chasind oltre alle quali si trovano i Territori Inesplorati. La nazione \u00e8 attraversata dai fiumi Drakon e \u00ecHafter, che sfociano entrambi presso Denerim. La cima pi\u00f9 alta del Ferelden \u00e8 Picco del Drago, dove \u00e8 posizionata una vecchia fortezza dei Custodi Grigi. Nell'est del Paese si trova la Foresta di Brecilian.\nLe citt\u00e0 della nazione del Ferelden sono:\nLiberi Confini.\n\u00c8 il nome che viene utilizzato per indicare la regione del Thedas, a sud di Antiva e ad est di Nevarra, spartita da un insieme di citt\u00e0-stato indipendenti. Non mancano le tensioni e le rivalit\u00e0 tra di esse ma in tempi di grande pericolo, come un Flagello o un'invasione straniera, le citt\u00e0-stato sono state capaci di mettere da parte le loro divergenze e di unire le loro forze. I Liberi Confini sono famosi per il Grande Torneo che si svolge nelle loro terre e che riesce ad avvicinare almeno per una volta tutte le genti del Thedas.\nI Liberi Confini a settentrione sono divisi dalle Vallate Verdi e dalle Weyrs da Antiva; a oriente sono divisi dalle Wildervale da Nevarra; a meridione sono bagnati dal Mare del Risveglio; a occidente si affacciano sull'Oceano di Amaranthine. I Liberi Confini sono attraversati dal pi\u00f9 grande fiume del Thedas, il Minanter; a sud, la costa \u00e8 dominata dalla catena montuosa chiamata Vimmark Mountains, su cui si arrampica la Foresta di Planasene.\nLe citt\u00e0 dei Liberi Confini sono:\nNevarra.\nSi trova a sud del Tevinter, a ovest dei Liberi Confini ed a nord-est di Orlais. Nevarra \u00e8 celebre per i suoi artisti e scultori ma soprattutto per i suoi cacciatori di draghi che secoli fa portarono all'estinzione queste grandi creature. La parte settentrionale della nazione \u00e8 occupata da Campi Silenti, dove in tempi antichi si svolse la battaglia finale contro l'Arcidemone Dumat e il Primo Flagello. In origine era una citt\u00e0-stato dei Liberi Confini ma dopo varie campagne di espansione divenne una nazione vera e propria. Nell'87\u00ba anno dell'Era Bendedetta (8:87), si scaten\u00f2 una lunga guerra contro Orlais per il controllo delle miniere vicine alla citt\u00e0 di Perendale; il conflitto si risolse con la vittoria nevarriana sebbene in tempi recenti la popolazione di quel territorio sia sempre pi\u00f9 insofferente allo spietato governo dei nuovi signori.\nA Nevarra \u00e8 presente una gruppo molto influente di maghi chiamati Mortalitasi \nNevarra \u00e8 delimitata a nord dai Campi Silenti, che la dividono dal Tevinter, a ovest dalle Hunterhorn Mountains, a sud dalla pianura chiamata Fields of Ghislain, che la divide da Orlais, a est dalla piana di Windervale.\nLe citt\u00e0 della nazione di Nevarra sono:\nOrlais.\nSi trova a sud delle Anderfels e a sudovest di Nevarra. \u00c8 attualmente la nazione umana pi\u00f9 potente del Thedas, e venne fondato quasi mille anni prima degli eventi di dall'azione unificatrice di Kordillus Drakon. La capitale \u00e8 Val Royeaux, che \u00e8 anche sede della Divina della Chiesa di Andraste, e di una grande Universit\u00e0; il Circolo dei Maghi si trova invece nella citt\u00e0 di Montsimmard. Nel paese la terra \u00e8 tutta di propriet\u00e0 della nobilt\u00e0 che deve il suo potere esclusivamente al Creatore, e non al popolo. Orlais durante l'Era Benedetta tent\u00f2 di conquistare il Ferelden ma le costanti ribellioni della popolazione hanno alla fine costretto le forze imperiali alla ritirata. Gli orlesiani parlano con un marcato accento francese.\nOrlais confina a nord con Nevarra, a ovest, invece, si estende la foresta di Tirashan, a sud il Sundered Sea, a est si estendono le Montagne Gelide, che dividono la nazione dal Ferelden, e il Mare del Risveglio. La cima pi\u00f9 alta di Orlais \u00e8 Arl Dumat, un vulcano della catena montuosa chiamata Gamordan Peaks. Ad oriente si estendono le Valli, la seconda patria degli elfi, con Halamshiral. Al centro della nazione si estendono le Nahashin Marches, una regione ricca di laghi tra cui il Lago Celestine. A sud invece \u00e8 presente una zona vulcanica.\nLe citt\u00e0 della nazione di Orlais sono:\nRivain.\n\u00c8 una penisola che si trova a nord-est di Antiva e che contorna la Baia di Rialto. Le genti di Rivain sono famose per la loro pelle nera e per il multiculturalismo: essi vivono in armonia sia con gli elfi (nella citt\u00e0 di Llomerryn, c'\u00e8 un accampamento permanente di Elfi Dalish) sia con i Qunari (molto presenti nella citt\u00e0 di Kont-aar), nonostante questi ultimi negli ultimi secoli abbiano tentato di conquistare il paese. Rivain \u00e8 la terra natia di Duncan e di Isabela e secoli prima, nella citt\u00e0 di Ayesleigh si svolse la battaglia finale tra gli eserciti degli uomini e il Quarto Flagello.\nRivain \u00e8 l'unica nazione umana del Thedas a non essere Andrastiana e a non credere nel Creatore. I Rivaini hanno infatti mantenuto la loro antica credenza politeista nell'ordine naturale. La capitale Dairsmuid \u00e8 l'unico luogo della nazione in cui la Chiesa ha un qualche tipo di influenza. \nSebbene esistesse un Circolo a Dairsmuid, era semplicemente una facciata per placare la Chiesa. Ai maghi del Circolo era permesso di vedere le loro famiglie e le donne venivano addestrate per essere veggenti. Queste streghe locali conversano con gli spiriti e si lasciano persino possedere a beneficio dei loro villaggi. Quando nel 9:40 Era del Drago la Chiesa scopr\u00ec come operava il Circolo di Dairsmuid dichiar\u00f2 i maghi come apostati e us\u00f2 il Diritto di Annullamento.\nLe citt\u00e0 della nazione di Rivain sono:\nSeheron.\n\u00c8 una grande isola tropicale posta al largo delle coste del Tevinter e che secoli fa venne conquistata dai Qunari; gli elfi tenuti in schiavit\u00f9 dagli umani vennero liberati ed essi si convertirono al Qun, il credo Qunari, nutrendo il loro odio per la nazione dei loro ex-padroni. Il Tevinter ha tentato pi\u00f9 volte di riprendere Seheron, ma senza successo.\nSeheron \u00e8 un'isola bagnata a ovest dal Mare di Colean, a sud dal Mare di Nocen, a nord e a ovest dall'Oceano Boerico.\nLe citt\u00e0 della nazione di Seheron sono:\nTevinter.\nIl Tevinter si estende sulle coste del Mare di Nocen ed \u00e8 diviso a ovest dalle Anderfels dalla catena montuosa delle Terre Alte, a sud da Nevarra dai Campi Silenti e a est da Antiva dalla catena montuosa dei Cento Pilastri. Il Tevinter ha per capitale Minrathous e, sin dai tempi antichi, \u00e8 una nazione governata da una forte magocrazia, i cui leader sono chiamati Magister che obbediscono solo all'autorit\u00e0 suprema dell'Arconte. L'organo legislativo del Tevinter \u00e8 il Senato Imperiale. Il Senato \u00e8 diviso in due case: Il Magisterium \u00e8 la camera alta, i cui seggi sono divisi tra i Circoli dei Magi, la Chiesa Imperiale e le Grandi Casate, ed \u00e8 responsabile di fare leggi e scegliere un nuovo Arconte se non c'\u00e8 un erede approvato. Il Publicanium \u00e8 la camera bassa ed \u00e8 considerato un corpo burocratico.\nIl Tevinter un tempo era un impero che si estendeva per tutto il continente e che aveva soppiantato i precedenti abitanti di quelle terre: gli elfi. Con l'arrivo del Primo Flagello, che dur\u00f2 quasi due secoli e il successivo attacco dei barbari di Andraste, l'impero perse molte provincie e fu costretto a ritirarsi intorno alle sponde del Mare di Nocen. Successivamente entr\u00f2 in competizione con l'Impero di Orlais ma con lo scisma della Chiesa di Andraste e le invasioni Qunari, la sua potenza and\u00f2 gradualmente scemando.\nLa societ\u00e0 del Tevinter \u00e8 notoriamente decadente, ma \u00e8 anche molto orgogliosa della sua storia e cultura. Anche se la magia del sangue \u00e8 ora vietata nell'Impero, i maghi che la praticano sono silenziosamente riconosciuti come i sognatori e gli indovini pi\u00f9 abili. \nA causa della sua storia di conquistatori e schiavisti, il ruolo dei magister nell'iniziare i Flagelli e l'attuale scisma con la Chiesa, il Tevinter \u00e8 la nazione pi\u00f9 denigrata e demonizzata del Thedas. \u00c8 praticamente impossibile trovare scritti del Tevinter al di fuori dei suoi confini che non siano stati pesantemente alterati. Per la maggior parte dei teodosiani \u00e8 una magocrazia corrotta e degenerata che deve essere temuta fino a quando non pu\u00f2 essere convertita. Gli stessi Tevinter vedono il resto del Thedas come selvaggi a malapena civilizzati.\nLa Chiesa Imperiale \u00e8 la principale istituzione religiosa del Tevinter. Non riconosce la Divina della Chiesa di Andraste, ma elegge il proprio Divino Imperiale - a volte chiamato il \"Divino Nero\" dalla Chiesa. Questo \"Divino Nero\" risiede nella Guglia Argentata a Minrathous. In contrasto con la Chiesa di Andraste, la Chiesa Imperiale \u00e8 composta da sacerdoti maschi e ha una visione pi\u00f9 tollerante dei maghi e della magia.\nLe citt\u00e0 della nazione di Tevinter sono:\nRazze.\nElfi.\nInizialmente gli Elfi erano, insieme ai Nani, la popolazione nativa del Thedas. Essi erano immortali e diffusi in molte regioni del continente; il cuore dell'antica civilt\u00e0 elfica era Arlathan, una florida citt\u00e0 costruita al centro di un'antica foresta. Il calendario elfico colloca la fondazione di questa metropoli 8600 anni prima degli eventi di : la pace e la prosperit\u00e0 si perpetuarono per i successivi 4500 anni, finch\u00e9 gli umani non misero piede sul continente. Essi erano arrivati dal nord, dall'isola di Par Vollen, e subito si dimostrarono esuberanti, impazienti e bellicosi, poco inclini ai riti della diplomazia e della politica elfica, capace di passare decenni a dibattere su una singola questione. Non furono per\u00f2 le spade a spaventare gli Elfi, bens\u00ec le malattie che gli uomini portarono da Par Vollen: la popolazione venne decimata ed essi furono costretti ad abbandonare territori sempre pi\u00f9 vasti in favore degli invasori. 2000 anni dopo lo sbarco degli umani nel Thedas, gli Elfi erano stati indeboliti ma non sconfitti e Arlathan non era stata ancora violata; tuttavia le trib\u00f9 degli invasori si erano unite tra loro, fondando una nazione chiamata Tevinter, che ben presto decise di chiudere i conti. Grazie alla loro magia, alle arti oscure ed ai demoni, gli umani si fecero strada fino ad Arlathan, e gli Elfi, anzich\u00e9 combattere fino all'ultimo respiro scelsero di fuggire, ritirandosi all'interno della citt\u00e0. Dopo un lungo assedio, il gioiello della loro civilt\u00e0 venne fatto sprofondare dai lord magister nelle viscere della terra, segnando la fine del regno degli Elfi. Dopo la guerra, gli Elfi vennero schiavizzati crudelmente per mille anni dai magister, perdendo la loro longevit\u00e0 e la quasi totalit\u00e0 della loro storia e cultura. Le cose cambiarono con l'arrivo di Andraste, che nella sua guerra contro l'impero promise agli Elfi la libert\u00e0 ed una terra in cambio del loro aiuto nel conflitto. Terminati gli scontri, nonostante la morte della profetessa, la promessa venne mantenuta e gli Elfi di ogni terra migrarono in massa nelle regioni delle Valli, creando il secondo reame della loro storia. Esso venne distrutto secoli dopo da una Sacra Marcia della Chiesa, che mal vedeva l'adorazione degli Elfi per i Numi, i loro antichi Dei. Costretti ancora una volta a rinunciare alla loro patria, gli Elfi vennero dispersi in tutto il Thedas, ridotti nella maggior parte dei casi a vivere in povert\u00e0 in enclavi, trattati come cittadini di seconda classe; alcuni invece, soprattutto i resti della nobilt\u00e0 delle Valli, rifiutarono di essere soggiogati nuovamente dagli umani e decisero di vivere liberi, fondando le trib\u00f9 nomadi Dalish, allo scopo di preservare le antiche tradizioni e aspettando l'occasione giusta per riscattare il loro popolo.\nNani.\nPrima della nascita della Prole Oscura, i nani erano i signori incontrastati delle viscere della terra: il loro impero sotterraneo gi\u00e0 esisteva al tempo dell'antico regno elfico di Arlathan e si estendeva in tutto il Thedas, includendo centinaia e centinaia di thaig (letteralmente \"colonie\") collegati tra loro da una fitta rete di tunnel che essi chiamavano \"Vie Profonde\". Dodici di questi thaig erano grandi come metropoli, ed erano sufficientemente potenti e popolosi da poter essere considerati come regni indipendenti: tra di essi si ricordano Hormak, Gundaar, Orzammar, Darmallon e Kal Sharok, l'antica capitale. L'impero cadde in rovina per colpa degli attacchi della Prole Oscura: orde di questi mostri si riversarono nelle Vie Profonde, attaccando e distruggendo sistematicamente tutti i thaig che incontravano. Una speranza venne fornita dal fabbro Caridin, poi nominato Campione, che scopr\u00ec il segreto della forgiatura dei Golem; egli forn\u00ec alla sua gente una preziosa arma per combattere la Prole Oscura, che per la prima volta da 140 anni persero terreno. Purtroppo, gi\u00e0 6 anni dopo la costruzione del primo guerriero d'acciaio e pietra, Caridin scomparve nel nulla, e con lui, anche la tecnica per costruire i Golem. 250 anni dopo, la situazione era talmente precipitata, che l'Alto Re Threestone, non ricevendo notizie da Kal Sharok e dagli ultimi thaig sopravvissuti, e nella speranza di salvare almeno Orzammar e i suoi thaig, decise di sigillare le pi\u00f9 importanti arterie delle Vie Profonde. La civilt\u00e0 nanica aveva subito un genocidio spaventoso e la sua civilt\u00e0 \u00e8 continuamente sul punto di essere cancellata dalla Storia, in quanto, anche nei secoli successivi, non fece altro che perdere terreno e sigillare le gallerie in mano alla Prole Oscura. Gli unici thaig rimasti ancora intatti e abitati dai nani sono tre: Kal Sharok, Orzammar e Kal Hirol (quest'ultimo viene liberato dall'Eroe del Ferelden, protagonista di Dragon Age: Origins).\nI nani sono ossessionati da loro smodato senso dell'onore verso se stessi e verso la propria famiglia. Essi non hanno divinit\u00e0 da adorare ma venerano gli antenati e la \"Pietra\", la terra che li circonda in ogni istante della loro vita: tutti nascono dalla Pietra e tutti vi tornano al momento della morte.\nLa societ\u00e0 nanica \u00e8 basata su un sistema piramidale di caste: al vertice ci sono il Re e i Nobili, seguiti dai guerrieri, poi dai fabbri, dagli artigiani, dai minatori, dai mercanti e infine dai servitori; la legge inoltre impone che all'interno di una famiglia, le figlie ereditino la casta della madre, mentre i figli quella del padre. I senzacasta e i nani di superficie esulano dal discorso: i primi, sono criminali o discendenti dei criminali, che non hanno n\u00e9 diritti n\u00e9 tutele da parte della legge e la loro vita \u00e8 meno preziosa di quella dell'ultimo nano servitore del thaig; i secondi sono i nani che vanno a vivere in superficie e che per questo oltraggio vengono privati del loro rango e dei loro titoli.\nI nani tuttavia sono grandi estimatori del valore, del coraggio e dell'ingegno. Questi pregi se rendevano un nano protagonista di una grande impresa, potevano permettergli di essere nominato Campione e consentirgli di scalare il sistema delle caste. Diventare Campione vuol dire essere riconosciuto come un antenato vivente; egli viene rispettato come un dio vivente e la sua famiglia e, coloro che sceglie di elevare insieme a lui, diventano i fondatori di una nuova casata nobiliare.\nQunari.\nEra il 30\u00ba anno dell'Era dell'Acciaio (6:30) quando le prime navi Qunari vennero avvistate per la prima volta al largo della costa di Par Vollen; quelle imbarcazioni erano solo l'avanguardia di un imponente corpo di spedizione, che avrebbe poi assoggettato l'isola e i suoi abitanti, dando inizio alla Prima Guerra Qunari.\nI Qunari, nativi delle isole tropicali dell'Oceano Boerico, erano una razza di giganti dalla pelle bronzea, dai capelli bianchi e dagli occhi con l'iride gialla o color violetto. La stragrande maggioranza di essi era dotata di corna ma alcuni individui ne nascevano sprovvisti e, generalmente, costoro erano tenuti in grande considerazione perch\u00e9 destinati a compiere imprese ineguagliabili. I qunari erano tecnologicamente pi\u00f9 avanzati degli abitanti del Thedas: le mura di cinta delle citt\u00e0 di Par Vollen vennero sbriciolate in pochi minuti a colpi di cannone e i loro eserciti sbaragliati dalla superiorit\u00e0 della armi e delle armature nemiche. La popolazione veniva quindi sistematicamente internata in campi di educazione: o ci si convertiva al Qun, la granitica religione Qunari, o si moriva lentamente in schiavit\u00f9, tra atroci sofferenze. Il destino dei regni del Thedas fu fortunatamente diverso da quello di Par Vollen, sebbene almeno inizialmente tutto facesse presagire il peggio. A dodici anni dal loro primo attacco (6:42), i Qunari avevano conquistato gran parte dell'Impero Tevinter, di Rivain e di Antiva e da tempo stavano incalzando i Liberi Confini. Solo una massiccia rivolta nel Tevinter, nel 6:84, permise alle forze degli uomini di ricacciare gli invasori e liberare le terre occupate. Circa 40 anni dopo, nel 7:23, i Qunari tornavano all'attacco, occupando nuovamente il Rivain e Seheron. A quel punto, le forze umane vennero unite, sotto le insigne della Chiesa di Andraste e della Chiesa Imperiale, nelle Sacre Marce, e nuovamente gli invasori furono respinti. Il pi\u00f9 grande vantaggio delle truppe della Chiesa, contro i marchingegni qunari, furono gli incantesimi degli maghi dei vari Circoli dei Magi: anche gli invasori avevano al loro seguito dei maghi, ma essi avevano conoscenze rudimentali vista l'incredibile avversione dei qunari nei confronti della magia e pertanto non potevano essere usati in battaglia (i maghi qunari venivano chiamati \"Saarebas\", letteralmente \"cose pericolose\", ed erano tenuti al guinzaglio dagli \"Arvaarad\", ovvero \"colui che trattiene il male\"). I Qunari che non sono maghi sono denominati \"Bas Saarebas\". Alla fine dell'Era della Tempesta, e precisamente nel 7:84, i Qunari e gli umani raggiunsero un'intesa e firmarono gli Accordi di pace di Llomerryn, salvo l'Impero Tevinter, che mai accett\u00f2 la perdita dell'isola di Seheron.\nLa societ\u00e0 qunari \u00e8 strettamente legata al Qun, un insieme di insegnamenti filosofici, morali e religiosi che governa ogni aspetto della vita degli individui, sia dal punto di vista spirituale che secolare. L'organo di governo di tutto il popolo \u00e8 il Triumvirato, costituito da tre individui che sono la massima espressione di un pilastro della societ\u00e0: l\u2019Arishok, sempre di sesso maschile, governa i soldati e l'esercito qunari; l\u2019Arigena, sempre femminile, \u00e8 la guida degli artigiani, dei mercanti e degli agricoltori e in definitiva del settore industriale e produttivo della societ\u00e0; l\u2019Ariqun, o maschile o femminile, invece \u00e8 a capo del clero e dell'educazione dei bambini. L'Ariqun possiede dei sacerdoti guerrieri ben addestrati denominati Ben-Hassrath che hanno il compito di mantenere la fede del Qun tra i fedeli, inoltre possiede anche il compito di uccidere coloro che hanno tradito il Qun vendendo informazione segrete sui Qunari alle altre razze. I Ben-Hassrath che salgono di rango assumono diversi ruoli, uno di questi \u00e8 diventare Viddasala, un agente Ben-Hassrath che oltre a compiere i compiti di assassinio svolge la mansione di ricerca, studio e soppressione di forme di magie considerati pericolose. All'interno della societ\u00e0 Qunari, coloro che decidono di ripudiare il Qun decidendo di vivere come desiderano loro vengono chiamati Tal-Vashot essi decidendo di ripudiare la loro dottrina possono vivere la loro vita come desiderano, tuttavia sono braccati a vita dai Ben-Hassrath che li puniscono per aver tradito il Qun. I Quanri che non sono nati all'interno del Qun vengono chiamati Vashot. Anche le altre razze presenti nel Thedas: Umani, elfi e nani possono decidere di convertirsi al Qun venendo ben accettati e vengono chiamati Viddathari e come gli altri Qunari possono salire di rango. I Qunari raramente instaurano un rapporto con le altre razze, tuttavia se una persona non Qunari si guadagna la loro fiducia essi chiamano tale persona Kadan, ovvero che si \u00e8 guadagnato il rispetto e la fiducia dei Qunari.\nUmani.\nGli umani sono la razza pi\u00f9 numerosa e controversa tra quelle che popolano il Thedas. Essi arrivarono per la prima volta sul continente 4500 anni fa, da Par Vollen, e subito entrarono in contrasto con gli Elfi. Duemila anni dopo le trib\u00f9 umane vennero unificate nell'Impero Tevinter che nei secoli successivi estese la sua egemonia in ogni angolo del Thedas. Otto secoli dopo la sua fondazione, i lord magister misero in campo un audace esperimento magico con cui speravano di penetrare fisicamente nella mitica Citt\u00e0 D'oro dell'Oblio. Le cose non andarono affatto come previsto, e gli stregoni tornarono nel mondo dei vivi sotto forma di Prole Oscura: essi avrebbero poi trovato, nelle viscere della terra, Dumat, il pi\u00f9 potente degli Dei-draghi, risvegliandolo dal suo lungo sonno: la creatura, trasformatasi nel primo Arcidemone, radun\u00f2 in un'orda la Prole Oscura e diede il via al Primo Flagello, attaccando sia l'Impero nanico che la superficie. Ci sarebbero voluti 200 anni per fermare l'esercito invasore, ma alla fine, grazie alla nascita dell'Ordine dei Custodi Grigi, Dumat venne ucciso durante la grande Battaglia dei Campi Silenti e l'orda dispersa ai quattro venti. Il lungo conflitto aveva tuttavia mandato in rovina l'impero: decine di citt\u00e0 erano state distrutte o abbandonate, nelle campagne regnava il caos e l'esercito imperiale era ridotto a brandelli. Fu in questo stato di estrema debolezza che una nuova calamit\u00e0 si abbatt\u00e9 sui domini del Tevinter: da sud, dall'altra sponda del Mare del Risveglio, un'imponente armata di barbari aveva lanciato una campagna militare contro le province meridionali dell'impero. L'orda era guidata da un signore della guerra chiamato Maferath e dalla sua consorte, Andraste, che si diceva fosse in contatto con una nuova divinit\u00e0, chiamata il Creatore. Molti ritennero che il tempismo con cui fu dichiarato guerra al Tevinter, fosse un miracolo opera del nuovo Dio: il primo di molti, visto che diluvi, carestie e malattie contribuirono a fiaccare le difese imperiali. E mentre le spade consegnavano nuove terre agli invasori, le parole di redenzione, amore e misericordia pronunciate da Andraste conquistavano gli animi della popolazione e degli schiavi, che in massa si univano alle file dell'esercito. L'ascesa di Andraste si concluse dinanzi ai cancelli della capitale del Tevinter, Minrathous, quando Maferath, accecato dal rancore e dalla gelosia nei confronti del crescente potere della consorte, decise di barattarla con l'impero in cambio della potest\u00e0 su tutte le terre a sud del Mare del Risveglio. L'arconte Hessarian, decret\u00f2 la morte della profetessa, che venne arsa viva su un rogo; tuttavia sebbene ella mor\u00ec, il suo lascito non and\u00f2 perduto: le terre liberate del giogo imperiale non tornarono mai pi\u00f9 sotto il controllo dei lord magister e diedero vita a nuove nazioni, mentre la fede che aveva trasmesso agli uomini, venne organizzata nel culto della Chiesa di Andraste.\nLa societ\u00e0 umana dal punto di vista secolare, sebbene poco omogenea, per via del diverso sviluppo storico-culturale, ha mantenuto in ogni angolo del Thedas diversi punti in comune. Innanzitutto essa \u00e8 divisa in classi, al cui vertice c'\u00e8 per\u00f2 sempre un sovrano e un ristretto gruppo di nobili, che permette il riscatto (pi\u00f9 o meno agevolato) delle fasce pi\u00f9 umili e l'aspirazione ad una vita pi\u00f9 agiata o gloriosa. Tutti gli umani del Thedas hanno preservato la loro avversione nei confronti degli Elfi, trattandoli come cittadini di seconda classe (si passa dall'estremo del Tevinter dove essi vengono ancora ridotti in schiavit\u00f9, a quello del Rivain, dove invece essi godono di diritti eguali a quelli degli altri cittadini). Subito dopo gli elfi, sono i maghi a godere del rancore delle genti del Thedas; questo perch\u00e9 la figura del mago \u00e8 legata irrimediabilmente alla figura tirannica del lord magister, che usava la magia per soggiogare e terrorizzare il suo stesso popolo. Dunque i maghi sono costretti a vivere isolati all'interno di alte torri-fortezza, sorvegliati notte e giorno dallo sguardo attento dei Templari della Chiesa. Essendo stata una donna, la prediletta del Creatore, la condizione del sesso femminile nel Thedas \u00e8 pi\u00f9 o meno felice (a seconda delle regioni): esse possono aspirare a diventare membri del clero, oppure possono gestire attivit\u00e0 commerciali, o intraprendere la carriera militare o semplicemente sposarsi e metter su famiglia; le maggiori restrizioni in questo senso si registrano nel Tevinter. \nDal punto di vista spirituale, la vita dei popoli del Thedas ruota attorno alla fede nel Creatore e nella sua sposa Andraste: le Chiese a loro dedicate, sorgono dal Ferelden fino alle Anderfels, da Orlais fino al Rivain e non esiste sul continente un altro culto capace di attirare una cos\u00ec grande quantit\u00e0 di genti. Questa religione, tuttavia, secoli prima degli eventi di Dragon Age: Origins, si frattur\u00f2 in due tronconi con differenti dottrine: da una parte c'era la Chiesa di Andraste, con sede a Val Royeaux, e dall'altra c'era la Chiesa Imperiale, con sede a Minrathous, nata in risposta alla crescente insofferenza da parte delle genti del Tevinter alla politica restrittiva che la Chiesa applicava nei confronti dei maghi.\nProle Oscura.\nNessuno sa dire con certezza quando e dove sia nata la Prole Oscura e quale sia la sua vera natura. La Chiesa di Andraste narra che al culmine della gloria e del potere dell'Impero Tevinter, sette lord magister si cimentarono nell'impresa di penetrare fisicamente nella Citt\u00e0 d'Oro dell'Oblio. Dopo molti studi, i loro esperimenti andarono a buon fine, ed i maghi riuscirono a mettere piede nell'inaccessibile metropoli, dove era collocato il Trono del Creatore; dopo appena pochi passi, per\u00f2, gli stregoni vennero fermati dalla divinit\u00e0 in persona, la quale, per il crimine di aver portato il peccato nei cieli, maledisse gli intrusi, distorcendo il loro corpo e avvelenando la loro mente, per poi esiliarli nell'oscurit\u00e0 della terra. Nel tempo, la Corruzione della Prole Oscura si estese e i loro ranghi aumentarono a dismisura, andando a minacciare la superficie durante i Flagelli e guerreggiando con i nani nelle Vie Profonde.\nDemoni.\nNon sono una razza vera e propria, bens\u00ec gli spiriti maligni che, insieme ad altre entit\u00e0 spirituali, popolano l'Oblio, il reame dei sogni. Questi esseri sono considerati dalla Chiesa di Andraste come i primi figli del Creatore, gelosi delle creature viventi e che hanno come unica ambizione quella di diventare come loro; essendo privi di immaginazione, plagiano e creano ci\u00f2 che vedono del mondo materiale attraverso i loro visitatori addormentati, per effetto di ci\u00f2 l'Oblio \u00e8 in continuo mutamento. Sono attirati dai maghi a causa del loro naturale legame con l'Oblio, e cercano sempre di possederne uno, o con la forza o stipulando un patto di qualche tipo; da questa unione nascono gli \"abomini\" che, nel corso dei secoli, si sono macchiati in tutto il Thedas dei crimini pi\u00f9 ignobili. \nSecondo la classificazione dell'Incantatore Brahm, che considera la porzione di psiche che questi esseri sono soliti attaccare, i demoni sono ripartiti in 5 tipologie:\nIn \"Dragon Age: Inquisition\" viene aggiunta una nuova categoria di demoni oltre ad altri vari demoni di minor importanza.\nMagia.\nIl mana.\nNel Thedas, la magia \u00e8 un fenomeno fisico naturale come la gravit\u00e0 o il magnetismo. Alcune persone nascono con la capacit\u00e0 innata di poter interagire con essa, controllandola e plasmandola secondo il loro volere.\nLa magia nasce dall'Oblio, il reame dei sogni in cui dimorano gli spiriti e i demoni e che i viventi (ad eccezione dei nani) visitano durante il sonno: tuttavia solo i maghi sono in grado di attingere potere da questo regno. Il mana \u00e8 ci\u00f2 che definisce un mago: \u00e8 la misura della capacit\u00e0 dello stregone di trarre forza dall'Oblio. Essa ha dei limiti ben precisi; cos\u00ec come un uomo non pu\u00f2 sollevare un peso al di fuori della sua portata, un mago non pu\u00f2 compiere magie che vadano al di l\u00e0 del suo potenziale: in questo caso il mago attingerebbe direttamente alla sua forza vitale con il rischio di ferirsi o addirittura di morire.\nStoria.\nIn tempi antichi, gli individui dotati di poteri magici non erano coscienti del potenziale che albergava in loro; essi ritenevano che il loro particolare talento potesse essere utilizzato in virt\u00f9 della benevola concessione di uno spirito o di una divinit\u00e0. Era una magia primitiva, fatta di intuito e di riti plateali quanto inutili. La leggenda narra che il primo mago ad usare in modo pi\u00f9 coscienzioso e accorto il suo potenziale fu l'Arconte Thalsian del Tevinter: egli venne istruito nelle arti magiche dal Dio-drago Dumat in persona, che tra l'altro, gli rivel\u00f2 anche i segreti della magia del sangue. L'impatto di queste scoperte fu devastante: gli stregoni del Tevinter usarono le loro conoscenze per spazzare vie il reame degli Elfi e per soggiogare l'intero continente. Dopo la campagna condotta da Andraste e Maferath, i seguaci del nuovo culto del Creatore, fondarono la Chiesa, che immediatamente impose severe restrizioni a quegli stessi maghi che erano stati l'arma pi\u00f9 micidiale nelle mani degli Arconti del Tevinter; di fatto il clero proib\u00ec loro di studiare la maggior parte delle arti magiche allora conosciute e l\u00ec releg\u00f2 ad accendere lampade e candele nelle chiese e nelle cattedrali del Thedas. La crescente frustrazione dei maghi, sfoci\u00f2 nella rivolta di Val Royeaux, in cui gli stregoni si serrarono all'interno della cattedrale e spensero la fiamma eterna che ardeva al suo interno. Dopo 21 giorni di trattative, i maghi accettarono di andare in esilio in una fortezza remota, dove avrebbero potuto studiare ogni ramo della magia (tranne quella del sangue) lontano dalla gente e sotto il controllo dei Templari, il braccio armato della Chiesa: nasceva il primo Circolo dei maghi della storia dell'umanit\u00e0. Da quel giorno, tutti i bambini ed i giovani che avessero poteri magici e che venivano scoperti nella citt\u00e0 e nei villaggi, venivano inviati nel Circolo dei Maghi pi\u00f9 vicini per essere istruiti e allontanati dalle brame delle genti del Thedas.\nOgni Circolo era guidato da un Primo Incantatore, scelto tra uno degli Incantatori Anziani del circolo stesso. Il titolo di Incantatore veniva concesso ai maghi che dopo una serie d studi s'impegnavano nell'insegnare le arti magiche alle generazioni successive; il rango di mago veniva concesso invece a tutti gli apprendisti che superano la temuta prova segreta del Tormento: si trattava di un viaggio cosciente nell'Oblio (permesso grazie all'ingestione di una speciale pozione) volto a testare la volont\u00e0 del mago contro le lusinghe e gli inganni dei suoi pericolosi abitanti. Alcuni studenti finivano con il perdersi in questo reame, non risvegliandosi mai pi\u00f9, mentre altri tornavano come Abomini, giustiziati sul posto dai Templari. Per coloro che non volevano affrontare il Tormento, perch\u00e9 troppo impauriti o troppo deboli, c'era il Rito della Calma, una procedura segreta, con cui veniva tagliato il legame tra il mago e l'Oblio. I membri della Calma venivano ridotti ad individui inanimati parlanti, che non sognano, non provano emozioni e non possiedono poteri magici. Tuttavia costoro acquisiscono una capacit\u00e0 di concentrazione inumana che li rendeva abilissimi artigiani. Il loro lavoro era la principale fonte di reddito di ogni Circolo del Thedas.\nI Templari.\nI Templari, vennero fondati dalla Divina Justinia I e dall'imperatore Drakon in modo da fornire alla chiesa una sua milizia in grado di difendere autonomamente i suoi luoghi di culto. Con la nascita dei Circoli, la missione dei templari venne ripensata, e, al loro addestramento militare e al loro fervore religioso (che sfociava nel fanatismo), venne affiancata la capacit\u00e0 di annullare e resistere agli incantesimi. Tale potere, ideale per tenere a bada i maghi, venne conferito dall'ingestione di piccole e regolari quantit\u00e0 di Lyrium (un minerale con propriet\u00e0 magiche, molto pericoloso) che per\u00f2 creava in loro una forte dipendenza con effetti devastanti in caso di astinenza (paranoia, ossessioni, demenza ecc). Oltre a controllare i maghi dei circoli, i templari erano continuamente impegnati nel dare la caccia agli Eretici ed ai Maleficarum:\nI Templari erano sempre in grado di rintracciare i fuggitivi da un Circolo grazie ai filatteri di sangue; quando un nuovo apprendista veniva condotto al Circolo, subiva subito un prelievo di sangue, che veniva poi successivamente trattato con degli incantamenti in modo da funzionare come una sorta di bussola, capace di localizzare sempre il suo proprietario. Per questo la pi\u00f9 grande ambizione degli apostati e dei Maleficar era quella di distruggere il proprio filatterio ed essere liberi dai templari e dalla Chiesa.\nLe cinque scuole.\nLe arti magiche sono organizzate in cinque scuole, di cui una \u00e8 stata dichiarata proibita dalla Chiesa:"}
{"id": "3669911", "revid": "212348", "url": "https://it.wikipedia.org/wiki?curid=3669911", "title": "Giuseppe Bianchi (tenore)", "text": "Biografia.\nLe notizie sulla sua vita sono pressoch\u00e9 sconosciute. Non \u00e8 noto n\u00e9 l'anno n\u00e9 il luogo di nascita e le uniche notizie su di lui sono la sua presenza al \"Collegium Germanicum\" dei gesuiti in Roma al tempo di papa Gregorio XIII, nel XVII secolo. Fu allievo del compositore Giacomo Carissimi."}
{"id": "3669912", "revid": "671029", "url": "https://it.wikipedia.org/wiki?curid=3669912", "title": "Raufoss Fotball 2007", "text": "Questa voce raccoglie le informazioni riguardanti il Raufoss Fotball nelle competizioni ufficiali della stagione 2007."}
{"id": "3669913", "revid": "112038638", "url": "https://it.wikipedia.org/wiki?curid=3669913", "title": "Battifredo (torre)", "text": "Il battifredo \u00e8 una torre d'avvistamento in legno, in uso nel Medioevo presso i villaggi fortificati o i ricetti dell'Italia. Permetteva di dominare il terreno circostante l'agglomerato al fine di avvistare il nemico ed a tale scopo era provvisto di una campana per dare l'allarme. Nel corso del XIV secolo, nel pi\u00f9 generale contesto della \"stabilizzazione\" delle strutture difensive tramite rivestimento in pietra delle precedenti impalcature lignee, il battifredo venne spesso riconfigurato in porta-torre di accesso al ricetto caratterizzata per\u00f2 da una spaziosa piattaforma superiore garantente comunque le funzioni di guardia ed ospitante la consueta campana."}
{"id": "3669917", "revid": "1632387", "url": "https://it.wikipedia.org/wiki?curid=3669917", "title": "Campo di sterminio di Birkenau", "text": "Il campo di sterminio di Birkenau (Auschwitz II) fu uno dei tre campi principali che formavano il complesso concentrazionario situato nelle vicinanze di Auschwitz (in polacco: \"O\u015bwi\u0119cim\"), in Polonia. Facevano parte del complesso, oltre al campo di Birkenau e quello principale di Auschwitz (Auschwitz I), anche il campo di lavoro di Monowitz (Auschwitz III), situato a Monowitz, (pol. \"Monowice\") ed altri 45 sottocampi costruiti durante l'occupazione nazista della Polonia.\nIl campo.\nEra il \"Vernichtungslager\" (campo di sterminio) del complesso. Era l'immenso lager nel quale persero la vita oltre un milione e centomila persone, in stragrande maggioranza ebrei, russi, polacchi e zingari. Le vittime erano condotte alle camere a gas immediatamente dopo la tipica selezione degli inabili al lavoro agli arrivi dei convogli. Esiste una straordinaria documentazione fotografica delle procedure di selezione all'arrivo dei treni dei deportati all'interno del campo di Birkenau, data dal cosiddetto \"Auschwitz Album\", una serie di circa 200 fotografie scattate da un militare SS nel maggio-giugno 1944 e oggi conservate all'Istituto Yad Vashem.\nBirkenau era inoltre il pi\u00f9 esteso \"Konzentrationslager\" dell'intero universo concentrazionario nazista e arriv\u00f2 a contare fino a oltre 100.000 prigionieri contemporaneamente presenti. Era dotato di quattro grandi Crematori e di \u00ab\"Roghi\"\u00bb, fosse ardenti ininterrottamente giorno e notte, usate per l'eccedenza delle vittime che non si riusciva a smaltire nonostante le pur notevoli capacit\u00e0 distruttive delle installazioni di sterminio. Gli internati, reclusi separatamente in diversi settori maschili e femminili, erano utilizzati per il lavoro coatto o vi risiedevano temporaneamente in attesa di trasferimento verso altri campi. Il campo, situato nell'omonimo villaggio di Brzezinka, distava circa tre chilometri dal campo principale e fu operativo dall'8 ottobre 1941.\nLa funzione del campo.\nBirkenau fu concepito inizialmente, secondo i piani di Himmler del marzo 1941, come campo per i prigionieri di guerra russi.\nIl campo di Birkenau fu il principale campo di sterminio del complesso concentrazionario di Auschwitz. Qui furono imprigionate parecchie centinaia di migliaia di deportati, in diversi sotto-campo, e trovarono la morte circa 1,1 milioni di persone.\nIl complesso di Birkenau divenne operativo il 7 ottobre 1941, inizialmente appunto come campo per i prigionieri di guerra russi catturati in grande numero durante le prime fasi dell'invasione tedesca. Degli oltre 13.000 deportati russi solo 92 erano ancora vivi il 27 gennaio 1945 alla liberazione del campo.\nIl campo fu installato presso la cittadina a Brzezinka (in tedesco Birkenau), a circa 3\u00a0km dal campo Auschwitz. Il luogo fu selezionato per la vicinanza della linea ferroviaria che avrebbe semplificato le operazioni logistiche per le previste grandi deportazioni successive. Successivamente il campo fu utilizzato come strumento principale di sterminio nel contesto della tristemente famosa soluzione finale della questione ebraica.\nQuando il campo fu costruito, furono distrutte le abitazioni di alcuni abitanti del luogo per ricavarne materiale da costruzione. Le dimensioni del campo erano di circa 2,5\u00a0km per 2\u00a0km ed era circondato da filo spinato elettrificato usato da alcuni prigionieri, stremati dalle impossibili condizioni di vita \u2013 addirittura peggiori di quelle di Auschwitz e di Monowitz -, per suicidarsi (nel gergo del campo: \u00abandare al filo\u00bb). Il modo migliore per percepire l'impressionante vastit\u00e0 del campo di sterminio \u00e8 quello di fare a piedi il percorso che dall'ingresso principale e costeggiando per pi\u00f9 di un Km i binari ferroviari porta fino al monumento alla memoria delle vittime, posto nella zona dei forni crematori. Voltandosi indietro si vede appena in lontananza la costruzione dell'ingresso.\nIl campo arriv\u00f2 a contenere fino a 100.000 persone internate in diversi settori, completamente separati tra loro e senza nessuna possibilit\u00e0 di comunicazione tra un campo e l'altro:\nLo scopo primario del campo era l'eliminazione di massa. Vi si trovavano 4 camere a gas con annessi crematori. L'eliminazione inizi\u00f2 nella primavera del 1942.\nLe visite storiche.\nIl campo di concentramento oltre a essere costantemente visitato da turisti da ogni parte del mondo, \u00e8 stato anche un luogo di visita di personaggi celebri. Negli ultimi decenni, il campo \u00e8 stato visitato da due Papi. Il primo a varcare il cancello fu Papa Giovanni Paolo II durante il suo primo viaggio da Papa in Polonia il 7 giugno 1979. Durante quella visita il Pontefice preg\u00f2 all'interno della cella dove fu prigioniero Massimiliano Kolbe. Il secondo Papa ad aver fatto visita al campo di concentramento, fu Papa Benedetto XVI durante l'ultimo giorno del suo primo viaggio Apostolico in terra polacca il 28 maggio 2006. Anche lui come Giovanni Paolo II preg\u00f2 nella cella di Massimiliano Kolbe e dopo la visita del campo di concentramento di Birkenau lesse un duro discorso contro il genocidio.\nIl dibattito relativo al numero delle vittime.\nNel 1990 il numero di vittime del complesso di Auschwitz riportate sulla targa commemorativa fu messo in discussione, scatenando un acceso dibattito non sopito. Il numero riportato pass\u00f2 da quattro milioni di vittime a 1.500.000, allineandosi con le stime degli storici moderni che propendono per un numero compreso tra 1.100.000 e 1.500.000 morti.\nPrincipale promotore della sostituzione fu Franciszek Piper, direttore del Dipartimento di Ricerca storica del Museo di Auschwitz, che dopo un approfondito esame, stim\u00f2 come errato il valore precedente. Il numero di quattro milioni traeva le sue origini da un articolo della rivista sovietica \"Krasnaja Zvezda\" dell'8 maggio 1945; l'articolo si basava sull'indagine di una commissione sovietica che aveva tenuto conto esclusivamente del rendimento massimo teorico giornaliero dei forni crematori e del loro periodo di utilizzo. L'ipotesi fu parzialmente confermata nel successivo processo di Norimberga quando Rudolf H\u00f6\u00df, comandante del campo, testimoni\u00f2 che tra il 1940 e il 1943 (il campo di Auschwitz fu operativo fino al gennaio 1945) circa tre milioni di persone erano morte nel campo.\nLa cifra di quattro milioni, che ebbe origine sotto la spinta dell'orrore per la scoperta dei campi di sterminio nazionalsocialisti, \u00e8 stata successivamente contestata da molti storici, che pure non hanno mai trovato una stima definitiva sul numero ma che comunque oscillerebbe tra uno e due milioni di vittime. Tali studi e quelli effettuati dallo stesso Piper (che propende per 1.100.000 morti) lo convinsero a portare avanti (con successo) la sostituzione della targa commemorativa.\nMemoriale e Museo di Auschwitz-Birkenau.\nRealizzato nel dopoguerra il Memoriale e Museo di Auschwitz-Birkenau comprende i campi di concentramento di Auschwitz I e Auschwitz II ovvero Birkenau, ed \u00e8 dedicato alla memoria delle vittime di entrambi i campi durante il periodo della Shoah. Il museo, realizzato il 2 luglio 1947, svolge diversi compiti, tra cui la ricerca sull'olocausto.\nL'area copre un totale 191 ettari, 171 del campo di Auschwitz II e venti del campo di Auschwitz I. Le aree dedicate al \"memoriale\" sono quella di Auschwitz I, quella di Auschwitz II (Birkenau) e la rampa dei treni tra Auschwitz e Birkenau utilizzata come \"scalo di sosta\" tra il 1942 e il 1944. Il museo invece \u00e8 situato in diversi edifici originali dell'epoca della Shoah. Direttore del Memoriale e Museo, \u00e8 lo storico polacco Piotr Cywi\u0144ski.\nUna mostra permanente sulla Shoah a cura di Yad Vashem.\nIl 13 giugno 2013 al blocco 27 di Auschwitz-Birkenau, \u00e8 stata aperta una mostra permanente intitolata: \"Shoah\". La mostra \u00e8 stata realizzata grazie al pi\u00f9 importante ente museale sull'olocausto: Yad Vashem. Le basi per questa iniziativa furono messe dopo la visita fatta ai campi di concentramento e di sterminio, nel 2005 dal primo ministro israeliano Ariel Sharon. Yad Vashem ha anche curato sia la progettazione che la realizzazione della mostra che \u00e8 stata finanziata in parte dallo Stato d'Israele."}
{"id": "3669921", "revid": "4175", "url": "https://it.wikipedia.org/wiki?curid=3669921", "title": "Anastasiya Samusevich", "text": ""}
{"id": "3669922", "revid": "539461", "url": "https://it.wikipedia.org/wiki?curid=3669922", "title": "Quattro dragoni", "text": ""}
{"id": "3669931", "revid": "729019", "url": "https://it.wikipedia.org/wiki?curid=3669931", "title": "Ferrovia Harbin-Dalian", "text": "La ferrovia Harbin \u2013 Dalian \u00e8 una linea ad alta velocit\u00e0 che collega le citt\u00e0 cinesi nordorientali di Harbin e Dalian. \u00c8 lunga .\nStoria.\nI lavori di costruzione sono iniziati il 23 agosto 2007. L'inaugurazione della linea \u00e8 avvenuta nel 2012. Il costo complessivo dell'opera ammonta a 92.3 miliardi di renminbi cinesi.\nCaratteristiche.\nLa linea \u00e8 una ferrovia a doppio binario a scartamento ordinario da 1435 mm."}
{"id": "3669936", "revid": "111325", "url": "https://it.wikipedia.org/wiki?curid=3669936", "title": "Monowitz", "text": ""}
{"id": "3669945", "revid": "104265", "url": "https://it.wikipedia.org/wiki?curid=3669945", "title": "Delitti rock", "text": "Delitti rock \u00e8 stato un programma televisivo italiano di genere documentario e musicale, andato in onda in seconda serata su Rai 2 dal 19 settembre al 23 novembre 2011.\nLa trasmissione \u00e8 stata condotta da Massimo Ghini con la collaborazione di Ezio Guaitamacchi. Il programma, che si occupava di raccontare i delitti e le morti misteriose dei famosi personaggi della scena musicale, \u00e8 la trasposizione televisiva dell'omonimo libro scritto dallo stesso critico rock e pubblicato da Arcana Edizioni nel 2010.\nLe storie erano introdotte, narrate e commentate in studio da Massimo Ghini in stile teatrale, alla sua presenza si alternavano i fumetti realizzati da Claudio Sciarrone, i commenti di Ezio Guaitamacchi, le interviste (alcune esclusive) ad esperti e testimoni oculari delle vicende trattate nonch\u00e9 materiale d'archivio proveniente anche dalle teche Rai. Inoltre ad ogni episodio partecipano alcuni ospiti musicali italiani che interpretano i brani pi\u00f9 noti di ciascun artista protagonista della puntata.\nLa sigla di apertura del programma era \"Voodoo Child (Slight Return)\" di The Jimi Hendrix Experience.\nIl programma \u00e8 andato in onda in nove puntate pi\u00f9 una speciale su Amy Winehouse, come indicato nella sigla."}
{"id": "3669946", "revid": "1543377", "url": "https://it.wikipedia.org/wiki?curid=3669946", "title": "Franco Coppi", "text": "Biografia.\nNato in Libia, allora colonia italiana, nel 1938, si laurea in Giurisprudenza all'Universit\u00e0 di Roma \"La Sapienza\". Allievo e assistente di Giuliano Vassalli e di Angelo Raffaele Latagliata, \u00e8 professore ordinario dal 1975. Dopo aver insegnato all'universit\u00e0 di Teramo e in quella di Perugia, dal 1990 al 2011 \u00e8 ordinario di Diritto penale presso l'Universit\u00e0 di Roma \"La Sapienza\". \u00c8 professore emerito dal 2011.\nAvvocato cassazionista, nel corso della sua carriera ha difeso molti imputati in processi dall'alto impatto mediatico, tra cui Giulio Andreotti (assieme a Giulia Bongiorno e Gioacchino Sbacchi), don Pierino Gelmini (rinunciando per\u00f2 all'incarico), Antonio Fazio nel processo per lo scandalo di Antonveneta, due imputati nel caso di Rignano Flaminio, Sabrina Misseri, i genitori di Marco Vannini nell'omonimo processo, Raniero Busco nel processo del delitto di via Poma, e Gianni De Gennaro nel processo per i fatti della scuola Diaz, Bruno Conti e Francesco Totti nel caso Failla, Vittorio Emanuele di Savoia, Piero Angela, Bruno Romano nel caso Marta Russo (questi ultimi due sempre con l'avvocato Bongiorno), la ThyssenKrupp nel processo per il rogo delle acciaierie di Terni e Silvio Berlusconi nel processo Mediaset e nel processo Ruby. Assume l\u2019incarico di difendere Pietro Genovese a seguito dell\u2019omicidio stradale di due giovani in Corso Francia a Roma."}
{"id": "3669948", "revid": "767487", "url": "https://it.wikipedia.org/wiki?curid=3669948", "title": "Roberto P\u00e9rez", "text": "Caratteristiche tecniche.\nGiocava come difensore; all'occorrenza ricopr\u00ec anche il ruolo di centrocampista. Si dimostr\u00f2 anche un buon realizzatore: segn\u00f2 89 reti nel corso della sua carriera in massima serie boliviana.\nCarriera.\nClub.\nNel 1978 P\u00e9rez ebbe l'opportunit\u00e0 di debuttare in massima serie nazionale. Inizi\u00f2 la sua carriera con il Real Santa Cruz, squadra di Santa Cruz de la Sierra; P\u00e9rez, nato a San Ignacio de Velasco, rimase quindi all'interno del suo dipartimento d'origine. Con la maglia bianco-nera divenne presto titolare: tra il 1978 e il 1982 super\u00f2 le 70 presenze e segn\u00f2 16 gol. Le sue prestazioni gli valsero il trasferimento al Guabir\u00e1 di Montero per la stagione 1983; torn\u00f2 poi al Real Santa Cruz per il campionato 1984. Nel 1985 venne acquistato dal Bol\u00edvar: nella formazione della capitale La Paz P\u00e9rez gioc\u00f2 tre stagioni, vincendo il titolo alla prima annata. Nel 1987 pass\u00f2 al Destroyers, rimanendovi due stagioni; nel 1989 gioc\u00f2 con il Blooming. Nel 1990 firm\u00f2 per il San Jos\u00e9 di Oruro: con la compagine bianco-blu visse le sue migliori stagioni dal punto di vista realizzativo, segnando 20 reti tra il 1990 e il 1991. Torn\u00f2 poi al Bol\u00edvar, ottenendo il titolo del 1992. Dopo aver giocato altre due annate con il San Jos\u00e9 pass\u00f2 all'Oriente Petrolero, chiudendovi la carriera.\nNazionale.\nNel 1983 venne incluso nella lista per la Copa Am\u00e9rica. Debutt\u00f2 nella competizione il 14 agosto a La Paz contro la , giocando da titolare nel ruolo di difensore centrale. Gioc\u00f2 poi, nel medesimo ruolo, il 4 settembre a Lima contro il . Convocato per la Copa Am\u00e9rica 1993, non fu mai impiegato."}
{"id": "3669949", "revid": "179980", "url": "https://it.wikipedia.org/wiki?curid=3669949", "title": "Roberto P\u00e9rez M\u00e9ndez", "text": ""}
{"id": "3669950", "revid": "5695", "url": "https://it.wikipedia.org/wiki?curid=3669950", "title": "Christiane Paul", "text": "Biografia.\nChristiane Paul, figlia di un ortopedico e di un'anestesista, nonch\u00e9 moglie di un chirurgo, \u00e8 lei stessa laureata in medicina. Ha conseguito il titolo nel 2002 presso la Universit\u00e0 Humboldt di Berlino, dopo essersi gi\u00e0 affermata come attrice: il debutto cinematografico \u00e8 avvenuto infatti nel 1992. Nella sua filmografia si ricordano, tra l'altro, \"Workaholic\" di Sharon von Wietersheim (con Ralf Bauer e Tobias Moretti), \"Marlene\", \"V\u00e4ter\", \"Im Juli\", \"L'onda\" e \"La polvere del tempo\", tutti apprezzati da pubblico e critica. Ha svolto anche attivit\u00e0 teatrale. Nel 2007 \u00e8 stata nella giuria della Berlinale.\nVita privata.\nVive ad Amburgo col marito, con il loro figlio e con la figlia nata da una precedente relazione. Molto attiva sul piano sociale, \u00e8 la testimonial tedesca per la Giornata mondiale contro l'AIDS, fa parte di Amnesty International e si batte per la tutela della biodiversit\u00e0."}
{"id": "3669952", "revid": "43621605", "url": "https://it.wikipedia.org/wiki?curid=3669952", "title": "Pop elettronico", "text": ""}
{"id": "3669954", "revid": "1005847", "url": "https://it.wikipedia.org/wiki?curid=3669954", "title": "Elezioni parlamentari in Romania del 1990", "text": "Le elezioni parlamentari in Romania del 1990 si tennero il 20 maggio per il rinnovo della Camera dei deputati e del Senato. Si tratt\u00f2 della prima tornata elettorale dell'era democratica, organizzata a poco pi\u00f9 di cinque mesi dal successo della rivoluzione romena del 1989, che mise fine alla dittatura comunista di Nicolae Ceau\u0219escu. Per la prima volta in cinquant'anni i cittadini romeni furono chiamati alle urne per eleggere liberamente i propri rappresentanti, che formarono una legislatura costituente che rimase in carica due anni, elaborando la costituzione del nuovo stato democratico e guidando la transizione del paese all'economia di mercato.\nParteciparono alle elezioni ben 73 formazioni politiche, 27 delle quali riuscirono ad entrare in parlamento. I risultati mostrarono una netta vittoria dell'egemone Fronte di Salvezza Nazionale del neopresidente Ion Iliescu, gi\u00e0 leader dell'organo di potere provvisorio, che nelle concomitanti elezioni presidenziali fu riconfermato nel ruolo di capo di stato con un travolgente 85%. Il partito ottenne la maggioranza assoluta sia alla camera che al senato, dando vita ad un governo monocolore con a capo Petre Roman, gi\u00e0 primo ministro del governo provvisorio.\nSistema elettorale.\nLa legge prescriveva il sistema di voto proporzionale a liste bloccate senza soglia di sbarramento per entrambe le camere. Il numero di deputati sarebbe stato di 387, cui si aggiungevano i rappresentanti delle organizzazioni politiche delle minoranze etniche. I partiti delle minoranze gi\u00e0 registrati al momento dell'emanazione della legge avrebbero avuto diritto ad un parlamentare anche nel caso in cui non avessero raggiunto il numero di voti necessario a garantirgli rappresentanza. Potevano candidarsi alla camera i cittadini di almeno 21 anni d'et\u00e0.\nIl numero dei senatori dipendeva dalla popolazione residente in ogni singolo distretto della Romania (14 senatori per la circoscrizione di Bucarest, 2 senatori per i distretti fino a 500.000 abitanti, 3 senatori per i distretti fino a 750.000 e 4 senatori per i restanti distretti). Potevano candidarsi al senato i cittadini di almeno 30 anni d'et\u00e0.\nQuadro politico.\nLa caduta del regime comunista avvenuta in seguito alla rivoluzione romena del 1989 cre\u00f2 un vuoto di potere che venne colmato con la creazione, il 22 dicembre 1989, di un ente di governo provvisorio, il Consiglio del Fronte di Salvezza Nazionale (CFSN), organizzazione composta prevalentemente da politici dissidenti del vecchio regime. Il riconoscimento del CFSN come organo di potere gi\u00e0 il 22 dicembre diede al comitato esecutivo e, quindi, in mancanza di una vera opposizione politica strutturata, al suo presidente Ion Iliescu, la possibilit\u00e0 di gestire l'organizzazione e l'orientamento del neocostituito ente. I vertici del CFSN ottennero il potere di nomina del primo ministro e del consiglio dei ministri, nonch\u00e9 il controllo dell'esercito e di tutta la struttura di difesa del paese. Il 26 dicembre venne nominato primo ministro Petre Roman, mentre il 31 dicembre il CFSN eman\u00f2 il decreto di abolizione del partito unico, consentendo la formazione di nuovi gruppi politici.\nFurono rifondati, tra gli altri, i partiti \"storici\" precedentemente messi fuori legge dal Partito Comunista Rumeno, cio\u00e8 il Partito Nazionale Contadino Cristiano Democratico (PN\u021aCD) di Corneliu Coposu, il Partito Nazionale Liberale (PNL) di Radu C\u00e2mpeanu e il Partito Social Democratico Romeno (PSDR) di Sergiu Cunescu, che si richiamavano ad una tradizione politica risalente agli anni trenta e quaranta.\nNel gennaio 1990 Iliescu decise di trasformare il CFSN in un partito politico, il Fronte di Salvezza Nazionale (FSN), per poter concorrere alle future elezioni. A causa di questa mossa i partiti di opposizione accusarono apertamente il FSN di mettere in pericolo la democrazia e di voler ricostituire un omologo del PCR. Malgrado i propositi di rinnovamento, infatti, la base del FSN era strettamente legata all'ideologia comunista e la sua dirigenza aveva avuto un ruolo attivo nel partito unico sotto il regime. I primi mesi del 1990 furono caratterizzati da proteste ed eventi destabilizzanti per l'ordine democratico, come le prime due mineriade avvenute nei mesi di gennaio e febbraio, il conflitto interetnico di T\u00e2rgu Mure\u0219 (marzo) e le manifestazioni anticomuniste conosciute come golaniada (aprile-giugno).\nCampagna elettorale.\nLa campagna elettorale fu legata a quella delle concomitanti elezioni presidenziali. Il FSN rivestiva un ruolo predominante per via del controllo totale esercitato sui mass media e nelle istituzioni e grazie alla figura carismatica e totalizzante di Ion Iliescu. Il discorso politico dei vertici del FSN era volutamente ambiguo e faceva leva sui timori della popolazione nel caso di una vittoria delle forze liberali, paventando scenari che avrebbero portato ad una massiccia disoccupazione, alla vendita a potenze straniere dell'industria statale e alla cessione della Transilvania all'Ungheria.\nI principali partiti che si opponevano al quadro del FSN furono quelli \"storici\", che si richiamavano dichiaratamente alla tradizione politica dei loro partiti predecessori nel periodo tra le due guerre, principalmente il Partito Nazionale Contadino Cristiano Democratico (PN\u021aCD) e il Partito Nazionale Liberale (PNL). I partiti storici guidarono diverse iniziative di protesta comuni, come quella del 29 gennaio a Bucarest, poi soffocata dall'intervento dei minatori. I leader dell'opposizione reclamarono pi\u00f9 volte l'esistenza di casi in cui era stata messa in pericolo la loro incolumit\u00e0 da parte dei sostenitori del FSN, senza che il partito di Iliescu si esprimesse per condannare le violenze. PNL e PN\u021aCD nei loro discorsi utilizzarono riferimenti diretti ad un ampio processo di liberalizzazione, di privatizzazione, di democratizzazione, di restituzione ai proprietari dei beni confiscati dal regime, di dura opposizione al comunismo e, nel caso del PN\u021aCD, di restaurazione della monarchia costituzionale. Richiamandosi esplicitamente ai loro programmi politici degli anni trenta, tuttavia, il loro messaggio attraeva solamente una parte dell'intellighenzia urbana e studentesca. Larga parte della societ\u00e0, infatti, reduce da decenni di propaganda comunista, non desiderava discostarsi eccessivamente dal modello socialista, elemento che collocava le loro proposte su un piano idealistico difficilmente realizzabile nell'immediato futuro. Il 9 aprile 1990 PN\u021aCD, PNL e il terzo partito storico, il Partito Social Democratico Romeno (PSDR) di Sergiu Cunescu, siglarono un patto di non aggressione, che impegnava le tre formazioni al sostegno comune contro le iniziative del FSN, ritenuto il prosecutore diretto del Partito Comunista Rumeno. Ampie manifestazioni antigovernative iniziate il 22 aprile a Piazza Universit\u00e0 a Bucarest furono largamente appoggiate dal PNL e PN\u021aCD, mentre furono avversate dal FSN, dalla televisione di stato e dalla stampa filogovernativa.\nA differenza che nella maggior parte del paese, in alcune aree della Transilvania lo scenario politico era polarizzato dallo scontro tra partiti su base etnica. L'Unione Democratica Magiara di Romania (UDMR) apparve in difesa dei diritti della minoranza ungherese, opponendosi alle forze ultranazionaliste romene del Partito dell'Unit\u00e0 Nazionale Romena (PUNR) e dell'Unione del Focolare Romeno (UVR), in un clima esacerbato da decenni di profondo indottrinamento nazionalista filorumeno che aveva soppresso, di fatto, l'espressione delle minoranze.\nConseguenze.\nPrimo governo eletto.\nIl Fronte di Salvezza Nazionale capitalizz\u00f2 facilmente la propria superiorit\u00e0 organizzativa e mediatica, conquistando la presidenza della repubblica gi\u00e0 al primo turno e una maggioranza bulgara in parlamento. Ion Iliescu, che prest\u00f2 giuramento il 20 giugno per un mandato temporaneo di due anni, si dichiar\u00f2 disponibile ad accogliere i partiti di opposizione al governo, mentre C\u00e2mpeanu rifiut\u00f2 l'invito, recriminando l'impossibilit\u00e0 di una collaborazione a causa della scarsa indole liberale del FSN.\nDopo il FSN, i partiti che ottennero il numero maggiore dei voti, PNL e UDMR con circa il 7%, rappresentavano forze minoritarie incapaci di condurre un'opposizione efficace. Nel mese di giugno i manifestanti accampati in Piazza Universit\u00e0 a Bucarest dal mese di aprile, bollati da Iliescu come hooligan (\"golani\"), furono sgomberati con la violenza su sprone delle istituzioni, in quella che pass\u00f2 alla storia come mineriada del giugno 1990. Dopo due settimane si insedi\u00f2 il governo Roman II.\nReazioni degli osservatori.\nMalgrado gli apprezzamenti da parte degli osservatori internazionali, gli stessi lamentarono l'esistenza di elementi di criticit\u00e0 che avevano indebolito la correttezza del voto e del successo del processo democratico. I leader dell'opposizione denunciarono persino il ricorso a brogli."}
{"id": "3669959", "revid": "1543377", "url": "https://it.wikipedia.org/wiki?curid=3669959", "title": "Wyalusing (contea di Bradford)", "text": "Wyalusing \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 1.341 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (97,02%), seguita dai nativi americani (0,30%) dati del 2000."}
{"id": "3669971", "revid": "436907", "url": "https://it.wikipedia.org/wiki?curid=3669971", "title": "Movimento Slow", "text": "Il Movimento Slow \u00e8 un movimento culturale e gastronomico creato da Carlo Petrini nel 1986.\nCaratteristiche.\nIl movimento slow propone un cambiamento culturale indirizzato a procedere ad un passo pi\u00f9 lento e consapevole nella vita, in diretta contrapposizione alla cultura della \"velocit\u00e0\" propria dell'attuale societ\u00e0 moderna. Il movimento ebbe inizio con la protesta di Carlo Petrini contro l'apertura di un ristorante McDonald's in Piazza di Spagna a Roma nel 1986 che sfoci\u00f2 nella creazione dell'organizzazione Slow Food. Con il trascorrere del tempo sono sorte nuove iniziative \"slow\" in altri settori, quali ad esempio Citt\u00e0 Slow sull'amministrazione delle citt\u00e0, \"Slow Travel\" per il tempo libero, Slow design, Slow Medicine per una medicina sobria, rispettosa, giusta, oltre ad ambiti sociali quali il sesso, la salute, l'educazione.\nGeir Berthelsen, attraverso l'Istituto Mondiale della Lentezza da lui creato, ha presentato nel 1999 un progetto per un intero \"Slow Planet\" dove ravvisava la necessit\u00e0 di insegnare a livello globale la via Slow. Carl Honor\u00e8 nel suo libro \"Elogio della lentezza\" ha per primo enunciato come la filosofia Slow possa essere applicata in ogni campo dell'attivit\u00e0 umana e ha coniato la frase \"Movimento Lento\", il Financial Time ha indicato il libro di Honor\u00e8 \"importante per il movimento Slow come fu \"Il Capitale\" per il comunismo\".\nHonor\u00e8 descrisse cos\u00ec il movimento:\nIl Movimento Slow non \u00e8 organizzato o controllato in una struttura unica; la sua caratteristica fondamentale \u00e8 che \u00e8 proposto e mantenuto dalle persone tramite enti no-profit basati essenzialmente sulla fiducia. Anno dopo anno la sua popolarit\u00e0 \u00e8 cresciuta considerevolmente dopo la nascita di Slow Food e Citt\u00e0 Slow in Europa e grazie anche ad altre iniziative che hanno portato la sua diffusione fino all'Australia e al Giappone.\nLa lentezza o ozio viene intesa nel senso latino del termine \"otium\" che sta a significare \"pienezza vitale\"."}
{"id": "3669972", "revid": "250563", "url": "https://it.wikipedia.org/wiki?curid=3669972", "title": "Formula Tasman stagione 1972", "text": ""}
{"id": "3669973", "revid": "729019", "url": "https://it.wikipedia.org/wiki?curid=3669973", "title": "Potez 25", "text": "Il Potez 25 fu un aereo militare multiruolo biposto, monomotore e biplano, sviluppato dall'azienda aeronautica francese Avions Henry Potez negli anni venti e prodotto, oltre che dalla stessa, anche su licenza sia in Francia che nel Regno di Jugoslavia, dalla Ikarus, in Portogallo dalla OSGA, in Polonia, dalla Podlaska Wytw\u00f3rnia Samolot\u00f3w (PWS), e nel Regno di Romania dalla Industria Aeronautic\u0103 Rom\u00e2n\u0103 (IAR).\nModello particolarmente longevo, venne utilizzato sia nell'aviazione civile, come aereo da trasporto e da addestramento, che da numerose aeronautiche militari mondiali rimanendo in servizio, in molteplici ruoli tra cui caccia di scorta, aereo da ricognizione e bombardiere leggero, fino alla seconda guerra mondiale.\nNe venne sviluppata anche una variante dalla configurazione alare monoplana, con ala posizionata alta a parasole ed identificata come 25M, rimanendo per\u00f2 allo stadio di prototipo.\nStoria del progetto.\nDopo che nel 1923 Henry Potez, proprietario dell'omonima azienda aeronautica, avvi\u00f2 alla produzione il Potez XV, un biplano destinato al mercato militare nel ruolo di aereo da ricognizione biposto, riscuotendo un buon successo, decise di sfruttare l'esperienza acquisita nel suo sviluppo per dotare la propria gamma di velivoli di un nuovo modello multiuso e pi\u00f9 pesante. Lo sviluppo del nuovo modello, al quale venne assegnata la designazione Potez 24, si concretizz\u00f2 nel 1924 tuttavia rimase allo stadio di prototipo. Bench\u00e9 non avviato alla produzione venne comunque utilizzato come ulteriore base di sviluppo di quello che diventer\u00e0 uno dei modelli pi\u00f9 riusciti dell'azienda francese.\nLo sviluppo del nuovo modello, al quale venne assegnata la designazione Potez 25, riprendeva l'impostazione generale dei modelli che lo avevano preceduto, un classico monomotore biplano biposto realizzato in tecnica mista, con fusoliera realizzata in gran parte in pino dell'Oregon e parti in duralluminio, ricoperta da tela trattata e compensato, caratterizzata dai due abitacoli aperti in tandem e carrello d'atterraggio fisso, soluzione tecnica decisa per mantenere bassi i costi di produzione e manutenzione. La differenza pi\u00f9 evidente era l'adozione di una velatura sesquiplana, ovvero con l'ala inferiore caratterizzata da un'aperture sensibilmente minore della superiore. Inoltre il modello fu predisposto per poter essere equipaggiato con una varia gamma di motorizzazioni dai 400 ai 600 CV di potenza erogata.\nLa costruzione del prototipo, avviata presso il proprio stabilimento di M\u00e9aulte, venne completata nei primi mesi del 1925 e durante le prime prove di volo che ne seguirono il velivolo dimostr\u00f2 la bont\u00e0 del progetto confermando le speranze dell'azienda francese. Nel maggio successivo il prototipo venne testato presso il \"Service Technique d'Aeronautique\" dove venne considerato promettente sia per la sua manovrabilit\u00e0 che per la velocit\u00e0 e la potenziale longevit\u00e0, consigliandone quindi l'avvio ad una sua produzione in serie.\nPer promuovere efficacemente il nuovo modello all'estero, un mercato reso difficile dalla grande disponibilit\u00e0 di velivoli residuati bellici della prima guerra mondiale, l'azienda decise di iscrivere il Potez 25 ad un gran numero di competizioni aeronautiche destinate alla categoria conseguendo alcuni risultati di rilievo. Tra i pi\u00f9 noti successi acquisiti si ricordano un raid di 7\u00a0400\u00a0km attraverso l'Europa ed un secondo, di 6\u00a0500\u00a0km sull'area del Mar Mediterraneo, entrambe vinte da piloti a bordo del velivolo francese. Durante gli anni venti il Potez 25 venne inoltre pubblicizzato per la sua partecipazione al raid aereo Parigi-Teheran di 13\u00a0080\u00a0km. Nel giugno 1930, il pilota Henri Guillaumet fu protagonista di un incidente aereo mentre stava effettuando un servizio di posta aerea attraverso le Ande con il suo Potez 25. Bench\u00e9 schiantatosi a terra, Guillaumet riusc\u00ec a sopravvivere intraprendendo una marcia di una settimana attraverso le montagne prima di essere ritrovato dalla spedizione di ricerca. L'eccezionale impresa, riportata sulle prime pagine dalla stampa mondiale, accrebbe ulteriormente la gi\u00e0 acquisita popolarit\u00e0 del modello avendo una positiva ricaduta commerciale, che vide incrementare le commissioni del Potez 25 da parte di numerose forze aeree e divenendo uno degli aerei francesi di maggior successo dell'epoca.\nGi\u00e0 nel 1925 la Polonia decise di acquistare una licenza per realizzare in patria il Potez 25 negli stabilimenti della Podlaska Wytw\u00f3rnia Samolot\u00f3w (PWS) e Plage i La\u015bkiewicz. Nel 1928 il primo Potez 25 di costruzione polacca venne testato presso il \"Technical Aviation Development Institute\" di Varsavia dove si ritenne di dover apportare alcune modifiche per meglio adattare il modello alle esigenze della Si\u0142y Powietrzne l'allora designazione dell'aeronautica militare nazionale. Tra le differenze pi\u00f9 evidenti con la versione originale l'adozione di alette Handley Page e, data l'indisponibilit\u00e0 dell'originale Lorraine-Dietrich 12Eb, l'utilizzo su 47 esemplari prodotti dal 1936 del radiale PZL Bristol Jupiter VIIF. In Polonia la produzione cess\u00f2 nel 1932 dopo che entrambi gli stabilimenti realizzarono 150 esemplari ciascuno destinati ai ruoli di ricognizione aerea a lungo e corto raggio e di bombardamento tattico diurno.\nAl termine della produzione mondiale, il totale complessivo delle varianti sviluppate, destinate ad uso civile e militare, raggiunse il ragguardevole numero di 87, con oltre 3\u00a0500 esemplari costruiti in Francia, la maggior parte dei quali prodotti dalla Potez ed in numero minore su licenza da ANF Les Mureaux ed Hanriot, e circa 600 all'estero tra Polonia (300), Regno di Jugoslavia (oltre 200), Regno di Romania (70) e Portogallo (27).\nImpiego operativo.\nIl Potez 25 venne utilizzato principalmente in Francia nell'Arm\u00e9e de l'air dal 1926 fino alle prime fasi della seconda guerra mondiale. Dopo l'invasione tedesca a seguito della Campagna di Francia e l'instaurazione dell'entit\u00e0 statale filonazista nota come Francia di Vichy, alcuni esemplari ancora in condizioni di volo entrarono a far parte delle Forces a\u00e9riennes fran\u00e7aises libres, componente aerea delle forze armate francesi fedeli al generale de Gaulle.\nIl modello venne utilizzato anche nelle forze aeree delle nazioni che ne avevano acquistato la licenza di produzione, Jugoslovensko kraljevsko ratno vazduhoplovstvo i pomorska avijacija nell'allora Regno di Jugoslavia, Wojska Lotnicze in Polonia, For\u021bele Aeriene Regale ale Rom\u00e2niei nel Regno di Romania e Servi\u00e7o Aeron\u00e1utico Militar in Portogallo.\nIl velivolo francese venne inoltre utilizzato in servizio nella Repubblica di Cina (dove venne impiegato in combattimento durante la seconda guerra sino-giapponese), in Paraguay (dove ha operato durante la guerra del Chaco), Uruguay, Grecia, Impero d'Etiopia (dove un piccolo numero si scontr\u00f2 con le truppe d'invasione italiana nel 1935), in Svizzera (che lo ha mantenuto in servizio fino al 1940) e in Estonia. Alcuni esemplari vennero inoltre acquistati da altri paesi per prove comparative e valutazione, tra cui l'Unione Sovietica. La maggior parte dei Potez 25 esportati e costruiti su licenza erano della versione B.2, bombardiere leggero biposto."}
{"id": "3669977", "revid": "729019", "url": "https://it.wikipedia.org/wiki?curid=3669977", "title": "Strada statale 332 di Levanto", "text": "La ex strada statale 332 di Levanto (SS 332), ora \"strada provinciale 64 Baracca-Levanto (SP 64)\", \u00e8 una strada provinciale italiana.\nPercorso.\nLa strada ha inizio dalla strada statale 1 Via Aurelia in localit\u00e0 La Baracca, non distante dal passo del Bracco. La strada attraversa i territori comunali di Framura e Bonassola, giungendo infine nel centro abitato di Levanto.\nA seguito della costruzione e classificazione del prolungamento terminale della strada statale 566 dir di Val di Vara, con D.M. 1/08/1990, n. 1222 - G.U. 217 del 17/09/1990 la strada \u00e8 stata declassata a provinciale e consegnata alla Provincia della Spezia che l'ha classificata SP 64 Baracca-Levanto."}
{"id": "3669981", "revid": "250563", "url": "https://it.wikipedia.org/wiki?curid=3669981", "title": "Formula Tasman stagione 1974", "text": ""}
{"id": "3669982", "revid": "348618", "url": "https://it.wikipedia.org/wiki?curid=3669982", "title": "Atoc", "text": "Biografia.\nDopo la morte del padre di Hu\u00e1scar, Huayna C\u00e1pac, Atoc fu mandato a nord (probabilmente nel 1529) per reprimere i separatisti guidati dal fratellastro di Hu\u00e1scar, Atahualpa. Atahualpa fu sconfitto nella battaglia di Chillopampa e catturato, ma riusc\u00ec a fuggire e a creare un nuovo esercito. Un'altra battaglia fu combattuta a Chimborazo, e questa volta Atahualpa ne usc\u00ec vincitore. Si dice che il suo generale Chalcochima mutil\u00f2 ed uccise Atoc, usando la sua testa come coppa chicha dorata o cavandogli gli occhi e lasciandolo sul campo di battaglia. Si dice che la sua pelle e quella del suo co-generale Hango siano state conciate ed usate come tamburi. Poco dopo, Atahualpa riconquist\u00f2 Tumebamba e Cajamarca e, nell'aprile dell'anno seguente, i generali di Atahualpa assediarono Cuzco."}
{"id": "3669988", "revid": "729019", "url": "https://it.wikipedia.org/wiki?curid=3669988", "title": "Volo Southern Airways 242", "text": "Il volo Southern Airways 242 era il codice identificativo di un volo di linea della Southern Airways che il 4 aprile 1977, a causa dello spegnimento di entrambi i motori causato da un violento temporale, tent\u00f2 un atterraggio di emergenza sulla Highway 92, una strada rurale presso New Hope, in Georgia. Al momento dell'incidente l'aereo stava compiendo la seconda tratta del volo Muscle Shoals-Huntsville-Atlanta; le vittime furono in totale 72, comprese nove persone che si trovavano a terra.\nL'incidente.\nPrima del decollo da Huntsville (Alabama) il capitano William Wade McKenzie (54) ed il primo ufficiale Lyman Woods Keele jr. (34) furono avvisati della presenza di forti temporali con possibile formazione di tornado lungo la loro rotta, ma siccome la mattina stessa avevano gi\u00e0 volato la tratta provenendo da Atlanta ed avevano incontrato solamente lievi turbolenze e pioggia leggera, non pensarono che il tempo potesse peggiorare.\nDurante il volo per\u00f2 la perturbazione si intensific\u00f2 notevolmente, con il picco di massima attivit\u00e0 temporalesca proprio sopra la citt\u00e0 di Rome, in Georgia, verso cui il volo 242 si stava dirigendo. I piloti tentarono di individuare una rotta alternativa utilizzando il radar meteo del DC-9 ma furono tratti in inganno dall'effetto di attenuazione del radar stesso (le microonde emesse dal radar vennero in parte assorbite dalla pioggia mostrando una situazione migliore di quella che effettivamente era presente) e si diressero verso quello che credevano fosse una zona di bassa turbolenza, mentre in realt\u00e0 si trattava del culmine del temporale.\nDurante la discesa dalla quota di crociera di 17.000 piedi a quella di 14.000 piedi, nei pressi di Rome VOR, il velivolo entr\u00f2 in una cellula temporalesca dove incontr\u00f2 piogge di forte intensit\u00e0 e grandine. La grandinata era di tale portata che ruppe il parabrezza della cabina di pilotaggio e venendo aspirata dai motori li danneggi\u00f2 seriamente e provoc\u00f2 il loro spegnimento.\nI piloti tentarono inutilmente di riavviare i motori; nel frattempo, senza propulsione, l'aereo continu\u00f2 a scendere di 17 metri al secondo. I controllori di volo suggerirono di tentare l'atterraggio presso la Base Aerea di Dobbin o l'aeroporto civile di Cartersville ma i piloti stimarono che fossero fuori dalla loro portata. Quando furono in contatto visivo con il suolo, individuarono un tratto rettilineo di una strada e decisero di tentarvi un atterraggio di emergenza, ma appena il velivolo tocc\u00f2 terra, urt\u00f2 prima un distributore di benzina e successivamente un negozio di generi alimentari, incendiandosi e causando la morte dei due piloti, di 60 passeggeri e di 9 persone che si trovavano sul luogo dello schianto.\nProbabili cause.\nLe indagini furono affidate al National Transportation Safety Board (NTSB) che il 26 gennaio 1978 emise il rapporto finale, nel quale si legge:\nL'NTSB ha inoltre considerato come fattori aggiuntivi\nFrancis H. McAdams, uno dei membri del team investigativo, dissentendo dalle conclusioni dei colleghi, fece inserire nel rapporto le sue conclusioni:"}
{"id": "3669996", "revid": "1005847", "url": "https://it.wikipedia.org/wiki?curid=3669996", "title": "Partito dell'Unit\u00e0 della Nazione Romena", "text": "Il Partito dell'Unit\u00e0 della Nazione Romena (in romeno: \"Partidul Unit\u0103\u021bii Na\u021biunii Rom\u00e2ne\", PUNR) \u00e8 stato un partito politico romeno di orientamento social-conservatore e nazionalista.\nFondato nel marzo 1990 come Partito di Unione Nazionale dei Romeni di Transilvania (\"Partidul de Uniune Na\u021bional\u0103 a Rom\u00e2nilor din Transilvania\", PUNRT), assunse successivamente per un breve periodo nel corso del 1990 il nome di Partito per l'Unione Nazionale dei Romeni (\"Partidul pentru Uniunea Na\u021bional\u0103 a Rom\u00e2nilor\", PUNR) e, dal 1990 al 2002, quello di Partito dell'Unit\u00e0 Nazionale Romena (rumeno: \"Partidul Unit\u0103\u021bii Na\u021bionale Rom\u00e2ne\", PUNR). Su iniziativa della nuova dirigenza, nel 2002 adott\u00f2 la definitiva denominazione, che mantenne fino alla confluenza nel Partito Conservatore (PC), avvenuta nel 2006.\nNato sulle istanze dei gruppi nazionalisti xenofobi romeni presenti in Transilvania, che erano preoccupati dal potenziale riconoscimento di speciali tutele per i cittadini di etnia ungherese rappresentati dall'Unione Democratica Magiara di Romania (UDMR), il PUNR fece della regione il proprio bacino elettorale.\nRappresentato in parlamento dal 1990 al 2000 con percentuali variabili tra il 2% e l'8%, dal 1992 al 1996 partecip\u00f2 all'alleanza di governo del \"Quadrilatero Rosso\" (\"Patrulaterul Ro\u0219u\"), insieme a Fronte Democratico di Salvezza Nazionale (FDSN), Partito Grande Romania (PRM) e Partito Socialista del Lavoro (PSM), in appoggio al primo ministro Nicolae V\u0103c\u0103roiu.\nTra il 1997 e il 1998, specialmente dopo l'addio alla presidenza di Gheorghe Funar, il partito entr\u00f2 in una dura crisi che ebbe il proprio apice nell'insuccesso del 2000, quando non riusc\u00ec a superare la soglia di sbarramento in occasione delle elezioni parlamentari. Nel 2002 Mircea Chelaru prov\u00f2 a rinnovare la struttura e il messaggio del PUNR senza ottenere, tuttavia, risultati concreti in termini elettorali. Lo stesso Chelaru nel 2006 fu tra i promotori della fusione con il PC.\nStoria.\nLa fondazione del PUNRT in Transilvania.\nIn seguito alla rivoluzione romena del 1989 che rovesci\u00f2 il regime di Nicolae Ceau\u0219escu il potere fu assunto ad interim da un governo provvisorio (il Consiglio del Fronte di Salvezza Nazionale, CFSN) guidato da Ion Iliescu, che indisse prime libere elezioni per il maggio 1990. Nacquero, quindi, numerose formazioni politiche, che si organizzarono per concorrere alla tornata elettorale.\nIn Transilvania, regione caratterizzata dalla presenza di una folta comunit\u00e0 ungherese, emersero due tendenze politiche contrapposte, basate sulla differenziazione etnica. Mentre l'Unione Democratica Magiara di Romania (UDMR) nacque come piattaforma culturale e politica in difesa degli interessi dei cittadini di origine ungherese, i nazionalisti romeni, temendo l'eventuale riconoscimento di speciali diritti per le altre minoranze da parte del nuovo stato, si riunirono intorno all'organizzazione culturale xenofoba dell'Unione del Focolare Rumeno (rumeno: \"Uniunea Vatra Rom\u00e2neasc\u0103,\" UVR).\nIl 15 marzo 1990 Constantin Iva\u0219iuc fond\u00f2 a Bra\u0219ov il Partito di Unione Nazionale dei Romeni di Transilvania (rumeno: \"Partidul de Uniune Na\u021bional\u0103 a Rom\u00e2nilor din Transilvania\", PUNRT), gruppo che si proclamava espressione politica dell'UVR e si proponeva di difendere i diritti dei cittadini di etnia romena in Transilvania. Il PUNRT nacque sullo scheletro dell'organizzazione socio-culturale nazionalista dell'UVR, che aveva avuto un ruolo di primo piano nel conflitto interetnico di T\u00e2rgu Mure\u0219 del 19-21 marzo del 1990, che aveva causato 5 morti e centinaia di feriti, come esito del violento scontro fra nazionalisti romeni ed ungheresi. La stessa dirigenza del partito definiva il PUNRT come un gruppo necessario dopo gli eventi di T\u00e2rgu Mure\u0219, considerati significativamente il primo tentativo di distruggere la Romania moderna dopo l'occupazione comunista del 1945-1989. Il PUNRT, i cui militanti erano in larga parte anche membri dell'Unione del Focolare Romeno, si opponeva al riconoscimento di speciali diritti amministrativo-territoriali per la comunit\u00e0 ungherese in Transilvania, sosteneva l'unit\u00e0 del territorio romeno e il riconoscimento dei suoi confini storici. Numerosi suoi affiliati avevano avuto, inoltre, un ruolo attivo sotto il regime di Ceau\u0219escu ed erano ideologicamente prosecutori del pensiero politico nazionalista dell'ex dittatore. Vi era, infatti, stretta contiguit\u00e0 tra gli ex membri della Securitate, la polizia politica di epoca comunista, e quelli dell'UVR e PUNRT.\nLe elezioni del 1990 e la costituzione del PUNR.\nNonostante il rischio di esplosione di un conflitto etnico di ampia portata, il Fronte di Salvezza Nazionale (FSN), partito egemone che guidava il governo provvisorio, fu tollerante nei confronti dell'UVR e del PUNRT, e si dimostr\u00f2 pi\u00f9 volte vicino al discorso politico portato avanti da tali gruppi. La necessit\u00e0 del FSN di appellarsi al richiamo nazionalista per scopi elettorali fu un elemento che avvicin\u00f2 il PUNRT al partito del presidente della Romania Iliescu, all'interno del quale molti membri non nascondevano simpatie nazionaliste.\nPer concorrere alle elezioni del 1990 il PUNRT costitu\u00ec una coalizione con il piccolo Partito Repubblicano (rumeno: \"Partidul Republican\", PR) di Ioan M\u00e2nzatu. Le due formazioni unirono i propri sforzi in termini organizzativi partecipando sotto la comune insegna di Alleanza per l'Unit\u00e0 dei Romeni (rumeno: \"Alian\u021ba pentru Unitatea Rom\u00e2nilor\", AUR). AUR si attest\u00f2 intorno al 2%, ottenendo 9 deputati e 2 senatori, che andarono tutti a candidati del PUNRT, che era il maggior partito della coalizione. I suoi parlamentari furono eletti tutti in Transilvania e nel nordovest del paese, tra i distretti di Mure\u0219, Cluj, Bra\u0219ov e Bihor.\nNel corso del primo consiglio nazionale del 16 giugno 1990, tenutosi a Bra\u0219ov, il presidente fondatore Iva\u0219iuc rassegn\u00f2 le proprie dimissioni, assumendosi la responsabilit\u00e0 dello scadente risultato elettorale del mese precedente. Al suo posto fu nominato Alexandru Cri\u0219an. In occasione della stessa conferenza il partito fu ridenominato Partito per l'Unione Nazionale dei Romeni (rumeno: \"Partidul pentru Uniunea Na\u021bional\u0103 a Rom\u00e2nilor\", PUNR), con l'eliminazione del riferimento regionale alla sola Transilvania. Pochi mesi pi\u00f9 tardi, in occasione del secondo consiglio nazionale di Cluj-Napoca del 16-17 novembre 1990, che approv\u00f2 il nuovo statuto e il nuovo programma politico, fu adottata la sigla di Partito dell'Unit\u00e0 Nazionale Romena (rumeno: \"Partidul Unit\u0103\u021bii Na\u021bionale Rom\u00e2ne\", PUNR) e decretata la fusione con il Fronte Popolare della Moldavia (rumeno \"Frontul Popular din Moldova\"), fondato a Ia\u0219i nel gennaio del 1990 da Vlad Bejan. Questi fu nominato primo vicepresidente e fu stabilita la creazione di un ufficio di direzione permanente composto da 21 membri.\nIl 7 marzo 1991 si tenne un consiglio nazionale straordinario per discutere la creazione di un nuovo partito incentrato sull'Unione del Focolare Romeno, che avrebbe preluso alla politicizzazione di quest'ultimo. La proposta, in ogni caso, non ebbe seguito e il consiglio si limit\u00f2 a decretare la nomina di Zeno Opri\u0219 a capo dell'UVR. \nTra il 15 e il 16 maggio 1991 ebbe luogo a T\u00e2rgu Mure\u0219 il terzo congresso nazionale del partito, che elesse il senatore ed ex leader dell'Unione del Focolare Rumeno Radu Ceontea alla presidenza e Petre Burc\u0103 alla vicepresidenza.\nSostegno al governo V\u0103c\u0103roiu.\nLa forza del partito in Transilvania fu confermata dalle elezioni amministrative locali del febbraio 1992. Il PUNR conquist\u00f2 1.535 seggi di consigliere comunale, 80 di consiglieri di distretto e 96 di sindaco, tra i quali Gheorghe Funar, nuovo primo cittadino di Cluj-Napoca. In tale veste, nel corso del proprio mandato, Funar fu protagonista di durissimi atti contro la minoranza ungherese come, ad esempio, il divieto di affissione di insegne nelle due lingue e l'imposizione della sola lingua romena nella toponomastica stradale, mentre si batt\u00e9 per limitare la libert\u00e0 di associazione delle organizzazioni culturali ed educative ungheresi, con azioni spesso dubbie dal punto di vista legale.\nNel corso del consiglio nazionale dell'11 giugno 1992 Gheorghe Funar fu indicato come candidato alla presidenza della repubblica in vista della tornata elettorale in programma in settembre. In occasione delle elezioni parlamentari in Romania del 1992 il PUNR si assest\u00f2 intorno all'8%, quarto partito del paese, con percentuali simili a quelle dell'UDMR, mentre Funar giunse terzo alle presidenziali, dietro ai candidati dei partiti maggiori (Ion Iliescu per il FDSN ed Emil Constantinescu per la CDR). Il partito ottenne 30 deputati e 14 senatori grazie alla solita base elettorale in Transilvania. In seguito alle elezioni nacque il governo V\u0103c\u0103roiu, promosso dal primo partito romeno, il Fronte Democratico di Salvezza Nazionale (FDSN) di Iliescu che, vista la necessit\u00e0 di assicurarsi la maggioranza parlamentare, godette del sostegno di altri gruppi nazionalisti populisti: oltre al PUNR, anche il Partito Grande Romania (PRM) e il postcomunista Partito Socialista del Lavoro (PSM).\nIn seguito all'analisi dei risultati elettorali, il 3 ottobre 1992 il partito decise di allontanare dalla dirigenza Ceontea e Burc\u0103, considerati responsabili, altres\u00ec, di aver fornito un debole supporto alla candidatura presidenziale di Funar. Durante la stessa conferenza fu deciso, inoltre, di spostare la sede centrale del partito da Cluj a Bucarest. Il 17 ottobre dello stesso anno, infine, la presidenza fu ufficialmente assegnata a Gheorghe Funar, divenuto figura di maggiore rilevanza del PUNR.\nIl ruolo del PUNR fu decisivo per garantire la governabilit\u00e0 del gabinetto presieduto da Nicolae V\u0103c\u0103roiu. Gi\u00e0 dal marzo 1993 il governo incluse alcuni ministri vicini al PUNR, ma non legati ufficialmente al partito. A questi fu vietato di dichiarare esplicitamente la propria affiliazione partitica a causa degli eventuali timori che la loro dichiarata presenza avrebbe procurato ai governi occidentali, cui la Romania di Iliescu mirava ad avvicinarsi dal punto di vista diplomatico. Il messaggio estremista del PUNR, infatti, era malvisto dai paesi che facevano parte di NATO ed Unione europea. Il FDSN, tuttavia, necessitava dell'appoggio parlamentare del PUNR, le cui minacce di ritiro del proprio sostegno a V\u0103c\u0103roiu portarono, nell'agosto 1993, all'avvio di negoziati per l'ingresso ufficiale del gruppo di Funar nel gabinetto di governo.\nTra il 1993 e il 1994 esplose il primo grande scandalo finanziario della Romania postrivoluzionaria. Si tratt\u00f2 della bancarotta della societ\u00e0 \"Caritas\" di Cluj, attivit\u00e0 fortemente pubblicizzata dal PUNR per la visibilit\u00e0 che garantiva al partito, il cui fallimento avrebbe potenzialmente potuto ripercuotersi sulla stabilit\u00e0 del governo. Nonostante l'enorme impatto economico e il clamore della notizia, Funar riusc\u00ec ad evitare ogni riflesso sul PUNR.\nNel gennaio del 1994 fu raggiunto con Iliescu un accordo che prevedeva l'assegnazione di diversi ministeri al PUNR a partire dal mese di agosto. In estate, quindi, Valeriu Tab\u0103r\u0103 assunse il dicastero dell'agricoltura, mentre Adrian Turicu quello delle comunicazioni. Tale evento decret\u00f2 l'ingresso ufficiale del PUNR nella squadra di governo come partner del FDSN. Altri ministri vicini al PUNR furono Iosif Gavril Chiuzbaian (ministro della giustizia) e Aurel Novac (ministro dei trasporti).\nL'intesa tra PDSR (nuova denominazione del FDSN), PUNR, PRM e PSM (il cosiddetto \"quadrilatero rosso\") funzion\u00f2 in maniera non ufficiale fino al 1995, quando tutte e quattro le forze si impegnarono a rispettare un accordo firmato il 25 gennaio presso il Palazzo di Elisabetta di Bucarest.\nContestualmente il PUNR strinse patti anche con altri partiti minori. Il 19 dicembre 1993 fu firmato un protocollo di alleanza con il Partito Democratico Agrario di Romania (PDAR), che assunse la denominazione di Blocco dell'Unit\u00e0 Nazionale (rumeno: \"Blocul Unita\u021bii Na\u021bionale\", BUN) cui, nel periodo tra l'ottobre 1995 e il marzo 1996, prese parte anche il Movimento Ecologista di Romania (MER).\nSotto la leadership di Funar, tuttavia, il partito inizi\u00f2 a mostrare dei segni di rottura e la nascita di fazioni interne. Il consiglio nazionale del 17 ottobre 1995 rielesse alla presidenza Funar che, per\u00f2, fu contrastato dalla candidatura del vicepresidente del senato Valer Suian, che ottenne circa il 40% dei voti. Molti membri misero in dubbio la convenienza dell'alleanza con il PDSR. Parimenti, a livello di governo il \"quadrilatero rosso\" inizi\u00f2 a sfaldarsi nell'autunno del 1995. Il 19 ottobre il vicepresidente del PDSR Adrian N\u0103stase annunci\u00f2 la fine dell'intesa con il PRM per vie di alcune dichiarazioni del suo presidente Corneliu Vadim Tudor; il 16 marzo 1996 lasci\u00f2 il PSM.\nNell'estate del 1996 si celebrarono le elezioni amministrative locali che portarono al PUNR 2.044 seggi di consigliere comunale, 90 di consigliere di distretto e 147 di sindaco, ma che inasprirono il dibattito interno al partito in tema di alleanze politiche. Nel corso del consiglio nazionale del 13 luglio 1996, infatti, si confrontarono due tendenze opposte: da una parte Funar convinse i propri sostenitori della necessit\u00e0 di promuovere il mantenimento dei rapporti con il PDSR di Iliescu e N\u0103stase, mentre dall'altra Valeriu Tab\u0103r\u0103 parteggiava per la rottura con il PDSR e il rafforzamento dell'asse con PDAR e MER. Alla fine fu il punto di vista di Funar a prevalere. Allo stesso tempo il consiglio nazionale decret\u00f2 la candidatura di quest'ultimo alle elezioni presidenziali di novembre. Gli altri due membri proposti per tale carica, Valeriu Tab\u0103r\u0103 e Teodor Ardelean, rifiutarono di presentare la propria candidatura in contrapposizione a Funar.\nNonostante i propositi, tuttavia, tra agosto e settembre 1996, le scelte di politica estera del governo V\u0103c\u0103roiu portarono alla rottura definitiva dell'alleanza tra PUNR e PDSR. Ritenuti dagli osservatori internazionali un passo necessario per l'integrazione euroatlantica della Romania, i termini del trattato di collaborazione che stava per essere siglato tra il governo e l'Ungheria furono aspramente e pubblicamente contestati dal PUNR e causarono, come misura finale, il ritiro del partito di Funar dalla maggioranza.\nDeclino di fine anni novanta.\nAbbandonato il governo a pochi mesi dal termine naturale della legislatura, il PUNR partecip\u00f2 al di fuori di ogni coalizione alle elezioni parlamentari in Romania del 1996, ma registr\u00f2 un significativo calo, arrivando intorno al 4% (18 deputati e 7 senatori), mentre la candidatura di Funar ebbe scarso successo. Con la marginalizzazione del PUNR, fu il PDSR di Iliescu a provare ad farsi portavoce del messaggio nazionalista come mezzo di consenso elettorale. Le elezioni, tuttavia, furono vinte da una coalizione di centro-destra (Convenzione Democratica Romena), che invit\u00f2 a partecipare al governo i regionalisti filoungheresi dell'UDMR (che aveva ottenuto il 6%), che furono bersaglio di durissime critiche da parte del PUNR.\nCome conseguenza della sconfitta, la convenzione nazionale del 22 marzo 1997 stabil\u00ec l'adozione di un nuovo statuto e di un nuovo programma, eleggendo Valeriu Tab\u0103r\u0103 alla presidenza e lasciando la vicepresidenza a Funar. Quest'ultimo, tuttavia, critico verso la nomina di Tab\u0103r\u0103 e platealmente contrario al mantenimento dello status quo all'interno del partito, fu espulso nel corso del consiglio nazionale del 4 novembre 1997 e, successivamente, nell'ottobre 1998, entr\u00f2 nel Partito Grande Romania (PRM) di Corneliu Vadim Tudor, divenuto nuovo punto di riferimento dei nazionalisti romeni. Dopo il 1997, infatti, l'appello nazionalista divenne appannaggio del PDSR e, nelle sue forme pi\u00f9 estremiste, del PRM, mentre il PUNR pass\u00f2 in secondo piano.\nIl 20 ottobre 1999 Mircea Druc, ex primo ministro della Moldavia, candidato nel 1992 alla presidenza della repubblica della Romania e all'epoca presidente del Partito della Reintegrazione - Opzione Dacico-Latina (rumeno: \"Partidul Re\u00eentregirii - Optiunea Daco-Latina\", PRODL), gruppo favorevole all'unificazione tra Romania e Moldavia, sigl\u00f2 con Tab\u0103r\u0103 un accordo finalizzato all'assorbimento del proprio partito nel PUNR. Druc divenne, in tal modo, presidente del consiglio nazionale del PUNR.\nLe elezioni amministrative del giugno 2000 segnarono un ulteriore calo: il partito ottenne 869 seggi di consigliere comunale, 37 di consiglieri di distretto e 47 sindaci.\nCon la progressiva riduzione del consenso elettorale, Tab\u0103r\u0103 si rivolse ad altre forze politiche per provare un'inversione di rotta. In vista delle elezioni parlamentari e presidenziali del 2000 fu promotore della fusione con il Partito Nazionale Romeno (PNR) di Virgil M\u0103gureanu, ex direttore dei servizi segreti del Serviciul Rom\u00e2n de Informa\u021bii (1990-1997), determinando la formale sparizione della sigla PUNR dal registro dei partiti politici della Romania e dando vita con i nuovi alleati al Partito Alleanza Nazionale. Il progetto, tuttavia, fall\u00ec miseramente, poich\u00e9 il nuovo soggetto politico non riusc\u00ec a superare la soglia di sbarramento e rimase senza seggi in parlamento. A posteriori lo stesso Tab\u0103r\u0103 si assunse la responsabilit\u00e0 di aver realizzato un'alleanza non funzionale.\nTentativo di ripresa con Mircea Chelaru.\nFormalmente dissolto, il PUNR riprese l'attivit\u00e0 politica sotto la propria denominazione solo nel maggio 2002. Nel gennaio di quell'anno, infatti, il generale Mircea Chelaru, che era stato a capo dell'esercito nel periodo del conflitto interetnico di T\u00e2rgu Mure\u0219 del 1990, si era iscritto al partito e il 15 marzo il consiglio nazionale riunito a T\u00e2rgu Mure\u0219 lo aveva nominato presidente. Il congresso dell'11 maggio 2002 approv\u00f2 il nuovo statuto, che ratific\u00f2 la rifondazione del gruppo e decret\u00f2 l'importante cambio di denominazione in Partito dell'Unit\u00e0 della Nazione Romena (rumeno: \"Partidul Unit\u0103\u021bii Na\u021biunii Rom\u00e2ne\", PUNR). Valeriu Tab\u0103r\u0103 fu nominato primo vicepresidente e Ioan Curtean de Hondol segretario generale. Al loro fianco fu stabilita la creazione di un ufficio centrale permanente (composto da 22 membri) e di un consiglio nazionale (composto da 133 persone, in aggiunta ai capi delle filiali distrettuali e di eventuali parlamentari o prefetti).\nSecondo il proprio programma politico, dal punto di vista ideologico il nuovo PUNR coniugava la dottrina social-liberale a quella del nazionalismo democratico, considerati da Chelaru gli ideali pi\u00f9 adeguati per la Romania di quel periodo. Lo stesso presidente di partito indic\u00f2 l'intenzione di superare gli ideali nazionalisti dei precursori del PUNR e diventare in senso pi\u00f9 ampio il \u00abportabandiera e la voce che attirer\u00e0 l'attenzione sui bisogni dell'unit\u00e0 nazionale\u00bb.\nRiguardo alle alleanze politiche, Chelaru firm\u00f2 un protocollo con il Partito Social Democratico (erede diretto del PDSR) e si defin\u00ec disposto ad un'apertura con le ali pi\u00f9 moderate del PRM vicine al cristianesimo democratico.\nNonostante i propositi di rinnovamento, tuttavia, in occasione delle elezioni amministrative dell'estate 2004 il partito consegu\u00ec solo 383 seggi di consigliere comunale, 3 di consigliere di distretto e 14 di sindaco. Il trend negativo fu confermato alle elezioni parlamentari in Romania del 2004, alle quali ottenne appena lo 0,5%. \nSparizione del PUNR.\nPersa la propria rilevanza politica, il PUNR inizi\u00f2 a rivolgersi ad altri gruppi per garantire la sopravvivenza della propria ideologia. Al termine di un lungo negoziato, il 12 febbraio 2006 la parte maggioritaria del PUNR venne assorbita dal Partito Conservatore (PC) di Dan Voiculescu. Chelaru, fautore della fusione, divenne vicepresidente del PC e spinse numerosi suoi sostenitori a seguirlo, facendo leva sull'idea che, in seguito all'assorbimento, il nuovo partito avrebbe ereditato i tratti dottrinari nazional-conservatori propri del PUNR per quanto riguardava gli aspetti legati agli ideali di stato e nazione.\nLa proposta di Chelaru, tuttavia, fu contestata da diverse sezioni, che temevano la perdit\u00e0 di identit\u00e0 del proprio partito. Al centro della disputa vi era il fatto che, al momento della fusione del 2006, il PC si trovava al governo a sostegno del primo ministro C\u0103lin Popescu T\u0103riceanu in coalizione con l'UDMR, antagonista storico del PUNR. A tal riguardo il senatore dell'UDMR Gy\u00f6rgy Frunda si dichiar\u00f2 molto preoccupato della possibile influenza del PUNR sul discorso politico del PC.\nIn aperta critica con l'opzione sostenuta da Chelaru, una parte delle sezioni, seguendo l'esempio di Valeriu Tab\u0103r\u0103, conflu\u00ec nel Partito Democratico (PD) di Traian B\u0103sescu. Un'altra, pi\u00f9 reticente all'alleanza con il PC e, di conseguenza, con l'UDMR, pass\u00f2 al Partito Social Democratico come, ad esempio, la filiale di T\u00e2rgu Mure\u0219 guidata da Mircea Radu, che aveva siglato un accordo di alleanza con il PSD gi\u00e0 nel 2005.\nIdeologia.\nNei primi anni novanta in Transilvania, al fianco dell'Unione del Focolare Rumeno (UVR), il nazionalismo etnico romeno antiungherese ebbe la propria espressione anche nel PUNR. Entrambi i gruppi ebbero un ruolo di primo piano negli incidenti di T\u00e2rgu Mure\u0219 del marzo 1990. A differenza dell'UVR, che rimase essenzialmente un'organizzazione culturale, il PUNR ne fu per\u00f2 l'evoluzione politica. Per i suoi membri la doppia appartenenza sia all'una che all'altra fu una caratteristica predominante, cos\u00ec come fu comune l'adesione al PUNR di elementi che avevano fatto parte della \"Securitate\" comunista, che aveva apertamente sostenuto il dittatore Ceau\u0219escu. Il PUNR nacque essenzialmente come reazione alla creazione del partito filoungherese dell'UDMR.\nL'ostilit\u00e0 su base etnica fu parte integrante del programma politico del PUNR degli albori. Nel corso del congresso nazionale del partito tenutosi nel maggio 1991, ad esempio, gli antagonisti dell'UDMR furono definiti come un gruppo anacronistico ed estremista che, tramite la propria attivit\u00e0, danneggiava l'unit\u00e0 dello stato romeno e che, per tale motivo, andava combattuto. Diversi osservatori internazionali, infatti, segnalarono il carattere xenofobo avverso alle minoranze del PUNR. La duttilit\u00e0 del messaggio nazionalista populista per fini elettorali, tuttavia, fece s\u00ec che questo fosse tollerato dal maggior partito del paese, il FSN, che nel 1994 accolse il PUNR nella coalizione di governo.\nNonostante le ambizioni, tuttavia, il PUNR rimase un movimento forte solamente a livello regionale mentre, soprattutto dopo il 1996, fu il PRM di Corneliu Vadim Tudor a rappresentare il voto dell'elettorato nazionalista a livello statale. L'antagonismo con l'UDMR in Transilvania fu il tratto fondamentale del partito che, dopo il 1997, entr\u00f2 in una crisi che costrinse la dirigenza a rivedere la propria posizione, mentre il messaggio nazionalista fu assunto dal PRM e da alcune correnti del PDSR del presidente della repubblica Iliescu.\nNel 2002 il nuovo presidente Mircea Chelaru prov\u00f2 a rivitalizzare il partito, promuovendo una revisione ideologica aperta al liberalismo sociale e mirata alla creazione di uno spazio politico nazionalista di matrice democratica. Chelaru a tal proposito dichiar\u00f2:\nSimbolo.\nCome da statuto, il simbolo del PUNR era l'acronimo \"V. R.\" posto all'interno di un contorno con la forma geografica della Romania, al di sotto del quale si trovava la scritta P.U.N.R. Le iniziali V e R si richiamavano a tre diversi riferimenti che simboleggiavano la stabilit\u00e0, la continuit\u00e0 e la forza della rinascita nazionale:\nLa sigla \"V. R.\" fu ripresa dal rifondato PUNR anche nel nuovo simbolo del 2002. Questo presentava una foglia di quercia con al centro una croce, alla cui base si trovavano le due lettere V e R."}
{"id": "3670000", "revid": "599013", "url": "https://it.wikipedia.org/wiki?curid=3670000", "title": "De\u015fteapt\u0103-te, Rom\u00e2ne!", "text": ""}
{"id": "3670005", "revid": "671029", "url": "https://it.wikipedia.org/wiki?curid=3670005", "title": "Bryne Fotballklubb 2007", "text": "Questa voce raccoglie le informazioni riguardanti il Bryne Fotballklubb nelle competizioni ufficiali della stagione 2007."}
{"id": "3670008", "revid": "1782831", "url": "https://it.wikipedia.org/wiki?curid=3670008", "title": "Principe Oddone (avviso)", "text": "Il Principe Oddone (gi\u00e0 Hess) \u00e8 stato un avviso a ruote di II classe della Regia Marina (gi\u00e0 della k.u.k. Kriegsmarine), nonch\u00e9 un piroscafo lacuale italiano.\nCaratteristiche.\nCostruito come battello lacuale per il trasporto di passeggeri e merci, l'\"Hess\", dotato di un ridotto armamento per l'impiego militare, rimaneva ovviamente un'unit\u00e0 dal valore bellico molto contenuto, impiegabile solo per compiti di vigilanza in acque lacustri e bombardamento di disturbo contro comunicazioni e strutture costiere, nonch\u00e9 contro cannoniere di armamento eguale od inferiore. Lo scafo era in legno.\nL'armamento dell'unit\u00e0 consisteva in origine in due cannoni in ferro a canna rigata da 18 libbre e due obici in ferro ed a canna liscia da 7 libbre. Dopo il passaggio sotto bandiera italiana, nel 1866, i quattro pezzi d'artiglieria vennero sbarcati e sostituiti con due cannoni in ferro ed a canna liscia da 12 libbre ed un cannone-obice, anch'esso in ferro a canna liscia, da 3 libbre.\nL'apparato motore consisteva in una macchina alternativa a vapore che, alimentata da una caldaia, sviluppava una potenza di 100\u00a0hp (74\u00a0kW) nominali, azionando due ruote a pale laterali. La nave aveva inoltre due alberi, trinchetto armato a vele quadre e maestro a vele auriche (armamento velico a brigantino goletta).\nStoria.\nOrdinato nel 1851 ai cantieri Escher Wyss di Zurigo dalla \u00abSociet\u00e0 di navigazione a vapore del Lago di Garda\u00bb, il piroscafo avrebbe dovuto essere un battello a ruote per il trasporto di merci e passeggeri, ma nel 1852 la societ\u00e0 proprietaria lo vendette per 49.800 fiorini, mentre era ancora in costruzione, al governo austro-ungarico del Regno Lombardo-Veneto. Battezzato \"Hess\" in onore del generale che era stato capo di stato maggiore nella guerra 1848-1849, il piroscafo venne completato come piroscafo a ruote armato con quattro bocche da fuoco di piccolo calibro, e, terminata la costruzione in sezioni a Zurigo, venne trasferito a Riva del Garda, ove fu riassemblato e varato nel maggio 1852, entrando poi in servizio nello stesso anno per la flottiglia austroungarica del Lago di Garda. Pur essendo unit\u00e0 militari, l'\"Hess\" e gli altri piroscafi armati disimpegnavano anche il servizio di trasporto dei passeggeri tra le localit\u00e0 rivierasche.\nNel giugno 1859 l'\"Hess\", insieme agli altri due piroscafi armati (\"Benaco\" e \"Franz Joseph\") ed alle cannoniere che componevano la flottiglia austro-ungarica del Garda, partecip\u00f2 alle operazioni della seconda guerra d'indipendenza. In tali operazioni, mancando qualsiasi unit\u00e0 navale francese o sardo-piemontese, le unit\u00e0 austroungariche non ebbero un ruolo di rilievo, subendo per\u00f2 la perdita del \"Benaco\", affondato al largo di Sal\u00f2 da una batteria piemontese, il 20 giugno 1859.\nConclusosi il conflitto con l'annessione al Regno di Sardegna della sponda lombarda del lago, l'\"Hess\" ed il \"Franz Joseph\" limitarono il loro servizio alle sole sponde veneta e trentina.\nAllo scoppio della terza guerra d'indipendenza, nel giugno 1866, la flottiglia austroungarica aveva base a Torri del Benaco e contava, oltre all'\"Hess\" ed al \"Franz Joseph\", anche su nove cannoniere (tre ad elica e due a vela) ed undici lance armate, con un totale di 62 pezzi d'artiglieria e 10 spingarde: una forza di molto superiore alle sei piccole e male armate, nonch\u00e9 impreparate, cannoniere italiane (cui si aggiungeva il piroscafo a ruote \"Benaco\", requisito ed adibito al trasporto dei rifornimenti). Ci\u00f2 permise alle navi imperiali di avere l'iniziativa nel corso delle operazioni: il 1\u00ba luglio 1866 l'\"Hess\", insieme ad alcune cannoniere, bombard\u00f2 la stazione ferroviaria di Desenzano, provocando tuttavia danni di scarsa importanza.\nAlle cinque di mattina del 2 luglio 1866 due cannoniere austroungariche spararono sette colpi di cannone contro Gargnano, e poco dopo venne inviato a rinforzarle l'\"Hess\", che, dopo aver transitato davanti al paese di Villa, abbandonato dagli abitanti, torn\u00f2 a Gargnano e riprese a cannoneggiare l'abitato per un'ora, raggiunto da una terza cannoniera e durante il pomeriggio da un'altra ancora. Le unit\u00e0 austriache fecero ritorno a San Vigilio solo alle sei di sera, in seguito alla reazione di una batteria italiana appostatasi nei pressi di Gargnano: nel corso del bombardamento (cui aveva preso parte anche il \"Franz Joseph\") venne pesantemente danneggiato l'abitato di Gargnano, con un morto ed otto feriti tra i garibaldini del 2\u00ba Reggimento Volontari Italiani l\u00e0 concentrati.\nAll'alba del 10 luglio l'\"Hess\" cannoneggi\u00f2 il bacino di raddobbo di Desenzano, ov'erano ormeggiate tre cannoniere italiane, arrecando inoltre gravi danni al piroscafo \"Benaco\".\nAltre azioni che videro protagoniste le unit\u00e0 austro-ungariche avvennero lo stesso 10 luglio (bombardamento della strada di Bogliaco, ov'era appostata una batteria garibaldina: scarsi i danni) e soprattutto tra il 19 ed il 20 luglio. Il 19 luglio, infatti, l'\"Hess\", insieme alle cannoniere \"Speiteufel\", \"Wildfang\" e \"Scharfsch\u00fctze\", attacc\u00f2 e cannoneggi\u00f2 il piroscafo \"Benaco\", partito da Sal\u00f2 e diretto a Gargnano al comando del capitano Chirotti e con a rimorchio il barcone \"Poeta\", per trasportare 100.000 razioni di viveri. Il tiro dell'\"Hess\" arrec\u00f2 seri danni al \"Benaco\", che tuttavia, inseguito dalla \"Wildfang\" e dalla \"Scharfschutze\", riusc\u00ec a raggiungere Gargnano in serata. Le due cannoniere bombardarono quindi Gargnano, provocando gravi danni agli edifici, e due vittime tra i garibaldini. All'alba del 20 luglio l'\"Hess\" e la \"Speiteufel\", partiti da Torri, raggiunsero Gargnano e ripresero il cannoneggiamento, incendiando varie case ed il municipio e mettendo in fuga la popolazione, poi un canotto armato raggiunse il \"Benaco\", abbandonato nottetempo dall'equipaggio che lo aveva privato di tutto ci\u00f2 che era asportabile, bandiera compresa, e ne tagli\u00f2 gli ormeggi: il piroscafo cos\u00ec catturato venne rimorchiato a Peschiera del Garda, mentre il \"Poeta\", che aveva tentato di proseguire, affond\u00f2 al largo di San Carlo. La presenza della preponderante flottiglia austroungarica imped\u00ec inoltre i collegamenti tra Desenzano, Sal\u00f2, Gargnano e Limone.\nIn seguito alla conclusione del conflitto, comunque, il Veneto pass\u00f2 al Regno d'Italia, e con esso anche la flottiglia austro-ungarica. Ceduto dall'Austria al governo italiano per 41.500 franchi svizzeri il 18 ottobre 1866, l'\"Hess\" venne ribattezzato \"Principe Oddone\" \u2013 in memoria del terzogenito di Vittorio Emanuele II, il principe Oddone Eugenio Maria, duca di Monferrato, deceduto il 22 gennaio 1866 a meno di venti anni d'et\u00e0 \u2013, ed il 2 dicembre 1866 venne iscritto nel Quadro del Naviglio della Regia Marina come avviso a ruote di II classe.\nEssendo tuttavia venuta meno la necessit\u00e0 di tante unit\u00e0 da guerra su uno specchio d'acqua ormai quasi completamente italiano, il \"Principe Oddone\" ebbe un servizio militare estremamente breve: messo in disarmo subito dopo la cessione all'Italia, dopo qualche mese, pur restando formalmente di propriet\u00e0 della Regia Marina, l'avviso venne dato in gestione nel 1867 alla \u00abSociet\u00e0 Strade Ferrate dell'Alta Italia\u00bb (SFAI), che aveva ottenuto dal governo italiano la concessione del servizio regolare di trasporto merci e passeggeri sul lago. La SFAI inizi\u00f2 il proprio servizio, con quattro piroscafi (\"Principe Oddone\", \"Benaco\", \"San Marco\" \u2013 ex \"Franz Joseph\" \u2013 e \"Sirmione\"), il 21 gennaio 1867, effettuando un collegamento tre volte alla settimana tra Riva, Peschiera e Desenzano. Nel 1879 il servizio divenne a doppie corse giornaliere (discendenti al mattino ed ascendenti al pomeriggio), e nel 1885 pass\u00f2 alla \u00abSociet\u00e0 delle Ferrovie Meridionali\u00bb, detta \u00abAdriatica\u00bb.\nPer essere adattato al servizio passeggeri il \"Principe Oddone\", nel corso degli anni, sub\u00ec drastici lavori di rimodernamento, che ne mutarono completamente l'aspetto: l'armamento venne eliminato, la prua a clipper, con bompresso, venne sostituita con una prora dritta da battello, mentre a poppa venne ricavato un salone coperto (mezzo salone). Venne inoltre eliminato l'albero poppiero (quello prodiero fu sostituito con uno pi\u00f9 piccolo e privo di pennone) e furono apportate varie modifiche a scafo, tamburi delle ruote e sovrastrutture, trasformando di fatto il \"Principe Oddone\" in un piroscafo passeggeri a ruote.\nFormalmente restituito alla Regia Marina, il \"Principe Oddone\" venne radiato nel 1880, riprendendo poi il servizio sul Garda come nave mercantile a tutti gli effetti. Reso obsoleto e superfluo dai nuovi battelli entrati in servizio, il piroscafo venne avviato alla demolizione nel 1890."}
{"id": "3670012", "revid": "933835", "url": "https://it.wikipedia.org/wiki?curid=3670012", "title": "Teatro romano di Amiternum", "text": "Il teatro romano di Amiternum era il principale teatro dell'antica citt\u00e0 sabina di Amiternum, i cui resti archeologici sono situati nei pressi dell'abitato di San Vittorino nel territorio comunale dell'Aquila.\nLa struttura si fa risalire all'et\u00e0 augustea, come si evince dai rivestimenti delle murature realizzati con la tecnica edilizia dell\"'opera reticolata\", ancora oggi ben visibile. Era situato nella cosiddetta \"Ara di Saturno\", a poca distanza dal Foro corrispondente al centro della citt\u00e0. La cavea, che si sviluppa sulle pendici del colle San Vittorino, ha un diametro massimo di 80 metri ed era originariamente strutturata su due livelli con \"precintio\", vale a dire con corridoio intermedio semianulare che separava i due settori denominati \"ima\" e \"media cavea\"; si stima che la capienza complessiva fosse di 2.000 persone. La parte inferiore, articolata in 18 file cui si accedeva da 3 scale radiali, \u00e8 stata oggi parzialmente scoperta ed \u00e8 in grado di ospitare circa 400 persone. Frontale alla cavea, e separata da essa da un canale in cui scorreva il sipario, sono i resti della scena di quasi 60 metri di lunghezza e strutturata su due diversi segmenti.\nIl teatro venne abbandonato dopo il IV secolo e successivamente utilizzato come necropoli. \u00c8 stato riportato alla luce con gli scavi archeologici del 1878, dichiarato monumento nazionale nel 1902, quindi restaurato tra gli anni Sessanta e Settanta ed \u00e8 oggi parte di una vasta area archeologica comprendente anche l'anfiteatro romano e le catacombe di San Vittorino. Nei pressi sono conservati fregi e colonne rinvenute dagli scavi ancora in attesa di essere inglobati nelle collezioni del Museo nazionale d'Abruzzo e del Museo archeologico di Santa Maria dei Raccomandati."}
{"id": "3670014", "revid": "1431409", "url": "https://it.wikipedia.org/wiki?curid=3670014", "title": "Claudia Balboni", "text": "Durante gli anni '80 militava nelle file della SAS e dal 1996 lavora come doppiatrice in esclusiva per la CVD."}
{"id": "3670025", "revid": "254059", "url": "https://it.wikipedia.org/wiki?curid=3670025", "title": "Filippo Giulio Mancini", "text": "Famiglia.\nFilippo nacque a Roma nel 1641; era figlio del barone Michele Lorenzo Mancini e di Geronima, sorella del cardinale. Dopo la morte di suo padre nel 1656, sua madre Geronima si trasfer\u00ec da Roma a Parigi su richiesta del fratello, raggiungendo cos\u00ec il resto della famiglia. \nI figli della coppia furono:\nFilippo aveva anche due cugine che si trasferirono in Francia, figlie di un'altra sorella del Cardinale, Laura Margherita Mazarino:\nBiografia.\nGiunge a Parigi nel maggio del 1653, assieme alle sorelle Ortensia e Maria, alla cugina Laura Martinozzi e alle loro rispettive madri. Cos\u00ec come il resto dei nipoti di Mazarino diventa compagno di giochi del giovane Re e di suo fratello Philippe, allora Duca d'Anjou, poi Duca d'Orl\u00e9ans.\nNel 1657 viene ricostituita la compagnia dei Moschettieri del Re, sciolta da Mazarino nel 1646 per dei contrasti con l'allora capitano Jean-Arnaud du Peyrer, conte de Tr\u00e9ville; il Cardinale vi fa entrare il nipote contando di fargli fare carriera con le sue proprie forze, ma il Re lo nomina \"capitaine-lieutenant\". Il Cardinale conosce bene il nipote e sa che si tratta di un buono a nulla empio e dissoluto (parole dello storico Pierre Goubert), e non pu\u00f2 fare altro che affiancargli un militare di provata esperienza e bravura: Charles de Batz-Castelmore, conte d'Artagnan. Il Re conferir\u00e0 il comando a d'Artagnan nel 1667, levandolo definitivamente a Filippo a causa del suo disinteresse per la compagnia.\nNel 1659 viene coinvolto nello scandalo legato alla cosiddetta \"Orgia di Roissy\", riunione avvenuta nella Settimana Santa nella quale Bussy-Rabutin, Louis-Victor de Rochechouart duca de Vivonne ed altri si diedero alla crapula componendo anche dei pezzi satirici sulla Corte e sul Re. Filippo non partecip\u00f2 che blandamente e lasci\u00f2 la compagnia prima degli altri, ma l'irremovibilit\u00e0 dello zio gli cost\u00f2 la reclusione nella fortezza di Brisach, ai confini con la Germania, dalla quale uscir\u00e0 per assistere alle nozze del Re a Sain-Jean-du-Luz il 9 giugno del 1660.\nSempre nel 1659 Mazarino tratta con Carlo II di Gonzaga, duca di Mantova, la cessione dei ducati di Nevers, Rethel e Mayenne assieme alla baronia di Donzy, allo scopo di lasciarla al nipote per farlo creare duca. Le lettere patenti che conferivano la continuazione e conferma del ducato-paria non furono registrate; quelle del 1676 non ebbero esito migliore. Sar\u00e0 necessario attendere il 1720 per la registrazione e perch\u00e9 il figlio di Filippo possa fregiarsi del titolo effettivo di duca di Nevers e non di un titolo di cortesia come faceva il padre.\nNel 1661 Filippo eredit\u00f2 parte della colossale ricchezza di suo zio, la maggioranza della quale and\u00f2 alla sorella minore Ortensia; sempre nello stesso anno viene ricevuto cavaliere dell'Ordine dello Spirito Santo: fu dispensato dal limite minimo di et\u00e0 (35 anni) perch\u00e9 \u00e8 un privilegio riservato a coloro che portano lo strascico del Re durante la cerimonia nella quale il Re viene a sua volta ricevuto nell'Ordine, in questo caso il giorno successivo all'incoronazione.\nNel 1667 Filippo aiuta sua sorella Ortensia a fuggire dal marito, violento e instabile, procurando cavalli ed una scorta per aiutarla a riparare a Roma, dove trov\u00f2 rifugio presso la sorella Maria, ora Principessa Colonna.\nFilippo ebbe il talento di comporre versi senza la minima fatica; in giovent\u00f9 frequent\u00f2 il salotto del poeta Paul Scarron, marito di Fran\u00e7oise d'Aubign\u00e9, futura marchesa de Maintenon e presunta moglie morganatica di Luigi XIV. Nel 1677 si trov\u00f2 a parteggiare per la \"Fedra ed Ippolito\" di Nicolas Pradon in contrapposizione a quella del Racine, sostenendo le sue posizioni anche con un sonetto ironico.\nMatrimonio e figli.\nNel 1670 spos\u00f2 Diane Gabrielle Damas, nipote di Madame de Montespan amante di Luigi XIV. Ebbero sei figli, quattro dei quali raggiunsero l'et\u00e0 adulta:"}
{"id": "3670032", "revid": "1745361", "url": "https://it.wikipedia.org/wiki?curid=3670032", "title": "Emergenza", "text": ""}
{"id": "3670033", "revid": "123960752", "url": "https://it.wikipedia.org/wiki?curid=3670033", "title": "Ralf Bauer", "text": "Ha recitato sia sul grande che sul piccolo schermo. Prima di entrare a far parte del mondo dello spettacolo ha stabilito un record che \u00e8 rimasto per quindici anni nel Guinness dei Primati.\nBiografia.\nNessuno conosceva Ralf Bauer fino al 1987 quando, appena ventenne, \u00e8 entrato nel Guinness dei Primati per aver baciato 4.499 donne in 8 ore (record che verr\u00e0 infranto nel 2002). Molti registi l'hanno quindi contattato; ma solo negli anni 90, dopo aver condotto alcuni programmi televisivi per l'infanzia ed essersi applicato seriamente in corsi di recitazione e di danza, Ralf Bauer ha debuttato come attore, nella serie tv \"Controvento\", cui ha fatto seguito la sua prima interpretazione al cinema, nel ruolo del protagonista di \"Workaholic\", pellicola che ha ottenuto un grande successo in patria. Nel 1998 ha lavorato nel film tv in due parti \"Il cuore e la spada\" (trasmesso in Italia da Canale 5), dove ha dato volto a Tristano, l'eroe del ciclo bretone. Negli anni successivi ha continuato a dividersi tra televisione e cinema, prediligendo quest'ultimo e in particolare i film brillanti e quelli sentimentali.\nFervente sostenitore della causa tibetana e ammiratore del Dalai Lama, ha anche pubblicato tre DVD su yoga e meditazione orientale."}
{"id": "3670034", "revid": "767487", "url": "https://it.wikipedia.org/wiki?curid=3670034", "title": "Snakes &amp; Arrows Live (video)", "text": "Snakes &amp; Arrows Live \u00e8 un video concerto della rock band canadese Rush pubblicato il 24 novembre 2008, sia in versione DVD che blu-ray. \u00c8 stato registrato il 16 e 17 novembre 2007 presso l'Ahoy Arena di Rotterdam, nei Paesi Bassi durante la prima leg dello \"Snakes &amp; Arrows Tour\", con materiale aggiuntivo registrato durante la seconda leg del tour, il 22 giugno 2008 al Verizon Wireless Amphitheatre at Encore Park di Alpharetta, Atlanta, Stati Uniti.\nCertificato due volte platino il 20 aprile 2010 dalla RIAA.\nIl video concerto include nei primi due dischi l'intera scaletta degli show eseguiti durante la prima leg del tour, gi\u00e0 pubblicata con ugual titolo in versione CD il 15 aprile 2008, pi\u00f9 alcuni extra; il terzo disco, intitolato \"Oh, Atlanta (The Authorized Bootlegs)\", include invece 4 brani eseguiti solo durante la seconda leg del tour, nel 2008."}
{"id": "3670037", "revid": "466539", "url": "https://it.wikipedia.org/wiki?curid=3670037", "title": "Segunda Divisi\u00f3n 2001-2002 (Spagna)", "text": "L'edizione 2001-02 della Segunda Divisi\u00f3n fu il settantunesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3670040", "revid": "422900", "url": "https://it.wikipedia.org/wiki?curid=3670040", "title": "Segunda Divisi\u00f3n spagnola 2001-2002", "text": ""}
{"id": "3670041", "revid": "767487", "url": "https://it.wikipedia.org/wiki?curid=3670041", "title": "Birkenau", "text": ""}
{"id": "3670042", "revid": "1543377", "url": "https://it.wikipedia.org/wiki?curid=3670042", "title": "Bedminster (Pennsylvania)", "text": "Bedminster \u00e8 una township degli Stati Uniti d'America, nella contea di Bucks nello Stato della Pennsylvania. Secondo il censimento del 2000 la popolazione \u00e8 di 6.574 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (98,13%), seguita dagli afroamericani (0,58%) dati del 2000."}
{"id": "3670056", "revid": "88740", "url": "https://it.wikipedia.org/wiki?curid=3670056", "title": "Lupescu", "text": ""}
{"id": "3670061", "revid": "1543377", "url": "https://it.wikipedia.org/wiki?curid=3670061", "title": "Sirtuine", "text": "Le sirtuine o proteine Sir2 costituiscono una classe di proteine ad attivit\u00e0 enzimatica; operano come istone deacetilasi o mono-ribosiltransferasi. Le sirtuine regolano importanti vie metaboliche nei procarioti e negli eucarioti. Il nome deriva da un gene del lievito di silenziamento regolatorio, implicato nella regolazione dello sviluppo cellulare.\nLe sirtuine mediano fenomeni quali l'invecchiamento, la regolazione della trascrizione, l'apoptosi, la resistenza allo stress e influiscono peraltro sull'efficienza energetica e la vigilanza durante le situazioni a basso introito calorico (restrizione calorica).\nNel lievito, Sir2 e solo alcune delle altre sirtuine sono proteine deacetilasiche. A differenza di altre deacetilasi note, che semplicemente idrolizzano i residui di acetil-lisina, la sirtuina media coppie di reazioni di deacetilazione della lisina e di idrolisi del NAD, che producono O-acetil-ADP-ribosio, substrato deacetilato e nicotinamide, inibitori dell'attivit\u00e0 sirtuine. La catalisi di reazioni NAD-dipendenti vincola l'attivit\u00e0 di questi enzimi allo stato energetico della cellula.\nStoria.\nLa ricerca sulle sirtuine ha avuto inizio nel 1991 con Leonard Guarente del MIT. \u00c8 noto che i mammiferi possiedono sette sirtuine (SIRT1-7), che occupano diversi compartimenti subcellulari: nel nucleo le SIRT1, 2, 6 e 7, nel citoplasma le SIRT1 e 2 e nei mitocondri le SIRT3, 4 e 5.\nUno dei gruppi di ricerca al mondo pi\u00f9 attivi nello studio delle sirtuine \u00e8 stato negli anni il gruppo di David A. Sinclair presso il \"Laboratory of Clinical Investigation, National Institute on Aging, National Institutes of Health, Biomedical Research Center, di Baltimora\".\nTipi.\nLe sirtuine sono classificate in base alla loro sequenza di aminoacidi. I procarioti sono in classe U. La prima sirtuina \u00e8 stata individuata nel lievito (un eucariote inferiore) ed \u00e8 stata chiamata Sir2. Nei mammiferi, pi\u00f9 complessi, ci sono sette enzimi noti che agiscono sulla regolazione cellulare, come fa la sir2 nel lievito. Questi geni sono indicati come appartenenti a classi diverse, a seconda della loro struttura sequenza di aminoacidi.\nRuolo fisiologico.\nL'attivit\u00e0 delle sirtuine \u00e8 inibita dalla nicotinamide, che si lega al sito di uno specifico recettore, per questo motivo si ipotizza che i farmaci che interferiscono con questa associazione potrebbero aumentare le naturali attivit\u00e0 biologiche delle sirtuine. Lo sviluppo di nuovi agenti che bloccano specificamente il sito di legame della nicotinamide potrebbero fornire una strategia terapeutica per lo sviluppo di nuovi agenti per il trattamento di malattie degenerative come il cancro, l'Alzheimer, il diabete, l'aterosclerosi, e la gotta.\nMalattia di Alzheimer.\nLa SIRT1 deacetilasi e i coattivatori del recettore beta dell'acido retinoico fanno aumentare l'espressione dell'alfa-secretasi (ADAM10). Inoltre, l'alfa-secretasi, a sua volta sopprime la produzione di beta-amiloide, che \u00e8 notoriamente aumentata nelle malattia di Alzheimer, ed inoltre, l'ADAM10 attiva la SIRT1 che induce la via di segnalazione Notch, nota per la capacit\u00e0 di riparare i danni neuronali nel cervello.\nDiabete.\nLe sirtuine sono state proposte come un obiettivo (target) di chemioterapici per il trattamento del diabete mellito di tipo II.\nInvecchiamento.\nGli studi preliminari con il resveratrolo, una fitoalexina che \u00e8 nota essere un possibile attivatore della SIRT1, hanno portato alcuni scienziati ad ipotizzare che questo potrebbe estendere la durata della vita. Tuttavia, questa ipotesi non \u00e8 ancora stata confermata in esperimenti su organismi modello superiori (mammiferi).\nLa ricerca su colture cellulari umane riferite al comportamento delle sirtuine SIRT1, mostrano che si comportano similmente alle sirtuine del lievito Sir2; infatti si assiste con la SIRT2 alla riparazione del DNA e alla regolazione dei geni che subiscono un'alterazione dell'espressione con l'et\u00e0. L'aggiunta di resveratrolo nella dieta di topi \u00e8 in grado di inibire i profili genetici di espressione associate con l'invecchiamento muscolare e alla disfunzione cardiaca legata all'et\u00e0."}
{"id": "3670063", "revid": "1906976", "url": "https://it.wikipedia.org/wiki?curid=3670063", "title": "Gran Premio d'Italia 1922", "text": "Il Gran Premio d'Italia 1922 fu la II edizione del Gran Premio d'Italia, la prima a svolgersi sul neonato Autodromo Nazionale di Monza. La gara fu disputata il 10 settembre 1922 e fu vinta da Pietro Bordino.\nLe prove.\nIl primo Gran Premio della storia monzese non inizi\u00f2 con grande fortuna. Durante le prove del sabato il pilota tedesco Gregor Kuhn usc\u00ec di pista a causa dell'eccessiva velocit\u00e0. L'Austro-Daimler \"Sasha\" di Kuhn, progettata da Ferdinand Porsche, super\u00f2 i sacchi di sabbia e lo steccato di protezione, proiettando i due occupanti fuori dall'abitacolo. Kuhn mor\u00ec sul colpo e il suo meccanico, Roberto Felder, se la cav\u00f2 con qualche escoriazione. In segno di lutto, il direttore sportivo del team, Sascha Kolowrat-Krakowsky, ritir\u00f2 la squadra dalla gara, imitato dalla squadra Mercedes-Benz.\nNon erano gli unici ritiri, essendo stati preceduti dal ritiro della squadra Bianchi, portacolori di Milano, la quale dichiar\u00f2 di non essere riuscita a preparare le vetture per tempo. In verit\u00e0 \u00e8 assai probabile che i ritiri fossero causati dall'impossibilit\u00e0 di competere con la nuova e potentissima vettura da corsa messa in campo dalla FIAT.\nNella tarda mattinata scesero in pista anche la Bugatti T30 di Pierre de Vizcaya e la Fiat 804 di Pietro Bordino. Da esperto ex corridore, Ettore Bugatti comprese subito che le sue macchine non avevano alcuna \"chance\" di battere le FIAT, tanta era la differenza di prestazioni, e annunci\u00f2 il ritiro della squadra. La notizia gett\u00f2 nello sconforto gli organizzatori che rischiavano di perdere anche l'ultima delle scuderie di punta straniere. In serata, una squadra fascista si rec\u00f2 nell'appartamento di Bugatti. I sette, qualificatisi come \"Commissari del pubblico\", erano venuti per convincere Bugatti ad annullare il ritiro, facendo appello alla sua italianit\u00e0 e, se necessario, anche con le minacce. Dopo lunga discussione, Bugatti accett\u00f2 di far correre una sola delle sue vetture.\nLa gara.\nGi\u00e0 numerosa al sabato, nella domenica di gara la folla divenne strabocchevole. Circa 200.000 spettatori provenienti da tutta Europa, compresi 2.000 operai FIAT giunti da Torino con un treno speciale, messo a disposizione dall'azienda affinch\u00e9 le maestranze potessero condividere la gloria sportiva dovuta ai loro sforzi lavorativi.\nDei 31 iscritti, falcidiati dai ritiri, solamente otto concorrenti di presentarono sulla linea di partenza. La bandiera a scacchi segn\u00f2 l'avvio della gara e, contemporaneamente, l'inizio della pioggia che accompagn\u00f2 la prima parte della competizione.\nLa Fiat di Enrico Giaccone non riusc\u00ec a muoversi per la rottura della frizione e fu spinta ai box dai meccanici. Pietro Bordino, invece, riusc\u00ec a prendere la testa della gara gi\u00e0 alla prima curva, tallonato dal compagno di squadra Felice Nazzaro.\nNelle identiche posizioni, salvo i temporanei avvicendamenti dovuti ai \"pit stop\" per il rifornimento di carburante, il \"Diavolo rosso\" e il \"Cronometro umano\" percorsero gli 80 giri del circuito, lungo 10\u00a0km, per un totale di 800\u00a0km.\nLa media del vincitore Bordino fu di 139,86\u00a0km/h, che realizz\u00f2 anche il giro pi\u00f9 veloce con il tempo di 4'05\"0, alla media di 146,51\u00a0km/h.\nI premi messi in palio erano considerevoli e consistevano in due eguali medaglie d'oro commemorative, accompagnate dalle somme di 30.000 e 40.000 Lire, rispettivamente per il terzo e il secondo classificati. Al vincitore spettavano 100.000 Lire (equivalenti a circa 100.000 euro del 2019) e una preziosa riproduzione della corona ferrea, conservata del duomo cittadino, che aveva cinto il capo, tra i tanti, di Carlo Magno, Carlo V e Napoleone. Si trattava di un omaggio simbolico destinato a indicare Monza quale tempio della velocit\u00e0 che, tuttavia, non ebbe luogo. Timoroso che tale pubblica incoronazione potesse rappresentare un vilipendio alla monarchia, il Governo la proib\u00ec con un telegramma inviato, poche ore prima della cerimonia, dal sottosegretario Luigi Siciliani."}
{"id": "3670064", "revid": "499531", "url": "https://it.wikipedia.org/wiki?curid=3670064", "title": "Sirtuina", "text": ""}
{"id": "3670085", "revid": "1543377", "url": "https://it.wikipedia.org/wiki?curid=3670085", "title": "Bensalem (Pennsylvania)", "text": "Bensalem \u00e8 una township degli Stati Uniti d'America, nella contea di Bucks nello Stato della Pennsylvania. Secondo il censimento del 2000 la popolazione \u00e8 di 58.434 abitanti. Il 18 novembre 1996 \u00e8 stata gemellata con Roggiano Gravina (Calabria) citt\u00e0 italiana. Molti Roggianesi emigrarono a Bensalem e oggi vivono ancora li. Per questo motivo il primo cittadino Joseph DiGirolamo del Bensalem ha proposto al consiglio comunale di Roggiano Gravina impegnandosi a promuovere scambi sociali, culturali ed economici di fare un gemellando accolto all'unanimit\u00e0 dall'amministrazione di Roggiano Gravina."}
{"id": "3670086", "revid": "767487", "url": "https://it.wikipedia.org/wiki?curid=3670086", "title": "Segunda Divisi\u00f3n 2002-2003 (Spagna)", "text": "L'edizione 2002-03 della Segunda Divisi\u00f3n fu il settantaduesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3670090", "revid": "422900", "url": "https://it.wikipedia.org/wiki?curid=3670090", "title": "Segunda Divisi\u00f3n spagnola 2002-2003", "text": ""}
{"id": "3670097", "revid": "112158588", "url": "https://it.wikipedia.org/wiki?curid=3670097", "title": "Episodi di Being Erica (quarta stagione)", "text": "La quarta ed ultima stagione della serie televisiva Being Erica \u00e8 andata in onda sulla rete canadese CBC dal 26 settembre al 12 dicembre 2011.\nIn Italia \u00e8 stata trasmessa in prima visione assoluta su Rai 4 dal 23 marzo al 6 aprile 2012.\nTi prego, dimmelo ora.\nTrama.\nErica, che si \u00e8 messa con Ky, scopre dal Dr. Fred che nel 2019 morir\u00e0 a causa di una bomba nella stazione ferroviaria. Decide cos\u00ec di vivere il tempo che le resta facendo tutto quello che ha sempre desiderato. Incluso vendere la 50-50 per un milione di dollari. Ma attraversando l'ingresso del suo appartamento, incontra se stessa a 43 anni. La Erica del futuro le spiega che esistono due realt\u00e0: una in cui lei \u00e8 morta nel 2019 e una in cui invece \u00e8 ancora viva, perch\u00e9 la consapevolezza di quello che accadr\u00e0 la terr\u00e0 lontana dalla stazione ferroviaria. La Erica del futuro, per farle capire il concetto, le mostra la vita come un corridoio pieno di porta poste una di fronte all'altra e le spiega che ogni scelta apre una porta e ne chiude un'altra. Passano davanti alla porta dietro la quale Erica ha sposato Ethan e davanti a quella in cui Leo non muore nel rogo al fienile.\nRincuoratata da questa nuova consapevolezza, la Erica del 2011 torna nel suo presente, mentre la Erica del 2019 va a trovare il Dr. Tom. Dopo due chiacchiere, il Dr. Tom saluta la Erica del 2019, dicendole che sicuramente parleranno ancora. Ma chiusa la porta dello studio del Dr. Tom, si vede la Erica del 2019 che piange.\nNel presente, Erica partecipa alla nascita del figlio di sua sorella, mentre il Dr. Tom incontra la sua psicanalista perch\u00e9 vorrebbe rivelare il suo segreto alla sua fidanzata. Ma la psicanalista gli dice che non pu\u00f2 farlo.\nErica nel Paese delle Meraviglie.\nTrama.\nErica si sta facendo sistemare l'abito che indosser\u00e0 al matrimonio di Ivan e Dave, quando vede l'abito da sposa dei suoi sogni. Cos\u00ec, per scherzo,lo prova ma in quel momento arriva Ky e la vede. Invece di essere stupito da quell'inaspettato gesto, le dice che \u00e8 bellissima e sembra essere contento di vederla, anche solo per un momento, pensare al giorno del suo matrimonio.\nVanno insieme al matrimonio, dove Julienne \u00e8 indaffarata con gli ultimi preparativi.\nKy non perde occasione per dire pi\u00f9 volte a Erica che \u00e8 fantastica e che non vivrebbe senza di lei, cos\u00ec su due piedi, la porta in una stanza completamente vuota e inginocchiandosi, le chiede di sposarlo.\nErica per\u00f2 non reagisce come il ragazzo si aspettava. Va dal Dottor Tom, che per la prima volta da quando ha iniziato le sedute, non \u00e8 presente nel suo ufficio. Quando la raggiunge le chiede come dovrebbe essere il suo uomo perfetto. Cos\u00ec Erica dice che deve essere sincero come Adam, ma deve avere anche un animo artistico come Ky. Inoltre deve essere sicuro di s\u00e9, e muscoloso. Dopodich\u00e9 il Dottor Tom la manda in una realt\u00e0 alternativa dove Erica \u00e8 fidanzata con l'uomo dei suoi sogni, Milo. Ma dopo poco si accorge che \u00e8 pieno di difetti. La sua sicurezza l'ha reso arrogante, per non parlare della sua superficialit\u00e0 ed egocentrismo.\nErica torna da Ky, che ha un piano per far s\u00ec che la loro vita di coppia vada per il meglio. Quando Erica finalmente sar\u00e0 dottoressa potr\u00e0 viaggiare nel tempo e la sera raggiungerlo nel 2019. Tuttavia Erica lo lascia, dicendogli che con lui non sta vivendo la realt\u00e0, ma un sogno. E che proprio come Alice nel Paese delle Meraviglie doveva andarsene via dal buco splendido in cui si era rintanata e tornare alla sua realt\u00e0, anche se faceva male. Cos\u00ec Ky si rassegna e torna al suo presente, avendo superato il rimpianto per cui era tornato nel passato.\nErica capisce chi vuole al suo fianco, cos\u00ec va da Adam e gli dice che lo ama ancora, che Ky era solo un sogno, una distrazione perch\u00e9 la rottura con lui le faceva troppo male. L'episodio si conclude con i due che decidono di iniziare per la seconda volta la loro storia d'amore. Erica confessa che non sapr\u00e0 come questa volta andr\u00e0 a finire, ma che vale la pena di scoprirlo insieme all'uomo che ama."}
{"id": "3670100", "revid": "1305772", "url": "https://it.wikipedia.org/wiki?curid=3670100", "title": "BlackBerry PlayBook", "text": "Il BlackBerry PlayBook \u00e8 un tablet della Research In Motion (RIM), un'azienda canadese che produce elettronica di consumo, nota per gli smartphone BlackBerry. Il dispositivo utilizza un nuovo sistema operativo, il BlackBerry Tablet OS, basato sul sistema QNX Neutrino ed \u00e8 stato pubblicato negli Stati Uniti il 19 aprile 2011.\nCaratteristiche.\nIl terminale si caratterizza per la sua versatilit\u00e0 e per l'ampio supporto di diverse specifiche software.\nSpecifiche hardware e software.\nIl terminale \u00e8 munito di una camera frontale da 3\u00a0megapixel (chat video tramite Wi-Fi) e una camera posteriore da 5\u00a0megapixel con la quale \u00e8 possibile registrare video a 1080p, \u00e8 dotato di una variet\u00e0 di sensori, come l'accelerometro, sensore di movimento a 6 assi (giroscopio) e bussola digitale (magnetometro), mentre il processore \u00e8 un Texas Instruments OMAP4430 per quanto riguarda le connessioni wireless si hanno Wi-Fi 802.1 a/b/g/n e Bluetooth 2.1+EDR, il quale tramite un aggiornamento software \u00e8 diventato Bluetooth 3.0 (con il firmware BlackBerry Tablet OS 2.0), mentre la batteria ha una capacit\u00e0 di 5300\u00a0mAh, che permette un'autonomia di 12 ore circa, in linea con i concorrenti\nIl PlayBook BlackBerry supporta la riproduzione di video ad alta risoluzione (H.264, MPEG4, WMV HDMI) e audio (MP3, AAC 5.1, WMA 5,1), viene inoltre munito di una micro-porta HDMI per l'uscita video HDMI.\nInoltre supporta le tecnologie Adobe Flash 10.1 (supporto completo e aggiornato alla versione 11,1 con il firmware 1.0.8), HTML 5, SO POSIX, SMP, OpenGL, WebKit e Adobe Mobile AIR.\nDal 9 agosto 2012 \u00e8 disponibile per il solo mercato canadese il BlackBerry PlayBook 4G LTE, che differisce dal modello wi-fi per la possibilit\u00e0 di usufruire delle reti mobili LTE (700, 1700\u00a0MHz) e HSPA+ (800, 900, 1700, 1900, 2100\u00a0MHz), per il processore da 1,5\u00a0GHz e per essere disponibile nel solo formato da 32 GB, mentre la batteria \u00e8 stata ridotta a 4800\u00a0mAh.\nNonostante vari annunci fatti dal CEO Thorsten Heins, a luglio 2013 viene annunciato il mancato aggiornamento del tablet al nuovo sistema operativo BlackBerry 10.\nBridge.\nQuesto terminale pu\u00f2 essere usato in associazione ad uno smartphone BlackBerry tramite l'app BlackBerry Bridge tramite il Bluetooth, in modo da avere le funzionalit\u00e0 e-mail, calendario, rubrica telefonica, internet tramite la rete mobile, ecc, inoltre \u00e8 possibile utilizzare tutte le applicazioni e file dello smartphone tramite il PlayBook.Questa caratteristica nel caso il terminale sia usato da pi\u00f9 soggetti, permette un rapido interscambio e aggiornamento dello stesso tramite la sincronizzazione con il nuovo smartphone BlackBerry, successivamente con il sistema operativo 2.0 queste funzionalit\u00e0 vennero integrate direttamente nel PlayBook.\nApplicazioni (App).\nIl terminale pu\u00f2 utilizzare diversi tipi di applicazioni, da quelle appositamente studiate per il PlayBook, alle applicazioni degli smartphone BlackBerry tramite la funzione \"Bridge\" ed inoltre grazie all'applicazione DOSBox, pu\u00f2 eseguire programmi e giochi nativi per MS-DOS fino a Windows 3.11 permettendo anche d'installare Windows 95 e 98, successivamente con l'aggiornamento del sistema operativo alla versione 2.0 la compatibilit\u00e0 si estese anche alle applicazioni Android riconvertite tramite \"BlackBerry Runtime for Android Apps\", mentre in via non ufficiale venne resa possibile l'emulazione di videogiochi della PlayStation.\nAccessori.\nPer il terminale sono stati prodotti diversi accessori, dalle custodie (di varia tipologia) e gusci protettivi per il table, caricabatterie e supporti a ricarica rapida ed supporti per l'autoveicolo. Da marzo 2012 la casa produttrice ha reso disponibile una tastiera fisica con tanto di touchpad, abbinata ad una custodia, il che rende il tablet del tutto simile ad un netbook.\nSicurezza.\nPoich\u00e9 tramite il \"BlackBerry Bridge\" (applicazione che collega il tablet allo smartphone), gli accessi di posta elettronica, calendario e contatti derivano direttamente da un telefono BlackBerry, per questo garantisce la stessa sicurezza dello smartphone.\nRisulta essere il primo (da settembre 2011) e momentaneamente anche l'unico dispositivo tablet a ricevere la certificazione FIPS 140-2, che lo rende ammissibile per l'utilizzo da parte degli Stati Uniti presso le agenzie governative federali. Inoltre il governo australiano ha approvato l'uso del PlayBook, dato che \u00e8 l'unico tablet che rispetta il suo standard di sicurezza. Il governo russo sta ipotizzando di vietare l'iPad per motivi di sicurezza e promuovere il PlayBook.\n\"Ken Koke\" responsabile del parco auto della \"Chatham-Kent Police Service\", in associazione alla \"Mobile Innovation\" ha equipaggiato le volanti con il PlayBook, che assieme agli smartphone BlackBerry ha permesso di ridurre i tempi di risposta e migliorare l'efficienza del servizio.\nNel 2012 un'indagine condotta da Context Information Security elegge il Playbook come il tablet pi\u00f9 sicuro in commercio, superando l'iPad e il Samsung Galaxy Tab.\nRicezione.\nNel primo giorno di vendita sono stati registrati circa 50.000 ordini, oltre le aspettative di RIM, tuttavia dopo una tiepida accoglienza del mercato, le unit\u00e0 vendute nel secondo trimestre 2011 sono state venduti 200.000 dispositivi, attualmente il mercato australiano \u00e8 l'unico che ha apprezzato questo dispositivo.\nA seguito delle vendite globali deludenti, RIM ha lanciato diverse campagne di riduzione dei prezzi, ottenendo una buona risposta da parte del mercato indiano, prolungando di fatto l'offerta, con la maggiore vendita (quasi triplicata) di dispositivi grazie a queste campagne sconti nel 2012 la riduzione di prezzo viene applicata anche in Italia a partire dal mese di aprile, portando il prezzo della versione a 16 GB a 199 euro.\nNel giugno del 2012 viene dichiarato come il modello da soli 16 GB non verr\u00e0 pi\u00f9 prodotto, in quanto risulta meno apprezzato, mentre le unit\u00e0 vendute hanno raggiunto il milione."}
{"id": "3670102", "revid": "188323", "url": "https://it.wikipedia.org/wiki?curid=3670102", "title": "Blackberry playbook", "text": ""}
{"id": "3670103", "revid": "287204", "url": "https://it.wikipedia.org/wiki?curid=3670103", "title": "Washougal", "text": "Washougal \u00e8 una citt\u00e0 degli Stati Uniti, situata nella contea di Clark, nello Stato di Washington.\nGeografia fisica.\nLe coordinate geografiche di Washougal sono (45.581960 -122.347987). La citt\u00e0 ha una superficie di 13 km\u00b2 di cui 12,8 coperti da terra e 0,2 coperti d'acqua. Le citt\u00e0 situate nei pressi di Washougal sono: Camas, Fairview, Troutdale e Gresham. Washougal \u00e8 situata a 24 m s.l.m.\nSociet\u00e0.\nEvoluzione demografica.\nSecondo il censimento del 2000, Washougal contava 8.595 abitanti e 2.325 famiglie. La densit\u00e0 di popolazione era di 661,15 abitanti per chilometro quadrato. Le unit\u00e0 abitative erano 3.463, con una media di 266,38 per chilometro quadrato. La composizione razziale contava il 94,0% di bianchi, lo 0,4% di afroamericani, l'1,26% di nativi americani, lo 0,78% di asiatici, e lo 0,83% di altre razze. Gli ispanici e i latini erano il 2,51% della popolazione residente. Il 95,8% della popolazione parlava l'inglese e il 2,5% lo spagnolo.\nIl 29,8% della popolazione aveva meno di 18 anni, l'8,3% aveva tra i 18 e 24 anni, il 30,1% aveva tra i 25 e 44 anni, il 20,6% aveva tra i 45 e 64 anni e l'11,2% avevano dai 65 anni in su. Per ogni 100 donne c'erano 96,3 uomini. L'et\u00e0 media della popolazione era di 34 anni. Il reddito mediano per una famiglia era di $38.719. Gli uomini avevano un reddito di $37.351, mentre le donne di $26.032. Circa il 9,7% della popolazione e l'8,3% delle famiglie residenti a Washougal, era al di sotto della soglia di povert\u00e0."}
{"id": "3670105", "revid": "933835", "url": "https://it.wikipedia.org/wiki?curid=3670105", "title": "Arsace VII", "text": ""}
{"id": "3670107", "revid": "287204", "url": "https://it.wikipedia.org/wiki?curid=3670107", "title": "Arsace X", "text": "Biografia.\nArsace X era figlio del sovrano partico Artabano I e gli succedette a seguito della sua morte nel 122 a.C. L'esistenza di questo sovrano \u00e8 rimasta a lungo sconosciuta, ma \u00e8 oggi accettata nella storiografia contemporanea. Il regno di Arsace X dur\u00f2 per\u00f2 molto poco: egli mor\u00ec infatti ad aprile del 121 a.C., probabilmente in battaglia, dato il periodo bellicoso che l'impero stava attraversando. Gli succedette Mitridate II."}
{"id": "3670108", "revid": "933835", "url": "https://it.wikipedia.org/wiki?curid=3670108", "title": "Arsace XI", "text": ""}
{"id": "3670109", "revid": "1504506", "url": "https://it.wikipedia.org/wiki?curid=3670109", "title": "Arsace XIV", "text": ""}
{"id": "3670110", "revid": "933835", "url": "https://it.wikipedia.org/wiki?curid=3670110", "title": "Arsace XVII", "text": ""}
{"id": "3670111", "revid": "36426", "url": "https://it.wikipedia.org/wiki?curid=3670111", "title": "Chiesa di Santa Maria delle Grazie (Pozzomaggiore)", "text": "La chiesa campestre di Santa Maria delle Grazie (\"Santa Maria de sas Grascias\" in sardo logudorese) a Pozzomaggiore \u00e8 situata a poca distanza dal centro abitato al lato nord ovest.\nLa chiesa \u00e8 dedicata alla Madonna delle Grazie la cui festa viene celebrata ogni anno il giorno 8 settembre.\nStoria e descrizione.\nLa chiesa di Santa Maria delle Grazie \u00e8 caratterizzata da alcuni elementi in stile gotico aragonese\nLa presenza di decorazioni rinascimentali la rende databile al secolo XVI, ma l'epoca della sua edificazione \u00e8 quasi sicuramente successiva a quella della chiesa di Sant'Anna ad Alghero e della chiesa della Madonna della Speranza di Poglina.\nLa tradizione ci fornisce un indizio sulla sua et\u00e0 indicando altre sette chiese mariane coeve: \"Nostra Segnora teniat sette sorres\", tra cui, la chiesa di Santa Maria del Mare a Bosa, la Vergine del Rimedio di Oristano, la Madonna di Bonuighinu a Mara ed altre. Per gli anni 1616-1626 la chiesa viene citata nei libri parrocchiali come \"Santa Maria de Montigui\" (\"de Montiyu\", \"de Montigiu\", \"de Montiguyu de sa presente\"). Nel 1780 viene citata come \"Vergine delle Grazie\". Nel 1980 \u00e8 stata restaurata e completamente rifatta all'esterno. La facciata a capanna \u00e8 semplice e priva di decorazioni. Un portale in stile gotico \u00e8 presente sul lato nord (sempre databile al XVI secolo). La navata \u00e8 rettangolare, divisa in tre campate da archi trasversali a sesto acuto, su cui era impostata la copertura in legname, poi sostituita da una soletta in cemento. Presenta un presbiterio quadrato e pi\u00f9 piccolo della navata e separato da un arco trionfale a sesto ribassato. Conserva un altare in legno e una statua lignea policroma della vergine."}
{"id": "3670119", "revid": "1504506", "url": "https://it.wikipedia.org/wiki?curid=3670119", "title": "Arsace XX", "text": ""}
{"id": "3670121", "revid": "1504506", "url": "https://it.wikipedia.org/wiki?curid=3670121", "title": "Arsace XXI", "text": ""}
{"id": "3670122", "revid": "125866683", "url": "https://it.wikipedia.org/wiki?curid=3670122", "title": "Gopura", "text": "Un Gopura, o Gopuram, \u00e8 una torre monumentale, solitamente ornata, posta all'entrata di ciascun tempio, specialmente in India meridionale. Questo tipo di elemento architettonico \u00e8 tipico dei templi Koil e Indu costruiti in stile dravidico. Sulla loro cima si trova il \"kalasam\", un puntale in pietra a forma di bulbo. Fungevano da portoni che si aprivano nelle mura che circondavano il tempio.\nLe origini del gopura possono essere fatte risalire alle prime strutture dei re tamil Pallava e, a partire dal XII secolo con i re Pandya, queste porte divennero sempre pi\u00f9 imponenti, fino ad oscurare il santuario interno come stazza. Dominarono il santuario anche come ornamenti. Spesso un tempio aveva pi\u00f9 di un gopura.\nUn koil poteva avere gopura multipli, tipicamente costruiti in vari muri attorno al santuario principale. Le mura del tempio erano solitamente quadrate, ed il muro pi\u00f9 esterno aveva quattro gopura-vimanam, uno per lato, situati esattamente al centro. Anche il sanctum sanctorum ed il suo tetto torreggiante (il santuario centrale della divinit\u00e0) vengono chiamati \"vimanam\". In genere questi sono meno importanti dei gopura esterni, con l'eccezione di pochi templi in cui i tetti dei sanctum sanctorum sono famosi quanto il complesso stesso del tempio. Il gopuram-vimanam Ananda Nilayam del tempio Tirumala rappresenta un esempio in cui il gopura del santuario principale occupa un ruolo fondamentale nella storia e nell'identit\u00e0 del tempio.\nDettagli architettonici.\nUn gopura ha solitamente una forma trapezoidale, con porte in legno al piano terra, spesso riccamente decorate. Sopra si trova un gopura affusolato, diviso in numerosi piani la dimensione diminuisce con il restringersi della torre. Solitamente la torre \u00e8 sovrastata da tetto con volta a botte ed un puntale.\nI gopura sono riccamente decorati con sculture, incisioni e pitture che mostrano vari temi derivati dalla mitologia indiana, ed in particolar modo associati alla divinit\u00e0 adorata nel tempio in cui il gopura si trova.\nEsemplari.\nI gopura presenti in Tamil Nadu, costruiti secoli fa, erano nodi urbani e punti focali delle citt\u00e0 che li circondavano. Il tempio Sri Ranganathaswamy di Srirangam, nello stato Tamil Nadu, \u00e8 il pi\u00f9 grande gopura ind\u00f9 del mondo. Risalente al XVII secolo e noto come \"Rajagopuram\" (torre reale del tempio), sorge su una base di circa 3000 metri quadrati, ed ha un'altezza di 65 metri, divisa in undici livelli.\nIl neonato (2007) gopura 'Rajagopuram' di Murudeshwara in Karnataka \u00e8 alto quasi 80 metri e conta 20 piani. La sontuosa statua di 40 metri raffigurante Shiva si trova sul fondale. Anche il gopura del tempio di Sri Meenakshi a Madurai \u00e8 stato costruito nel XVII secolo ed \u00e8 il terzo pi\u00f9 grande, mentre quello del tempio di Sri Andal a Srivilliputhur \u00e8 il terzo come altezza in Tamil Nadu. \u00c8 alto 60 metri divisi su 13 livelli. Questo gopura \u00e8 il cuore del simbolo del governo di Tamil Nadu."}
{"id": "3670124", "revid": "1504506", "url": "https://it.wikipedia.org/wiki?curid=3670124", "title": "Arsace XXII", "text": ""}
{"id": "3670126", "revid": "1504506", "url": "https://it.wikipedia.org/wiki?curid=3670126", "title": "Arsace XXIII", "text": ""}
{"id": "3670133", "revid": "1504506", "url": "https://it.wikipedia.org/wiki?curid=3670133", "title": "Arsace XXV", "text": ""}
{"id": "3670134", "revid": "1504506", "url": "https://it.wikipedia.org/wiki?curid=3670134", "title": "Arsace XXVI", "text": ""}
{"id": "3670135", "revid": "1504506", "url": "https://it.wikipedia.org/wiki?curid=3670135", "title": "Arsace XXVII", "text": ""}
{"id": "3670136", "revid": "182396", "url": "https://it.wikipedia.org/wiki?curid=3670136", "title": "Arsace XXXI", "text": ""}
{"id": "3670138", "revid": "1504506", "url": "https://it.wikipedia.org/wiki?curid=3670138", "title": "Arsace XXXII", "text": ""}
{"id": "3670139", "revid": "1504506", "url": "https://it.wikipedia.org/wiki?curid=3670139", "title": "Arsace XXXIII", "text": ""}
{"id": "3670140", "revid": "682087", "url": "https://it.wikipedia.org/wiki?curid=3670140", "title": "Proctosigmoidite", "text": ""}
{"id": "3670141", "revid": "767487", "url": "https://it.wikipedia.org/wiki?curid=3670141", "title": "Segunda Divisi\u00f3n 2003-2004 (Spagna)", "text": "L'edizione 2003-04 della Segunda Divisi\u00f3n fu il settantatreesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3670143", "revid": "124262188", "url": "https://it.wikipedia.org/wiki?curid=3670143", "title": "Tourist Trophy 1964", "text": "Il Tourist Trophy fu la quarta prova del motomondiale 1964, nonch\u00e9 la 46\u00aa edizione della prova.\nSi svolse l'8, il 10 e il 12 giugno 1964 e vi corsero tutte le classi disputate in singolo (per la classe 350 si tratt\u00f2 della centesima prova dalla sua istituzione nel 1949, nonch\u00e9 della prima prova stagionale, non gareggiava dal GP delle Nazioni dell'anno precedente), nonch\u00e9 i sidecar. Gareggiarono per prime l'8 giugno la 250 e i sidecar, il 10 si svolsero le gare della 350 e della 125, il 12 giugno quelle della 50 e della 500; tutte le prove si svolsero sul Circuito del Mountain.\nI vincitori furono: Mike Hailwood si impose nella classe 500 in sella a MV Agusta, Jim Redman nella 350 e nella 250 su Honda, Luigi Taveri in 125 su Honda e Hugh Anderson in 50 su Suzuki; l'equipaggio tedesco Max Deubel/Emil H\u00f6rner si impose tra i sidecar.\nAnche quest'anno ci furono degli incidenti mortali, sia in prova che in gara: in quest'occasione ne fecero le spese gli equipaggi delle motocarrozzette con due passeggeri deceduti, Brian Cockell in prova e Peter Laurence Essery in gara.\nClasse 500.\nAl Senior TT, gara conclusiva del gran premio disputata venerd\u00ec 12 giugno, furono 71 i piloti alla partenza e 27 vennero classificati al termine della gara. Tra i piloti ritirati vi furono Mike Duff, Gyula Marsovszky e Phil Read.\nClasse 350.\nLa gara si \u00e8 disputata il 10 giugno; allo Junior TT furono 84 i piloti alla partenza e 52 quelli classificati al termine della corsa. Non prese la partenza Mike Hailwood mentre tra i ritirati vi furono Gilberto Milani, Alan Shepherd, Jack Findlay, Franti\u0161ek \u0160t'astn\u00fd e Jack Ahearn.\nClasse 250.\nNel Lightweight TT, in programma l'8 giugno, furono 64 i piloti iscritti e solo 8 quelli classificati al termine della prova. Tra i ritirati vi furono quasi tutti i piloti in lizza per le prime posizioni del mondiale. Assente anche la Benelli il cui autocarro ha avuto un incidente durante il trasferimento all'Isola di Man.\nClasse 125.\nNell'Ultra-Lightweight TT, disputato il 10 giugno, furono 60 i piloti alla partenza e 38 classificati al traguardo. Tra i ritirati, oltre a Alan Shepherd, vi furono Frank Perris, Hugh Anderson e Bert Schneider, cio\u00e8 tutte le Suzuki ufficiali.\nClasse 50.\nNella gara riservata alla cilindrata minore furono 20 i piloti alla partenza e 15 risulta abbiano passato la linea del traguardo.\nSidecar TT.\nSi tratt\u00f2 della 79\u00aa prova disputata per le motocarrozzette dall'istituzione del motomondiale. Disputata l'8 giugno sulla distanza di 3 giri, furono 47 equipaggi alla partenza e 24 al traguardo."}
{"id": "3670146", "revid": "831312", "url": "https://it.wikipedia.org/wiki?curid=3670146", "title": "Acquachiara ATI 2000", "text": "L'Associazione Sportiva Acquachiara ATI 2000 \u00e8 una societ\u00e0 di nuoto e pallanuoto con sede a Napoli. Dal settembre 2012 Chiara Porzio \u00e8 il presidente della societ\u00e0.\nBiografia.\nLa squadra maschile di pallanuoto disputa disputa attualmente il campionato di Serie A2, cos\u00ec come la squadra femminile (che nella stagione 2015/2016 ha disputato il suo primo campionato di Serie A1).\nL'Acquachiara \u00e8 stata fondata nel 1998 e ha disputato il suo primo campionato di Serie A2, girone Sud, nella stagione 2006-2007. Nel 2010-2011 ha concluso in testa alla classifica la regular season e ha conquistato in seguito la sua prima promozione in A1 battendo nella finale dei Play-off il Torino '81.\nNella stagione 2013/14 partecipa per la prima volta alla LEN Champions League.\nNella Stagione 2014-2015 la squadra raggiunge per la prima e unica volta la finale di Coppa LEN Euro Cup, perdendo nel derby tutto campano contro il CN Posillipo.\nNella stagione 2012/13 la squadra U15 femminile vince il primo scudetto della societ\u00e0.\nOrganigramma.\nPRESIDENTE: Chiara Porzio\nPRESIDENTE ONORARIO: Francesco Porzio\nDIRETTORE SPORTIVO: Gianluca Leo\nALLENATORE: Walter Fasano\nVICE ALLENATORE: \"carica vacante\"\nTEAM MANAGER: Alfonso Richiello\nPREPARATORE ATLETICO: Francesco Guarino\nADDETTO STAMPA: Mario Corcione"}
{"id": "3670147", "revid": "182396", "url": "https://it.wikipedia.org/wiki?curid=3670147", "title": "Arsace XL", "text": ""}
{"id": "3670148", "revid": "422900", "url": "https://it.wikipedia.org/wiki?curid=3670148", "title": "Segunda Divisi\u00f3n spagnola 2003-2004", "text": ""}
{"id": "3670149", "revid": "182396", "url": "https://it.wikipedia.org/wiki?curid=3670149", "title": "Arsace XLVII", "text": ""}
{"id": "3670152", "revid": "38120", "url": "https://it.wikipedia.org/wiki?curid=3670152", "title": "Don't Go Breaking My Heart (Agnes)", "text": "Don't Go Breaking My Heart \u00e8 un singolo promozionale estratto dall'album \"Veritas\" della cantante svedese Agnes. Il singolo \u00e8 stato pubblicato il 21 settembre 2011. La cantante ha promosso il singolo alla finale di \"Idol 2011\", cantandolo dal vivo.\nAspetti generali.\nIl brano \u00e8 stato scritto da Agnes, Liv e Mim Nervo, Vincent Pontare, Magnus Lideh\u00e4ll; \u00e8 prodotto da V.Pontare e M.Lideh\u00e4ll e mixato da Niklas Flykt.\nVideo musicale.\nIl brano ha un video musicale accompagnatorio, pubblicato il 23 settembre 2011 sul canale YouTube ufficiale di Agnes. \u00c8 stato diretto da Micke Gustavsson, conosciuto anche come \"Mikeadelica\"."}
{"id": "3670154", "revid": "1318658", "url": "https://it.wikipedia.org/wiki?curid=3670154", "title": "Fortun\u00e9 Henry", "text": "Seguace di Charles Fourier, socialista e poi anarchico, fu una personalit\u00e0 della Comune di Parigi.\nBiografia.\nFiglio di artigiani trasferiti da N\u00eemes a Parigi nel 1846, Fortun\u00e9 conobbe il fourierista Jean Journet che divenne il suo padre spirituale. Collabor\u00f2 all\"Almanach phalanst\u00e9rien\", al quotidiano \"La D\u00e9mocratie pacifique\" diretto da Victor Considerant, all\"Almanach des opprim\u00e9s\", diretto dal socialista Hippolyte Magen e alla \"Revue de l'\u00e9ducation nouvelle\" diretta dal fourierista Jules Delbruck. Vi scrisse poesie ispirate alla filosofia di Fourier, denunciando la miseria sociale, la schiavit\u00f9, le guerre, la superstizione.\nFortun\u00e9 partecipa alla Rivoluzione del 1848 combattendo sulle barricate. Dopo il colpo di Stato di Luigi Bonaparte, fu arrestato. Dal 1859 fu a Carcassonne, dove nel 1861 fond\u00f2 la rivista satirica illustrata \"Panurge\", facendosi notare negli ambienti repubblicani e socialisti, ma anche dalla polizia. Condannato nel febbraio 1862 per \u00aboltraggio alla religione\u00bb, lasci\u00f2 Carcassonne per Parigi.\nNella capitale riprese le pubblicazioni di \"Panurge\" e nel gennaio del 1863 venne nuovamente condannato a un mese di carcere. Si procur\u00f2 allora da vivere lavorando come operaio pellettiere e calzolaio e nel 1867 spos\u00f2 Rose Caubet, dalla quale ebbe tre figli. Con Louise Michel e Marguerite Tinayre fond\u00f2 la \"Soci\u00e9t\u00e9 des \u00e9quitables de Paris\", una cooperativa di consumo e di istruzione, e ader\u00ec alla I Internazionale. La sua attivit\u00e0 politica gli procur\u00f2 un nuovo arresto.\nDopo la proclamazione della Repubblica nel settembre del 1870, divenne delegato al Comitato centrale dei venti \"arrondissement\" municipali e si lega d'amicizia con Edmond-Alfred Goupy. Fu tra i firmatari, il 6 gennaio 1871, dell\"Affiche Rouge\", il manifesto con il quale si reclamava, contro il governo, la costituzione della Comune di Parigi. Il 3 marzo fu eletto al Comitato centrale della Guardia nazionale e il 26 marzo al Consiglio della Comune, divenendo commissario alla sussistenza. Con Vermorel e Rigault fece parte della commissione d'inchiesta sull'operato del governo di Difesa nazionale.\nChiese l'apertura di trattative con il governo di Versailles partecipando anche, a questo scopo, alla manifestazione dei massoni del 29 aprile, ma cap\u00ec presto che Thiers voleva unicamente la distruzione della Comune. Vot\u00f2 per la creazione del Comitato di Salute pubblica, partecip\u00f2 alla demolizione della Colonna Vend\u00f4me e chiese l'applicazione del decreto sugli ostaggi.\nCombatt\u00e9 sulle barricate durante la \"Settimana di sangue\" e sfugg\u00ec alla repressione versagliese rifugiandosi con la moglie e il figlio Jean Charles in Spagna, mentre la corte marziale lo condannava a morte in contumacia. A Barcellona nacquero i figli \u00c9mile e Jules, e Fortun\u00e9 si leg\u00f2 agli ambienti anarchici.\nTorn\u00f2 in Francia con l'amnistia del 1880 e fu aiutato economicamente dall'amico Goupy. Mor\u00ec il 28 maggio 1882 e fu sepolto nel cimitero di Br\u00e9vannes, dove la moglie si trasfer\u00ec allevando i tre figli, dei quali Jean Charles ed \u00c9mile Henry diverranno due noti militanti anarchici."}
{"id": "3670155", "revid": "1005847", "url": "https://it.wikipedia.org/wiki?curid=3670155", "title": "Elezioni presidenziali in Romania del 1992", "text": "Le elezioni presidenziali in Romania del 1992 si tennero il 27 settembre (primo turno) e l'11 ottobre (ballottaggio).\nFurono le prime elezioni per la scelta del capo di stato dall'entrata in vigore della Costituzione della Romania del 1991. Il presidente uscente, gi\u00e0 in carica per un mandato temporaneo di due anni in seguito al successo alle elezioni del 1990, nonch\u00e9 leader del Fronte Democratico di Salvezza Nazionale, Ion Iliescu, fu il candidato pi\u00f9 votato gi\u00e0 al primo turno, mentre al ballottaggio sconfisse il rappresentante della coalizione di centro-destra della Convenzione Democratica Romena, Emil Constantinescu. Iliescu ottenne un incarico per un mandato di quattro anni fino al 1996.\nIl primo turno delle elezioni presidenziali si tenne in concomitanza alle elezioni parlamentari, vinte dal Fronte Democratico di Salvezza Nazionale, che form\u00f2 un governo con a capo Nicolae V\u0103c\u0103roiu, sostenuto anche da diverse forze minori.\nSistema elettorale.\nLe elezioni si svolsero secondo le disposizioni delle leggi 68/1992 (per il parlamento) e 69/1992 (per il presidente della repubblica) promulgate nel giugno 1992, che sostituirono la legge 92/1990 emanata dal governo provvisorio, ma dalla quale riprendevano numerosi punti. L'art. 34 della costituzione del 1991 prevedeva che avevano diritto al voto i cittadini di almeno 18 anni di et\u00e0, mentre secondo l'art. 35 per candidarsi alle camere erano necessari 23 anni (deputati) e 35 anni (senatori).\nLa legge 68/1992 manteneva il sistema di voto proporzionale, ma introduceva una soglia di sbarramento al 3%, inesistente nella precedente legislazione. L'art. 59 della costituzione, inoltre, prevedeva che alle organizzazioni che rappresentavano le minoranze etniche fosse garantito un rappresentante nella camera dei deputati, a prescindere dal raggiungimento della soglia di sbarramento.\nL'elezione del presidente della repubblica si svolgeva su due turni. Il ballottaggio tra i due candidati pi\u00f9 votati era previsto solamente nel caso in cui nessuno dei due avesse ottenuto il 50% + 1 dei voti al primo turno. Per candidarsi alla funzione di presidente della repubblica era necessario presentare all'Ufficio elettorale centrale le firme di almeno 100.000 sostenitori.\nQuadro politico.\nIn seguito alla rivoluzione romena del 1989 il potere fu assunto ad interim da un organo provvisorio, il Consiglio del Fronte di Salvezza Nazionale, i cui membri nel gennaio 1990 decisero di costituire in partito politico, il Fronte di Salvezza Nazionale (FSN) che, malgrado le proteste dell'opposizione che per contiguit\u00e0 ideologica lo considerava il continuatore del Partito Comunista Rumeno, vinse con una maggioranza bulgara le elezioni del 1990 per la legislatura costituente e quelle per la nomina del primo presidente della repubblica dell'era democratica, Ion Iliescu. Nel 1991 fu adottata la nuova costituzione che istituiva una repubblica semipresidenziale.\nNel settembre 1991 il primo ministro e presidente del FSN Petre Roman fu costretto alle dimissioni in conseguenza della quarta mineriada e sostituito da Theodor Stolojan, mentre i rapporti tra l'ex premier e il capo di stato iniziarono a deteriorarsi per via di divergenze politiche. Nell'aprile 1992, quindi, l'ala del partito facente capo ad Iliescu fond\u00f2 un nuovo partito, il Fronte Democratico di Salvezza Nazionale (FDSN), nel quale confluirono le personalit\u00e0 pi\u00f9 conservatrici del FSN e pi\u00f9 vicine alla nomenklatura del passato regime. Nonostante la recente fondazione, nell'estate 1992 il nuovo partito di Iliescu aveva gi\u00e0 la maggioranza dei seggi al senato e oltre 50 alla camera, ma nessun esponente nel gabinetto di governo.\nPer una pi\u00f9 efficace azione di contrasto al governo le maggiori forze di opposizione, cio\u00e8 i gruppi di centro-destra del Partito Nazionale Contadino Cristiano Democratico (PN\u021aCD) di Corneliu Coposu e del Partito Nazionale Liberale (PNL), nel novembre 1991 formarono una coalizione trasversale chiamata Convenzione Democratica Romena (CDR), che includeva numerose organizzazioni non governative militanti per il consolidamento della societ\u00e0 civile e partiti di diverse ideologie (tra i quali i neoliberali del PAC, gli ambientalisti del PER, i socialdemocratici del PSDR e gli etnoregionalisti dell'UDMR) riuniti dalla comune avversit\u00e0 alle iniziative del FSN. Nell'aprile 1992 il PNL si ritir\u00f2 dalla CDR nella quale, per\u00f2, entrarono due sue correnti scissioniste, il PNL-CD e il PNL-AT.\nPrima del voto generale del 27 settembre il primo appuntamento elettorale dell'anno fu quello delle amministrative locali del febbraio 1992, che videro la vittoria del FSN, forte nei centri rurali, mentre si registr\u00f2 anche il successo della CDR nei maggiori centri urbani del paese, compresa la capitale Bucarest. La divisione dell'elettorato fu sintomo della nascita di una prima divisione sull'asse destra-sinistra in un clima politico che, invece, nel 1990 subito dopo la rivoluzione era stato completamente dominato dal FSN. \nPreviste in un primo momento per l'estate, le elezioni generali del 1992 furono posticipate al mese di settembre per via del prolungarsi del dibattito parlamentare sulla nuova legge elettorale, i cui tempi furono influenzati dal contesto politico caratterizzato dalla scissione in seno al partito di governo e dall'addio del PNL alla CDR, eventi che spinsero i partiti rimandare la data per motivi di calcolo politico. Interessato ad organizzare le elezioni in autunno era specialmente il FDSN che, fondato in aprile, aveva bisogno di un periodo pi\u00f9 ampio per consolidarsi. \nIl trend iniziato nel 1990 si conferm\u00f2 nei due anni successivi, segnati dall'enorme numero di fondazione di nuovi piccoli partiti. Al 1992 erano attivi 144 partiti politici, mentre alle elezioni legislative si candidarono 79 gruppi alla camera e 65 al senato.\nCampagna elettorale.\nLa campagna elettorale inizi\u00f2 il 31 agosto e si concluse il 24 settembre.\nIl 29 agosto il neoistituito Consiglio nazionale degli audiovisivi (CNA) stabil\u00ec le regole per la programmazione televisiva e radiofonica per la campagna elettorale. Le interviste radiofoniche dei candidati alla presidenza si sarebbero svolte settimanalmente presso la trasmissione \"Radio Rom\u00e2nia Actualit\u0103\u021bi\" tra le 19:00 e le 19:40. Le apparizioni televisive seguirono uno schema simile. Mentre la televisione di stato il 21 settembre invit\u00f2 tutti e sei i candidati ad un programma di un'ora sui problemi dei giovani, tra il 23 e il 24 settembre furono mandati in onda dei messaggi di circa sette minuti da parte di ogni candidato, che present\u00f2 individualmente la propria offerta elettorale. A differenza del 1990, non fu realizzato un dibattito a chiusura della campagna elettorale, n\u00e9 prima del voto generale del 27 settembre, n\u00e9 prima del ballottaggio dell'11 ottobre.\nLa correttezza delle elezioni generali del 1992 fu assicurata dalla presenza di 7.572 osservatori romeni e 562 stranieri, nonch\u00e9 dalla partecipazione di 15 organizzazioni romene indipendenti per la difesa dei diritti dell'uomo e di 20 organizzazioni internazionali, tra le quali il Consiglio d'Europa, il Parlamento europeo, l'Assemblea parlamentare della NATO, l'Ufficio per le istituzioni democratiche e i diritti dell'uomo dell'OSCE, il Consiglio per i diritti umani delle Nazioni Unite, l'UNICEF, il Programma delle Nazioni Unite per lo sviluppo, l'Alto commissariato delle Nazioni Unite per i rifugiati, la Federazione internazionale dei diritti umani, l'Organizzazione internazionale della francofonia, la Lega araba e l'Open Society Foundations.\nFronte Democratico di Salvezza Nazionale.\nFondato in aprile, il partito di Iliescu ebbe la capacit\u00e0 di cooptare la maggior parte delle sezioni del FSN e diventare subito un agente elettorale di primo piano. A due anni dal plebiscito del 1990, tuttavia, il presidente della repubblica in carica Ion Iliescu aveva perso parte della sua influenza ed iniziava ad essere visto dai suoi oppositori, nonch\u00e9 da una crescente stampa indipendente, come un populista e antiriformista, retaggio del suo recente passato nei quadri del Partito Comunista Rumeno. Iliescu conservava, per\u00f2, la sua completa autorit\u00e0 sulla televisione di stato, che rimaneva lo strumento principale della sua propaganda elettorale. A tal riguardo il Consiglio nazionale degli audiovisivi (CNA), voluto fortemente dal capo di stato, era costituito per la maggior parte da esponenti del suo partito.\nUnico nome possibile, Iliescu fu ufficialmente indicato come candidato alla presidenza nel corso del primo congresso del FDSN del 27-28 giugno 1992, che elesse formalmente Oliviu Gherman a capo del partito. Il 21 agosto si registr\u00f2 alla corsa elettorale presso l'Ufficio elettorale centrale, presentando un programma dal titolo \u00abCredo nel cambiamento in bene della Romania\u00bb (\u00ab\"Cred \u00een schimbarea \u00een bine a Rom\u00e2niei\"\u00bb). Oltre che dal FDSN, la sua candidatura fu sostenuta anche da altre formazioni minori: il Partito Socialista Democratico Romeno, il Partito del Libero Cambiamento e il Partito dell'Unit\u00e0 Social-Democratica. \nSubito dopo la sua nascita, il gruppo di Iliescu condusse una strategia su due fronti. Da una parte tent\u00f2 di screditare il FSN di Petre Roman, accusando la sua amministrazione di non essere stata capace di porre un freno alla corruzione e sottolineando l'approccio moderato del FDSN in politica economica, contrario ai programmi di ampia liberalizzazione portati avanti da Roman e Stolojan. Gli attacchi maggiori, ad ogni modo, furono riservati contro gli esponenti dell'opposizione di centro-destra, ritenuti troppo anziani per guidare il paese e pronti a dare inizio ad una caccia alle streghe contro gli ex militanti del PCR. Lo stesso Iliescu pi\u00f9 volte rimprover\u00f2 i leader della CDR di nascondere i loro presunti reali obiettivi: vendicarsi e perseguire chi aveva simpatizzato per il PCR, restaurare la monarchia (sebbene si trattasse di una corrente minoritaria e non ufficiale del PN\u021aCD), ripristinare l'aristocrazia terriera (argomento particolarmente sensibile per gli elettori delle zone rurali, che supportavano in massa Iliescu per aver decollettivizzato e redistribuito le terre in seguito alla rivoluzione), vendere la Transilvania all'Ungheria e voler sfruttare le risorse della Romania contro l'interesse nazionale.\nNel proprio programma il FDSN garant\u00ec un lento processo di riforma dell'economia e di privatizzazione degli enti di stato, ponendo un particolare accento sulle misure di protezione sociale, placando i timori dell'elettorato pi\u00f9 tradizionalista. Iliescu utilizz\u00f2 un linguaggio diretto, semplice, rivolto anche ai cittadini che vivevano nelle zone pi\u00f9 remote del paese e impregnato di una retorica rivoluzionaria che evocava gli scenari del 1989. Iliescu rimaneva il personaggio pi\u00f9 carismatico e preparato della campagna elettorale, superiore a quello di tutti i suoi avversari nelle apparizioni televisive.\nConvenzione Democratica Romena.\nMentre la popolarit\u00e0 di Iliescu era in lieve calo, la CDR, guidata dal leader del PN\u021aCD Corneliu Coposu, mostr\u00f2 la propria forza in occasione delle elezioni amministrative del febbraio 1992, vincendo nelle citt\u00e0 principali e scoprendo la propria base elettorale tra la popolazione urbana, la classe media e i professionisti, categorie sociali pi\u00f9 preparate ad una rapida transizione all'economia di mercato.\nIn aprile il PNL lasci\u00f2 l'alleanza, mentre la definizione di un candidato alla presidenza della repubblica fu tema di dibattito per tutta la primavera e la scelta fu rimandata all'estate. Nel mese di gennaio, infatti, il presidente del Partito Alleanza Civica (PAC) Nicolae Manolescu aveva annunciato unilateralmente la propria candidatura come rappresentante della coalizione, anche con il supporto di parte della stampa d'opposizione, come il quotidiano \"Revista 22\". Questi, per\u00f2, era avversato da alcuni membri della base del PN\u021aCD e dal leader dell'ONG Alleanza Civica, Ana Blandiana, elemento che port\u00f2 a prolungati contrasti tra le componenti della CDR. Il conflitto pi\u00f9 serio era quello tra i partiti e le associazioni non politiche, che godevano di diritto di voto all'interno del comitato di selezione del candidato presidenziale e che i partiti minori ritenevano al servizio del PN\u021aCD, elemento che caus\u00f2 diversi malumori riguardanti l'effettivo potere delle singole componenti dell'alleanza. Nella CDR, del resto, il 46% dei membri proveniva dal PN\u021aCD, il 18% dal PAC, mentre il resto era diviso tra le altre formazioni. Il PN\u021aCD sosteneva Emil Constantinescu, vicepresidente dell'ONG Alleanza Civica e rettore dell'Universit\u00e0 di Bucarest. Dopo quattro turni di scrutinio, il 27 giugno 1992 i 67 membri del comitato elettore della CDR nominarono come candidato ufficiale alla presidenza Constantinescu, che sconfisse i concorrenti Ion Ra\u021biu, Nicolae Manolescu, Sergiu Cunescu e Nicu St\u0103ncescu.\nRispetto ad Iliescu, Constantinescu partiva con uno svantaggio legato alla popolarit\u00e0, poich\u00e9 quello del candidato della CDR era un nome ignoto alle masse, mentre secondo un sondaggio dell'estate 1992 era conosciuto solamente dal 7% degli studenti dell'ateneo della capitale. Nel corso dei mesi, tuttavia, riusc\u00ec ad assottigliare lo svantaggio.\nIn agosto fu reso pubblico il documento programmatico per le elezioni chiamato \u00abPiattaforma-programma della Convenzione Democratica di Romania per far uscire il Paese dalla crisi attraverso la Legge, il Vero, la Riconciliazione e la Riforma\u00bb (\u00ab\"Platforma-program a Conven\u021biei Democratice din Rom\u00e2nia pentru scoaterea \u021a\u0103rii din criz\u0103 prin Lege, Adev\u0103r, Reconciliere \u0219i Reforma\"\u00bb). La coalizione puntava a convincere l'elettorato che il successo della CDR avrebbe condotto alla ripresa economica e alla pace sociale. Nel proprio manifesto, seppur carente di piani concreti per la soluzione dei conflitti interetnici, la coalizione invocava la riunificazione tra la Romania e la Bessarabia, una riforma delle istituzioni fondata sullo stato di diritto, l'eliminazione della corruzione, la garanzia della propriet\u00e0 privata, un'economia basata sul libero mercato e su privatizzazioni su larga scala, un contratto sociale tra imprenditori e lavoratori, maggiori investimenti esteri, pi\u00f9 attenzione alle istituzioni tradizionali come la chiesa, l'esercito e la scuola. Secondo il modello della CDR il presidente della repubblica avrebbe avuto il ruolo di moderatore tra le forze sociali e politiche. Il 24 agosto Constantinescu registr\u00f2 ufficialmente la propria candidatura alla presidenza presso l'Ufficio elettorale centrale con le firme di circa 175.000 sostenitori, presentando lo slogan \u00abRicostruiamo insieme la speranza\u00bb (\"S\u0103 recl\u0103dim \u00eempreun\u0103 speran\u021ba\").\nNei suoi discorsi Constantinescu utilizz\u00f2 una retorica anticomunista, provando ad additare ad Iliescu le colpe dei conflitti sociali dei primi anni novanta. Il messaggio di fondo e il linguaggio utilizzato dal leader della CDR, tuttavia, non raggiungevano tutti gli elettori, attratti maggiormente dall'accessibilit\u00e0 dell'oratoria di Iliescu. Un ulteriore argomento che preoccupava l'elettorato tradizionalista fu quello della partecipazione dei regionalisti ungheresi dell'Unione Democratica Magiara di Romania alla CDR. In varie aree del paese, infatti, i filoungheresi erano ritenuti antirumeni. Malgrado facesse parte della coalizione e sostenesse Constantinescu per la presidenza, alle parlamentari l'UDMR prefer\u00ec concorrere su liste proprie.\nPartito dell'Unit\u00e0 Nazionale Romena.\nNei primi anni novanta il richiamo nazionalista fu in crescita. Nel 1992 il pi\u00f9 forte di questi partiti era il Partito dell'Unit\u00e0 Nazionale Romena, attivo essenzialmente in Transilvania, che il 26 agosto registr\u00f2 presso l'Ufficio elettorale centrale le circa 120.00 firme necessarie per la candidatura presidenziale del sindaco di Cluj-Napoca, Gheorghe Funar, gi\u00e0 convalidata internamente nel corso del consiglio nazionale del PUNR dell'11 giugno 1992. Funar present\u00f2 lo slogan \u00abLavoro, libert\u00e0, dignit\u00e0 nazionale, fede in Dio\u00bb (\u00ab\"Munc\u0103, libertate, demnitate na\u021bional\u0103, credin\u021b\u0103 \u00een Dumnezeu\"\u00bb). Il candidato del PUNR utilizz\u00f2 una retorica dagli accenti ultranazionalisti e lanci\u00f2 ripetutamente durissime critiche alla comunit\u00e0 ungherese.\nFronte di Salvezza Nazionale.\nFortemente Indebolito dalla scissione del gruppo di Iliescu e in costante calo nei sondaggi (inizi\u00f2 la campagna intorno al 18% e la concluse al 10%), il Fronte di Salvezza Nazionale di Petre Roman scagli\u00f2 numerosi attacchi al FDSN, accusando il presidente della repubblica di agire contro la legge e violare la costituzione, implicandosi attivamente nella vita politica del suo partito. Il leader del FSN, per\u00f2, decise di non concorrere alle presidenziali, affermando di volersi concentrare sul programma politico di governo del suo partito e di non ritenere prioritaria la funzione di presidente. Il partito, quindi, candid\u00f2 Caius Traian Dragomir, registratosi all'Ufficio elettorale centrale il 27 agosto 1992 con 118.000 firme e lo slogan \u00abUn presidente per tutti i romeni!\u00bb (\u00ab\"Un pre\u0219edinte pentru to\u021bi rom\u00e2nii!\"\u00bb).\nPartito Nazionale Liberale.\nIn seguito all'uscita dalla CDR dell'aprile 1992 in cerca di una maggiore individualit\u00e0, il Partito Nazionale Liberale di Radu C\u00e2mpeanu and\u00f2 incontro ad uno stato di isolamento. Il leader del PNL prov\u00f2 persino a proporre la candidatura del re Michele I alla presidenza della repubblica, scelta accompagnata da aspre critiche dell'opinione pubblica e infine abbandonata. Il partito, quindi, non riusc\u00ec a presentare nessun nome per la presidenza, mentre la maggior parte dei consensi dell'elettorato di centro-destra era orientato al PN\u021aCD e alla CDR.\nAltri candidati.\nIl leader del Partito Repubblicano, il fisico Ioan M\u00e2nzatu, si iscrisse alla corsa elettorale presentando 123.000 firme e il motto \u00abVotate una possibilit\u00e0 onesta per la Romania\u00bb (\u00ab\"Vota\u021bi o \u0219ans\u0103 onest\u0103 pentru Rom\u00e2nia\"\u00bb).\nL'unico candidato indipendente fu Mircea Druc, gi\u00e0 primo ministro della Moldavia dal 1990 al 1991, che si registr\u00f2 con 105.000 firme. Il suo programma era supportato da una serie di piccoli partiti e associazioni che sostenevano l'unificazione tra Romania e Moldavia: Movimento Ecologista di Romania, Fronte Popolare Cristiano Democratico, Associazione Mondiale Pro Bessarabia e Bucovina. Druc si present\u00f2 con lo slogan unionista \u00abNon esistono romeni di questa e dell'altra parte. Noi veniamo da un paese\u00bb (\u00ab\"nu exist\u0103 rom\u00e2ni de dincolo \u0219i de dincoace. Noi suntem din \u021bar\u0103\"\u00bb).\nPrimo turno e ballottaggio.\nIliescu, certo della propria candidatura gi\u00e0 mesi prima dell'inizio della campagna elettorale, rimase in testa nella maggior parte dei sondaggi per tutto il periodo di campagna con un margine tra gli 8 e i 10 punti. Constantinescu, entrato in corsa solamente alla fine di giugno, part\u00ec con un ampio svantaggio, ma in poche settimane riusc\u00ec a raggiungere un tasso di popolarit\u00e0 del 30%. Un sondaggio IMAS pubblicato pochi giorni prima del voto dava addirittura Constantinescu davanti a Iliescu (36% contro 27%) e la CDR primo partito in vantaggio sul FDSN (29,5% contro 12,5%).\nIl voto del 27 settembre, in realt\u00e0, restitu\u00ec un risultato che vedeva Iliescu al 47%, 16 punti in pi\u00f9 rispetto a Constantinescu e a soli 3 punti dalla possibilit\u00e0 di evitare il ballottaggio. Il terzo posto and\u00f2 a Gheorghe Funar, rappresentante dell'elettorato nazionalista contrario alle minoranze etniche, che in determinate aree della Transilvania ottenne oltre il 30% e fu il candidato pi\u00f9 votato nei distretti di Alba e Bistri\u021ba.\nIliescu conquist\u00f2 la maggior parte dei voti nei villaggi (in media oltre 35%), il 30% nelle piccole citt\u00e0 e il 19% nei centri principali, con dei picchi nelle zone del sud del paese e nella regione della Moldavia. La CDR ottenne risultati migliori nelle citt\u00e0 pi\u00f9 grandi e in Transilvania, dove Constantinescu consegu\u00ec il 43% contro il 23% di Iliescu. L'area rappresent\u00f2 un'eccezione anche per il voto per le due camere. Mentre a livello nazionale il FDSN fu pi\u00f9 il partito pi\u00f9 votato, in Transilvania questo fu l'UDMR (20%), seguito da CDR (19%), PUNR (18%) e, infine, FDSN (12%).\nIn vista del turno di ballottaggio tra Iliescu e Constantinescu, previsto tra le 6:00 e le 21:00 dell'11 ottobre, la campagna elettorale fu riaperta tra il 4 e l'8 ottobre. Il discorso politico di Iliescu fu pi\u00f9 incisivo e inteso a capitalizzare il voto delle categorie sociali che rappresentavano lo zoccolo duro del proprio elettorato. Si rivolse soprattutto alle comunit\u00e0 rurali, a quelle delle piccole citt\u00e0 industriali e agli anziani, elettori pi\u00f9 inclini al paternalismo statalista e spaventati dal cambiamento radicale promesso da Constantinescu. Per quanto riguarda la campagna nella capitale, inoltre, il leader del FDSN cerc\u00f2 di presentare come un successo della propria presidenza la preparazione di un grande concerto di Michael Jackson che ebbe luogo a Bucarest tra i due turni di voto. Lo stesso organizzatore dell'evento, Marcel Avram, ringrazi\u00f2 pubblicamente Iliescu per un suo presunto intervento diretto.\nMalgrado avesse perso circa 5 milioni di voti rispetto alle elezioni del 1990, l'11 ottobre il candidato del FDSN super\u00f2 quello della CDR con il 61% ed ottenne un nuovo mandato presidenziale.\nConseguenze.\nLe elezioni confermarono la centralit\u00e0 della figura di Iliescu nel periodo postrivoluzionario, nonch\u00e9 il favore riconosciuto dalla popolazione romena ad un programma di lenta transizione all'economia capitalista. Iliescu fu investito il 30 ottobre 1992 per quello che era ufficialmente considerato come il suo primo mandato dall'entrata in vigore della costituzione del 1991, che limitava a due il numero di mandati per un presidente della repubblica.\nMolti membri dell'opposizione gridarono allo scandalo e denunciarono il ricorso a frodi elettorali da parte del FDSN, chiamando in causa l'enorme numero di voti annullati per irregolarit\u00e0 procedurali, circa un milione e mezzo, pari al 12,06% al senato e al 12,73% alla camera. I sospetti della CDR, tuttavia, non furono mai provati.\nIl FDSN fu il partito che ottenne il maggior numero di voti che, per\u00f2, erano insufficienti a costituire una maggioranza propria. Iliescu convoc\u00f2 a colloquio persino la CDR per formare un eventuale governo di coalizione, ma in mancanza di obiettivi condivisi l'alleanza fu impossibile. Il partito, quindi, si rivolse alle forze nazionaliste conservatrici presenti in parlamento, il PUNR, il Partito Grande Romania (PRM) e il Partito Socialista del Lavoro (PSM), che garantirono il proprio appoggio parlamentare al FDSN pur senza entrare a far parte del governo. L'alleanza fra le quattro forze a pass\u00f2 alla storia con il nome di \"quadrilatero rosso\" (\"Patrulaterul ro\u0219u\"). Per il ruolo di primo ministro Iliescu indic\u00f2 Nicolae V\u0103c\u0103roiu, in epoca comunista ex funzionario del comitato statale per la pianificazione, che in quel momento non era iscritto a nessun partito. La scelta di una figura tecnica sottolineava il desiderio del FDSN di marcare un ulteriore passo verso la democratizzazione del paese, con la separazione tra stato e partito, la cui coincidenza, invece, aveva caratterizzato i decenni di dittatura.\nIl governo V\u0103c\u0103roiu prest\u00f2 giuramento il 19 novembre, mentre nel 1993 il FDSN assorb\u00ec altre forze minori e cambi\u00f2 nome in Partito della Democrazia Sociale di Romania (PDSR)."}
{"id": "3670156", "revid": "1906976", "url": "https://it.wikipedia.org/wiki?curid=3670156", "title": "Gran Premio d'Italia 1923", "text": "Il Gran Premio d'Italia 1923 fu la III edizione del Gran Premio d'Italia e si svolse all'Autodromo Nazionale di Monza.\nIl contesto.\nQuesta edizione venne ufficialmente denominata 1\u00ba Gran Premio d'Europa, nuova formula decisa dalla AIACR (Association Internationale des Automobile Clubs Reconnus) per assegnare il titolo di campione d'Europa, cercando di unificare le normative tecniche nel Vecchio continente.\nL'AIACR aveva scelto l'Italia per la prova d'esordio, la Francia per la successiva prova del 1924 e, in seguito, i Gran Premi d'Europa si sarebbero svolti nella nazione detentrice dell'ultima vittoria.\nI limiti tecnici per le vetture erano fissati in due litri di cilindrata massima e in 650\u00a0kg il peso minimo a vuoto. Inoltre le vetture dovevano avere obbligatoriamente a bordo pilota e meccanico, per una percorrenza minima di 800\u00a0km.\nIl Gran Premio d'Europa rappresentava l'evento pi\u00f9 importante della stagione motoristica mondiale e una possibilit\u00e0 di riscossa per la FIAT che nel precedente Gran Premio di Francia aveva schierato le nuove \"805\" - introducendo la novit\u00e0 dei motori sovralimentati nell'ambito dei Grand Prix - tutte ritiratesi per noie al compressore. Le attenzioni dei cronisti e degli esperti era concentrate sulle vistose innovazioni aerodinamiche presentate dalla Mercedes e dalla Voisin, ma la vera novit\u00e0 tecnica fu il motore sovralimentato della FIAT che, con il nuovo compressore volumetrico a lobi Eaton-Roots, sviluppava 150 CV, consentendo una velocit\u00e0 massima di circa 220\u00a0km/h.\nDue settimane prima della gara la Fiat aveva inviato due dei suoi uomini di punta, il pilota Pietro Bordino e il pilota-collaudatore Enrico Giaccone, a testare l'ultima evoluzione della \"805\" sul circuito e la prova si rivel\u00f2 un disastro. La sera del 26 agosto i due stavano girando ad altissima velocit\u00e0 per saggiare la resistenza del motore turbocompresso, quando si ruppe l'assale anteriore e l'auto fuori controllo si capovolse. Bordino riport\u00f2 varie conclusioni, ma Giaccone perse la vita. Era il terzo pilota FIAT a scomparire nel corso di un solo anno, preceduto da Biagio Nazzaro ed Evasio Lampiano.\nLa vigilia della gara fu altrettanto tragica. Durante una sessione di prove libere del giorno 8 settembre, si verific\u00f2 un altro tragico incidente che caus\u00f2 la morte di Ugo Sivocci, in seguito al quale l'Alfa Romeo ritir\u00f2 la sua squadra corse dal Gran Premio, in segno di lutto.\nLa gara.\nLa gara, che vide la partecipazione di 14 concorrenti in difesa dei colori nazionali di Francia, Stati Uniti, Germania e Italia, aveva richiamato una folla immensa di appassionati provenienti da tutta Europa. Sulle tribune a ai bordi della pista erano confluiti 400.000 spettatori, oltre a 30.000 automobili.\nPer la Francia gareggiarono 5 vetture azzurre, divise tra le due Rolland-Pilain e le tre Voisin Laboratoire, una di queste ultime condotta personalmente dal progettista Andr\u00e9 Lef\u00e8bvre.\nGli USA schierarono tre Miller 122 bianche e blu e l'asso statunitense \"Jimmy\" Murphy.\nPer la Germania scesero in pista tre bianche Benz Tropfenwagen il cui pilota di punta era l'italiano Ferdinando Minoia, che i cronisti sportivi italiani dell'epoca tacciarono di \"transfuga\".\nA rappresentare l'Italia, dopo il ritiro delle Alfa Romeo P1, restarono le tre rosse FIAT 805, condotte da Carlo Salamano, dal veterano Felice Nazzaro e dal nuovo beniamino del pubblico Pietro Bordino.\nLe vetture schierate alla partenza su tre file, composte alternativamente da tre o due concorrenti, ebbero quale starter d'eccezione il Presidente del Consiglio Benito Mussolini.\nFurono disputati 80 giri del circuito, lungo 10\u00a0km, per un totale di 800\u00a0km.\nVinse Salamano su Fiat 805, compiendo gli 800\u00a0km previsti in 5h 27'38\" alla media di 146,502\u00a0km/h, seguito dal compagno di squadra Nazzaro distanziato di 24\" e da Murphy su Miller a 5' e 12\" dal vincitore. \nLa classifica dei tempi si ferm\u00f2 alle posizioni da podio, perch\u00e9 all'arrivo del terzo pilota il pubblico invase la pista, impedendo agli altri tre concorrenti rimasti in gara, distanziati di vari giri, la conclusione del percorso.\nFu la prima vittoria in un Gran Premio di una vettura con motore sovralimentato."}
{"id": "3670158", "revid": "767487", "url": "https://it.wikipedia.org/wiki?curid=3670158", "title": "Skitliv", "text": "Skitliv \u00e8 un progetto musicale Black doom metal fondato da Sven Erik Kristiansen (in arte Maniac, ex cantante dei Mayhem) e da Kvarforth (cantante negli Shining) nel 2005. La band suona all'Hellfest nel 2008. Nel 2009 pubblica il primo album ufficiale Skandinavisk Misantropi, nel quale partecipano come guest star Gaahl, Attila Csihar e David Tibet."}
{"id": "3670159", "revid": "767487", "url": "https://it.wikipedia.org/wiki?curid=3670159", "title": "Carlo Salamano", "text": "Biografia.\nCollaudatore ufficiale della Fiat fino agli anni 1950, vincitore in carriera del 1\u00ba Gran Premio d'Europa nel 1923."}
{"id": "3670160", "revid": "933835", "url": "https://it.wikipedia.org/wiki?curid=3670160", "title": "Anfiteatro romano di Amiternum", "text": "L'anfiteatro romano di Amiternum era il principale anfiteatro dell'antica citt\u00e0 sabina di Amiternum, i cui resti archeologici sono situati nei pressi dell'abitato di San Vittorino nel territorio comunale dell'Aquila.\nCaratteristiche e storia.\nDichiarato monumento nazionale nel 1902, la struttura si fa risalire al I secolo d.C., ed \u00e8 quindi leggermente successiva al teatro romano. Contrariamente a quest'ultimo, l'anfiteatro si staglia all'estremit\u00e0 meridionale della citt\u00e0, lontano dal Foro. La cavea, che si eleva sulla \"via Amiternina\" tra il colle San Marco e il fiume Aterno, ha diametri di 68 e 53 metri misurati rispettivamente sulle direttrici est-ovest (lato parallelo alla scena del teatro) e nord-sud. Le arcate sono 48 e reggevano le gradinate, oggi praticamente scomparse,originariamente disposte su due piani e rivestite in laterizio; si stima che la capienza complessiva fosse di 6.000 persone. Dell'anfiteatro \u00e8 oggi ancora visibile l'intero corridoio esterno con il colonnato a mattoncini sagomati e la struttura della cavea con muratura a sacco e rivestimento in laterizio. L'ingresso all'arena avviene dall'entrata situata sull'asse maggiore est-ovest, detta \"Porta Triumphalis\".\nIl monumento si presume sia stato rinnovato nel secolo successivo alla sua costruzione e abbandonato in seguito alla decadenza di Amiternum. La cavea \u00e8 rimasta sempre in vista e ne \u00e8 testimoniata la presenza negli archivi catastali ma l'intera struttura \u00e8 tornata alla luce solo con gli scavi archeologici del 1880, mentre i lavori di consolidamento e restauro risalgono al 1996. \nAltri scavi, effettuati nella seconda met\u00e0 del Novecento, hanno portato alla luce i resti di una \"domus\" di et\u00e0 tardo-romana di cui \u00e8 ancora oggi ben visibile la planimetria articolata su una corte centrale porticata sulla quale si affacciavano i vari ambienti; sono stati scoperti la sala di ingresso (\"atrium\"), la sala per la raccolta di acqua piovana (\"impluvium\") e una sala di rappresentanza (\"tablinium\"), tutti ricchi di mosaici ed affreschi. Il sito \u00e8 oggi parte di una vasta area archeologica comprendente anche il teatro romano e le catacombe di San Vittorino."}
{"id": "3670163", "revid": "125935", "url": "https://it.wikipedia.org/wiki?curid=3670163", "title": "Breitspurbahn", "text": "La Breitspurbahn (traducibile in: \"ferrovia a scartamento largo\") fu una ferrovia a scartamento largo progettata in Germania durante il periodo nazionalsocialista, un sogno personale di Adolf Hitler, che immaginava vagoni passeggeri a due piani ed enormi vagoni merci correre lungo ferrovie a scartamento di tre metri verso le principali citt\u00e0 della Germania e dell'Europa.\nStoria.\nDopo la prima guerra mondiale, a causa delle riparazioni dei danni di guerra che dovevano essere pagati ai Paesi vincitori, la Deutsche Reichsbahn, \"Societ\u00e0 ferroviaria tedesca\" mancava del denaro per l'espansione e l'adeguata manutenzione della sua rete di tracciati e del materiale rotabile.\nA seguito della vittoria nazionalsocialista alle elezioni del 1933, furono per\u00f2 preparati nuovi vasti piani di sviluppo delle infrastrutture e messi in atto i preparativi per la loro realizzazione. \nPoich\u00e9 la capacit\u00e0 di trasporto civile, commerciale e militare si sarebbe dovuta incrementare per soddisfare le nuove esigenze del Paese, la Deutsche Reichsbahn si sarebbe trovata di fronte a gravi problemi di capacit\u00e0 di trasporto. Di qui la necessit\u00e0 di elaborare soluzioni ferroviarie innovative.\nNel maggio 1942, Hitler abbracci\u00f2 con entusiasmo l'idea di Fritz Todt di costruire una nuova \"Reichsspurbahn\", un sistema nazionale di linee ad alta velocit\u00e0, alta capacit\u00e0 e grande scartamento.\nLe obiezioni degli esperti ferroviari che prevedevano le difficolt\u00e0 nell'introdurre uno scartamento incompatibile con l'infrastruttura esistente e che, invece, proponevano un sistema a quattro rotaie furono ignorati e Hitler ordin\u00f2 personalmente che la \"Breitspurbahn\" fosse costruita a partire dalle linee iniziali tra Amburgo, Berlino, Norimberga, Monaco di Baviera e Linz.\nIl progetto impegn\u00f2 molte societ\u00e0 tra cui la Krauss-Maffei, la Henschel, la Borsig, la BBC e la Krupp, ma, nei fatti a causa della guerra, non and\u00f2 al di l\u00e0 della stesura dei progetti e della ispezione sul terreno dei futuri tracciati.\nLinee.\nOriginalmente proposta con uno scartamento di 4 metri, il progetto della \"Breitspurbahn\" fu effettivamente sviluppato con uno scartamento di 3 metri. \nIn particolare i progetti prevedevano la costruzione di un sistema formato da due muri paralleli di cemento armato con una base sulla quale erano fissati elasticamente i binari senza traversine in modo tale che il tracciato poteva essere utilizzato anche come strada per scopi militari.\nMateriale rotabile.\nIl progetto prevedeva locomotive ad 8 assi ad alte prestazioni lunghe 40 metri e alte 6. \nI convogli sarebbero stati dotati di ristorante, cinema, piscina, barbiere e sauna. \nIl treno avrebbe avuto una lunghezza di 500 metri con una capacit\u00e0, secondo l'allestimento, tra i 2.000 e i 4.000 passeggeri e una velocit\u00e0 di circa 200\u00a0km/ora.\nFurono proposti vari disegni per i vagoni e per le locomotive, sia a vapore che diesel con una potenza che andava dai 24.000 ai 40.000 cavalli vapore."}
{"id": "3670164", "revid": "1005847", "url": "https://it.wikipedia.org/wiki?curid=3670164", "title": "Elezioni presidenziali in Romania del 1990", "text": "Le elezioni presidenziali in Romania del 1990 si tennero il 20 maggio. Si tratt\u00f2 della prima tornata elettorale dell'era democratica, organizzata a poco pi\u00f9 di cinque mesi dal successo della rivoluzione romena del 1989, che mise fine alla dittatura comunista di Nicolae Ceau\u0219escu.\nIl voto premi\u00f2 Ion Iliescu, ex dirigente comunista, figura di primo piano del Fronte di Salvezza Nazionale (FSN) e gi\u00e0 leader dell'organo di potere provvisorio, che fu riconfermato nel ruolo di capo di Stato con un travolgente 85%, mentre i suoi avversari Radu C\u00e2mpeanu (PNL) e Ion Ra\u021biu (PN\u021aCD) ottennero rispettivamente il 10% e il 4%. Contestualmente il suo partito ottenne la maggioranza assoluta sia alla camera che al senato nelle concomitanti elezioni parlamentari, dando vita ad un governo monocolore con a capo Petre Roman, gi\u00e0 Primo ministro del governo provvisorio.\nSistema elettorale.\nLe elezioni si svolsero in base alla legge 92 del 14 marzo 1990 emanata dal Consiglio Provvisorio di Unione Nazionale che, per via dell'inesistenza di un testo costituzionale per la nuova repubblica democratica, disciplinava molteplici aspetti del nuovo ordine istituzionale. Il provvedimento, infatti, gett\u00f2 le basi di numerosi dettami che sarebbero stati ripresi nella futura costituzione del 1991, introducendo il bicameralismo in Romania e i regolamenti per il funzionamento del parlamento. La legge regolamentava le elezioni per il presidente della repubblica e per le due camere, stabiliva che la legislatura costituente avrebbe avuto a disposizione 18 mesi per elaborare ed approvare un testo costituzionale e, una volta adottato, il parlamento avrebbe dovuto indire nuove elezioni entro un anno. L'atto normativo decret\u00f2 i principi della separazione dei poteri, dello stato di diritto e del voto libero, segreto e diretto, affermando che il potere legislativo sarebbe stato assunto dal parlamento. La legge istituiva un organo unico di controllo e di convalida del processo elettorale, l'Ufficio elettorale centrale (\"Biroul Electoral Central\", BEC).\nAvevano diritto di voto i cittadini di almeno 18 anni, iscritti nelle liste elettorali del proprio comune, mentre per registrarsi in qualit\u00e0 di candidati, i partiti o i cittadini dovevano presentare almeno 251 firme.\nLa legge prescriveva il sistema di voto proporzionale a liste bloccate senza soglia di sbarramento per entrambe le camere. Il numero di deputati sarebbe stato di 387, cui si aggiungevano i rappresentanti delle organizzazioni politiche delle minoranze etniche. I partiti delle minoranze gi\u00e0 registrati al momento dell'emanazione della legge avrebbero avuto diritto ad un parlamentare anche nel caso in cui non avessero raggiunto il numero di voti necessario a garantirgli rappresentanza. Potevano candidarsi alla camera i cittadini di almeno 21 anni d'et\u00e0.\nIl numero dei senatori dipendeva dalla popolazione residente in ogni singolo distretto della Romania (14 senatori per la circoscrizione di Bucarest, 2 senatori per i distretti fino a abitanti, 3 senatori per i distretti fino a e 4 senatori per i restanti distretti). Potevano candidarsi al senato i cittadini di almeno 30 anni d'et\u00e0.\nIl presidente della Romania era eletto in maniera diretta da tutti i cittadini. Per la nomina al primo turno sarebbe stato necessario ottenere il 50% + 1 del numero degli iscritti alle liste elettorali. Nel caso in cui nessun candidato avesse conseguito tale risultato, sarebbe stato organizzato un turno di ballottaggio tra i due candidati pi\u00f9 votati. In tale evenienza sarebbe stata sufficiente la maggioranza semplice dei voti. Poteva candidarsi alla presidenza qualunque cittadino che avesse presentato firme. Secondo la legge il presidente eletto avrebbe dovuto abbandonare la propria affiliazione ad un partito politico. I candidati avrebbero dovuto registrarsi entro il 22 aprile 1990.\nL'apertura delle urne era prevista per le 6:00 e la chiusura per le 23:00.\nQuadro politico.\nContesto storico.\nLa caduta del regime comunista di Nicolae Ceau\u0219escu avvenuta in seguito alla rivoluzione romena del 1989 cre\u00f2 un vuoto di potere che venne colmato con la creazione, il 22 dicembre 1989, di un ente di governo provvisorio, il Consiglio del Fronte di Salvezza Nazionale (CFSN), organizzazione composta prevalentemente da politici dissidenti del vecchio regime. Il riconoscimento del CFSN come organo di potere gi\u00e0 il 22 dicembre diede al comitato esecutivo e, quindi, in mancanza di una vera opposizione politica strutturata, al suo presidente Ion Iliescu, la possibilit\u00e0 di gestire l'organizzazione e l'orientamento del neocostituito ente. I vertici del CFSN ottennero il potere di nomina del primo ministro e del consiglio dei ministri, nonch\u00e9 il controllo dell'esercito e di tutta la struttura di difesa del paese. Il 26 dicembre venne nominato primo ministro Petre Roman, mentre il 31 dicembre il CFSN eman\u00f2 il decreto di abolizione del partito unico, consentendo la formazione di nuovi gruppi politici.\nNel gennaio 1990 Iliescu decise di trasformare il CFSN in un partito politico, il Fronte di Salvezza Nazionale (FSN), per poter concorrere alle future elezioni. A causa di questa mossa i partiti di opposizione accusarono apertamente il FSN di mettere in pericolo la democrazia e di voler ricostituire un omologo del PCR. Malgrado i propositi di rinnovamento, infatti, la base del FSN era strettamente legata all'ideologia comunista e la sua dirigenza aveva avuto un ruolo attivo nel partito unico sotto il regime. Il 28 gennaio 1990, quindi, le opposizioni organizzarono delle proteste a Bucarest. Preoccupato dall'escalation, Ion Iliescu fece appello alla classe lavoratrice affinch\u00e9 intervenisse in difesa della patria contro possibili destabilizzazioni. L'invito venne accolto dai minatori della valle del Jiu, che si resero protagonisti di violenze e parteciparono alla repressione delle manifestazioni al fianco delle forze dell'ordine. Si tratt\u00f2 della prima mineriada. Un episodio simile si ripet\u00e9 a meno di un mese di distanza, mentre nei mesi successivi il clima politico fu infiammato dal conflitto interetnico di T\u00e2rgu Mure\u0219 (marzo) e dalla golaniada (aprile-giugno), le manifestazioni anti-Iliescu organizzate dagli studenti, che protestavano contro la continuit\u00e0 della classe politica del nuovo ordinamento rispetto a quella della Romania comunista.\nIl 10 febbraio 1990 venne emanato il decreto legge per la ridefinizione del CFSN in Consiglio provvisorio di unione nazionale (CPUN), piattaforma che ricalcava l'organizzazione del CFSN, ma che includeva anche i rappresentanti degli altri partiti. L'obiettivo principale era traghettare il paese fino a nuove libere elezioni indette per il 20 maggio 1990, varando la relativa legge elettorale. Iliescu mantenne la presidenza, mentre la vicepresidenza venne assegnata ai rappresentanti di altre forze politiche. La maggioranza del CPUN, in ogni caso, era costituita da elementi facenti capo al FSN.\nPartiti principali.\nL'abolizione del partito unico favor\u00ec il proliferare di tantissime nuove esperienze politiche, per la maggior parte piccole, strutturalmente deboli e legate a singole personalit\u00e0. Malgrado l'ampia offerta politica, il panorama era dominato sotto tutti i punti di vista dal Fronte di Salvezza Nazionale, che guidava la totalit\u00e0 delle istituzioni e dei mass media. Come notato da alcuni studiosi tale quadro era favorito anche dall'assenza di una cultura politica pluralista, elemento viziato da decenni di dittatura, che spingeva molti elettori, principalmente tra la popolazione rurale e la classe operaia, ancora legati alle politiche di protezione sociale proprie del regime a favorire il partito di Iliescu, mentre le altre forze non avevano avuto il tempo necessario per consolidarsi e organizzare le proprie strutture.\nFurono rifondati, tra gli altri, i partiti \"storici\" precedentemente messi fuori legge dal Partito Comunista Rumeno, cio\u00e8 il Partito Nazionale Contadino Cristiano Democratico (PN\u021aCD) di Corneliu Coposu, il Partito Nazionale Liberale (PNL) di Radu C\u00e2mpeanu e il Partito Social Democratico Romeno (PSDR) di Sergiu Cunescu, che si richiamavano ad una tradizione politica risalente agli anni trenta e quaranta.\nNacquero anche partiti su base etnica, attivi principalmente in Transilvania, dove ricevettero un consenso maggiore che in altre zone completamente controllate dal FSN. L'Unione Democratica Magiara di Romania (UDMR) apparve in difesa dei diritti della minoranza ungherese, opponendosi alle forze ultranazionaliste romene del Partito dell'Unit\u00e0 Nazionale Romena (PUNR) e dell'Unione del Focolare Romeno (UVR).\nAl fianco dei partiti politici, nei mesi successivi videro la luce diverse organizzazioni indipendenti, sindacati, associazioni studentesche o intellettuali che, senza indicare propri candidati, ebbero un peso nella vita politica del paese, come il \"Gruppo per il dialogo sociale\" (GDS) o il sindacato \"Fratellanza\".\nCampagna elettorale.\nCome disposto dalla legge 92/1990 la campagna elettorale inizi\u00f2 nel giorno della comunicazione della data del voto, il 20 marzo 1990, e si concluse due giorni prima delle elezioni.\nLe elezioni del 20 maggio 1990 furono le prime a celebrarsi al di fuori del sistema a partito unico da oltre quarant'anni, alle quali presentarono proprie liste ben 73 formazioni politiche e 338 figure indipendenti, per un totale di oltre 5.700 candidati alla camera dei deputati e 1.580 al senato. Per verificare il corretto svolgimento delle operazioni di voto nei 12.630 seggi, le istituzioni estere inviarono 360 osservatori internazionali, cui fu garantito il diritto di accedere alle sezioni di voto e di presenziare alle operazione di conta. Tra gli altri, vi furono rappresentanti del Consiglio europeo, del Parlamento europeo, dell'International Helsinki Federation for Human Rights, di gruppi parlamentari di paesi stranieri e una delegazione statunitense guidata dal governatore del Nuovo Messico Garrey Carruthers.\nLa legge 92/1990 prevedeva la garanzia e la gratuit\u00e0 di accesso alla televisione per tutte le formazioni politiche. Il progetto mediatico di educazione al voto e al processo elettorale predisposto dal governo ebbe scarsi risultati, con pochi spot che spiegavano come esprimere la propria preferenza, mentre ebbero maggior effetto i programmi di politica, che rappresentavano la maggior fonte di informazione per gli elettori. Nel corso della campagna elettorale furono trasmessi oltre 15.000 minuti di contenuti relativi alle elezioni, con spazi giornalieri e programmi ad hoc, in modo da permettere a tutti i concorrenti di presentare la propria offerta politica. Lo \"Studiul electoral\" (dalla durata di 40-80 minuti) andava in onda tutti i giorni, il \"Dialog electoral\" (60 minuti) ebbe cadenza quotidiana nelle ultime settimana di campagna, il \"Curier electoral\" (35-45 minuti) era trasmesso dopo ogni edizione del telegiornale, mentre \"Invitatul s\u0103pt\u0103m\u00e2nii\" (60 minuti) si concentrava sui principali leader politici romeni.\nNella sera precedente le chiusura della campagna elettorale, con la mediazione di R\u0103zvan Theodorescu, la Televiziunea Rom\u00e2n\u0103 mand\u00f2 in onda tre ore di dibattito tra i tre candidati alla presidenza della repubblica.\nLa campagna elettorale cont\u00f2 213 rally elettorali e 473 comizi autorizzati dalle autorit\u00e0 in tutto il paese, sebbene fossero stati organizzati pochissimi sparuti eventi di questo tipo nelle aree rurali. In diverse occasioni, tuttavia, si registrarono disordini. In base ai rapporti del ministero degli interni vi furono 51 casi di distruzione di manifesti elettorali, 29 di danneggiamenti alle sedi dei partiti e 35 di aggressioni fisiche o verbali.\nFronte di Salvezza Nazionale.\nSubito dopo la svolta del gennaio 1990, che trasform\u00f2 l'organo istituzionale in un partito politico, i vertici del FSN si preoccuparono di spostare in massa il voto del neonato corpo elettorale in loro favore. In assenza di diversi modelli di riferimento, buona parte della popolazione, specialmente nelle aree rurali, infatti, era legata al bagaglio ideologico e al sistema economico comunista, elemento ampiamente accolto dal partito di Iliescu.\nTra il 7 e l'8 aprile 1990 si svolse la prima conferenza nazionale del FSN, che nomin\u00f2 formalmente Iliescu presidente del partito e ne stabil\u00ec la candidatura alle elezioni presidenziali di maggio. 17 aprile 1990 Iliescu present\u00f2 la propria candidatura all'Ufficio elettorale centrale, allegando alla domanda circa firme, a fronte delle necessarie per l'iscrizione.\nSul piano interno il discorso politico dei vertici del FSN era volutamente ambiguo e faceva continui riferimenti al futuro della Romania, sulla convenienza di adottare un sistema economico misto senza forzature capitaliste e si appellava all'affermazione della democrazia rumena, senza contenuti diretti e determinabili. Il FSN faceva leva sui timori della popolazione nel caso di una vittoria delle forze liberali, paventando scenari che avrebbero portato ad una massiccia disoccupazione, alla vendita a potenze straniere dell'industria statale e alla cessione della Transilvania all'Ungheria. Tra gli altri argomenti portati avanti di fronte agli elettori vi fu quello di sottolineare che Iliescu era l'unico dei candidati alla presidenza a non essere vissuto in esilio all'estero negli ultimi decenni. Nei rapporti con gli osservatori esterni, intenzionato a dimostrarsi aperto all'occidente, il FSN annunci\u00f2 di aver richiesto l'ammissione all'Internazionale socialista, di essere favorevole al dialogo con le opposizioni e di voler costruire un governo sul modello della socialdemocrazia svedese. Rispetto agli altri leader, inoltre, Ion Iliescu rappresentava una figura carismatica e dominante, un riferimento sia per il suo partito che per l'opposizione.\nNonostante l'apertura della televisione e della radio di stato alle altre formazioni politiche, i media rimanevano essenzialmente uno strumento filogovernativo. Diversi osservatori notarono un netto appoggio alle notizie che riguardavano il FSN, mentre poco spazio veniva lasciato alle forze di opposizione, spesso presentate con toni negativi. Oltre a godere dei vantaggi derivanti dalla supremazia nelle istituzioni in termini di risorse, strumenti e personale, il FSN controllava anche la pubblicazione della maggior parte dei giornali del paese che, a causa dei limiti tecnici dei privati, venivano quasi interamente stampati nelle tipografie di stato. In alcuni casi ci\u00f2 costitu\u00ec una limitazione alla libert\u00e0 d'espressione. Diversi rappresentanti delle opposizioni, infatti, denunciarono episodi nei quali i dipendenti delle tipografie si erano rifiutati di dare alle stampe pubblicazioni che criticavano l'azione di governo, o casi nei quali gli impiegati dei loro giornali avevano subito intimidazioni. Al fianco della testata del partito, Azi, il principale quotidiano del paese, Adev\u0103rul, erede del comunista Sc\u00eenteia, parimenti, forniva sistematicamente una versione filogovernativa dei fatti.\nPartiti \"storici\".\nI principali partiti che si opponevano al quadro del FSN furono quelli \"storici\", che si richiamavano dichiaratamente alla tradizione politica dei loro partiti predecessori nel periodo tra le due guerre. Il Partito Nazionale Contadino Cristiano Democratico (PN\u021aCD) e il Partito Nazionale Liberale (PNL) furono rifondati da personalit\u00e0 che si erano opposte al regime e per tale motivo perseguite con la carcerazione o l'esilio.\nFacendo fronte ad un'endemica carenza di risorse, i partiti storici guidarono diverse iniziative di protesta comuni, come quella del 29 gennaio a Bucarest, poi soffocata dall'intervento dei minatori, in occasione della quale diversi sostenitori del FSN devastarono le loro sedi, mentre per evitare una sassaiola il leader del PN\u021aCD Corneliu Coposu fu persino costretto a rifugiarsi nei locali del partito, per poi riuscire ad allontanarsi solo grazie all'intervento personale del primo ministro Petre Roman. Non si tratt\u00f2, tuttavia, dell'unico episodio in cui fu messa in pericolo l'incolumit\u00e0 dei leader dell'opposizione. Episodi simili furono registrati anche nel corso di comizi tenutisi a Buz\u0103u e Br\u0103ila, mentre a Ia\u0219i la sede del PN\u021aCD fu ripetutamente vandalizzata. In conseguenza di tali eventi, il 1\u00ba febbraio 1990 i partiti chiesero di posticipare in autunno l'organizzazione delle elezioni, in modo da avere pi\u00f9 tempo per educare la popolazione ai meccanismi del voto democratico. Il CPUN e il governo, tuttavia, ignorarono l'appello, indicendo elezioni per il 20 maggio.\nI due partiti presentarono candidature separate alla presidenza della repubblica, l'imprenditore Ion Ra\u021biu (PN\u021aCD), che viveva da 50 anni nel Regno Unito, e il leader del PNL Radu C\u00e2mpeanu, in esilio in Francia dal 1973. Nei loro discorsi entrambi utilizzarono riferimenti diretti ad un ampio processo di liberalizzazione, di privatizzazione, di democratizzazione, di restituzione ai proprietari dei beni confiscati dal regime, di dura opposizione al comunismo e, nel caso del PN\u021aCD, di restaurazione della monarchia costituzionale. Richiamandosi esplicitamente ai loro programmi politici degli anni trenta e ad un presunto passato idillico, tuttavia, il loro messaggio attraeva solamente una parte dell'intellighenzia urbana e studentesca. Larga parte della societ\u00e0, infatti, reduce da decenni di propaganda comunista, non desiderava discostarsi eccessivamente dal modello socialista, elemento che collocava le loro proposte su un piano idealistico difficilmente realizzabile nell'immediato futuro.\nIl 9 aprile 1990 PN\u021aCD, PNL e il terzo partito storico, il Partito Social Democratico Romeno (PSDR) di Sergiu Cunescu, siglarono un patto di non aggressione, che impegnava le tre formazioni al sostegno comune contro le iniziative del FSN, ritenuto il prosecutore diretto del Partito Comunista Rumeno. Il 22 aprile un comizio elettorale organizzato dalle opposizioni a Bucarest si allarg\u00f2 fino a diventare una grande manifestazione a Piazza Universit\u00e0 che si protrasse per tre mesi, coinvolgendo una certa fetta della societ\u00e0 civile, principalmente studenti, che si battevano per l'introduzione dell'articolo 8 della Proclamazione di Timi\u0219oara, che avrebbe impedito agli ex quadri comunisti di rivestire incarichi pubblici nel nuovo stato. Mentre PNL e PN\u021aCD sostennero le proteste, queste furono biasimate dal FSN, dalla televisione di stato e dalla stampa filogovernativa.\nNel corso della campagna i partiti si confrontarono costantemente con il problema dell'accesso ai mezzi di informazione di massa, scontrandosi con i divieti imposti dalle autorit\u00e0. Il PN\u021aCD, ad esempio, fu costretto a stampare in Bulgaria il proprio giornale ufficiale, \"Dreptate\", quando anche la distribuzione fu resa difficoltosa dalle resistenze del governo.\nPartiti nazionalisti e su base etnica.\nNel 1990 mentre la maggior parte del paese era controllata dal FSN, in alcune aree della Transilvania lo scenario politico era polarizzato dallo scontro tra le forze regionaliste filoungheresi e quelle ultranazionaliste rumene. Tale clima era esacerbato dalle politiche di Ceau\u0219escu, che aveva varato un programma di profondo indottrinamento nazionalista rumeno sopprimendo, di fatto, l'espressione delle minoranze. In seguito alla caduta della dittatura, la minoranza ungherese vide la possibilit\u00e0 di rivendicare speciali diritti negati nei decenni di regime. La comunit\u00e0 ebbe la propria manifestazione politica nell'Unione Democratica Magiara di Romania (UDMR) che, a parte alcune fazioni pi\u00f9 estremiste, portava avanti argomenti principalmente di natura linguistica e culturale. L'UDMR richiese modifiche del sistema educativo e scolastico, la riapertura dell'Universit\u00e0 di Cluj-Napoca, l'introduzione del bilinguismo in Transilvania e la creazione di un Ministero delle nazionalit\u00e0.\nDiverse frange reazionarie filorumene, che temevano la distruzione dell'unit\u00e0 del paese a causa della concessione di eccessivi diritti per gli ungheresi, si organizzarono nell'associazione xenofoba e ultranazionalista dell'Unione del Focolare Romeno (UVR), che ebbe un ruolo di primo piano nei violenti scontri tra le due comunit\u00e0 che ebbero luogo a T\u00e2rgu Mure\u0219 tra il 19 e il 21 marzo 1990. Il braccio politico dell'UVR, il Partito di Unione Nazionale dei Romeni di Transilvania (PUNRT), poi ridenominato Partito dell'Unit\u00e0 Nazionale Romena (PUNR), si organizz\u00f2 per le elezioni del maggio 1990 in una coalizione insieme al Partito Repubblicano, l'Alleanza per l'Unit\u00e0 dei Romeni (AUR).\nConseguenze.\nPrimo governo eletto.\nIl Fronte di Salvezza Nazionale capitalizz\u00f2 facilmente la propria superiorit\u00e0 organizzativa e mediatica, conquistando la presidenza della repubblica gi\u00e0 al primo turno e una maggioranza bulgara in parlamento. Ion Iliescu, che prest\u00f2 giuramento il 20 giugno per un mandato di due anni, si dichiar\u00f2 disponibile ad accogliere i partiti di opposizione al governo, mentre C\u00e2mpeanu rifiut\u00f2 l'invito, recriminando l'impossibilit\u00e0 di una collaborazione a causa della scarsa indole liberale del FSN.\nDopo il FSN, i partiti che ottennero il numero maggiore dei voti, PNL e UDMR con circa il 7%, rappresentavano forze minoritarie incapaci di condurre un'opposizione efficace. Nel mese di giugno i manifestanti accampati in Piazza Universit\u00e0 a Bucarest dal mese di aprile, bollati da Iliescu come hooligan (\"golani\"), furono sgomberati con la violenza su sprone delle istituzioni, in quella che pass\u00f2 alla storia come mineriada del giugno 1990. Dopo due settimane si insedi\u00f2 il governo Roman II, monocolore FSN.\nIn seguito all'insediamento da presidente della Romania, come richiesto dalla legge, Iliescu abbandon\u00f2 l'affiliazione al partito e ne lasci\u00f2 formalmente la guida a Petre Roman.\nReazioni degli osservatori.\nCome sottolineato dagli osservatori internazionali, tra i quali la delegazione del Parlamento europeo e quelle dei parlamenti inglese e francese, le elezioni si svolsero in maniera generalmente regolare, nonostante la segnalazione di serie criticit\u00e0.\nIn occasione di una conferenza stampa l'International Helsinki Federation for Human Rights dichiar\u00f2 che la correttezza del processo elettorale era stata rispettata nei centri maggiori, mentre nelle localit\u00e0 rurali erano stati registrati casi di gravi irregolarit\u00e0 che, secondo l'organizzazione, avrebbero influito sulla corretta espressione del voto popolare. Secondo i rappresentanti dei partiti di opposizione, infatti, nelle zone adiacenti ai seggi elettorali, i candidati del FSN avrebbero sistematicamente incalzato gli elettori, mentre il leader del PN\u021aCD Coposu denunci\u00f2 il ricorso a brogli elettorali. In alcuni casi all'interno dei seggi erano presenti materiali elettorali riconducibili al FSN. In due episodi verbalizzati in zone diverse del paese, gli scrutatori delle sezioni elettorali avrebbero scoperto l'esistenza di schede premarcate sul simbolo del FSN.\nSecondo un rapporto dell'International Foundation for Electoral Systems il processo elettorale si svolse con imperfezioni significative. La delegazione rilev\u00f2 la presenza di persone non autorizzate nei seggi e al momento della conta dei voti, la realizzazione di errori tecnici nelle operazioni di spoglio, comizi di propaganda effettuati nelle immediate vicinanze o all'interno delle sezioni di voto, l'esistenza di urne senza sigilli, sezioni di voto vigilate da un solo membro facente parte di un partito. Malgrado ci\u00f2, secondo la fondazione tali problemi non avrebbero influenzato profondamente il risultato delle elezioni. La stessa istituzione, tuttavia, ritenne particolarmente grave la mancata presa di posizione da parte dei vertici di governo riguardo agli episodi di violenza registrati contro i rappresentanti delle forze di opposizione da parte dei sostenitori del FSN recriminando, altres\u00ec, la differenziata ed ineguale possibilit\u00e0 di accesso alla radio, alla televisione e alla stampa del partito di Iliescu rispetto ai gruppi di opposizione.\nTra i pi\u00f9 duri critici, Andreas Khol, osservatore dell'Unione Democratica Europea, afferm\u00f2 che le elezioni non si erano svolte in maniera democratica e che la vittoria di Iliescu e del suo partito non erano legittime. Maria Adelaide Aglietta, membro della delegazione del Parlamento europeo, sollev\u00f2 dubbi sulla regolarit\u00e0 del voto alla luce dell'enorme pressione posta dal FSN sull'elettorato.\nIl voto si svolse nella giornata che nel calendario cristiano ortodosso celebrava il miracolo della guarigione del cieco da parte di Ges\u00f9 Cristo, la \"domenica del cieco\" (\"duminica orbului\"), che cadeva nella quinta domenica dopo Pasqua. Nel gergo giornalistico, al fianco del significato religioso, si inizi\u00f2 ad utilizzare l'espressione \"duminica orbului\" con accezione negativa, riferendosi simbolicamente all'occasione in cui i romeni avevano ciecamente votato per Iliescu e il FSN, scegliendo la continuit\u00e0 con le politiche economico-sociali del precedente regime e rigettando le incipienti istanze liberali."}
{"id": "3670165", "revid": "1494169", "url": "https://it.wikipedia.org/wiki?curid=3670165", "title": "Cupa Rom\u00e2niei 1950", "text": "La Cupa Rom\u00e2niei 1950 \u00e8 stata la tredicesima edizione della coppa nazionale disputata tra il 2 luglio e il 26 novembre 1950 e conclusa con la vittoria del CCA Bucure\u0219ti, che ha bissato il successo dell'anno precedente.\nSedicesimi di finale.\nGli incontri si sono disputati il 2 luglio 1950.\nOttavi di finale.\nGli incontri si sono disputati tra il 16 agosto e il 7 settembre 1950.\nQuarti di finale.\nGli incontri si sono disputati tra il 10 settembre e il 12 ottobre 1950\nSemifinali.\nGli incontri si sono disputati tra il 25 ottobre e il 1\u00ba novembre 1950\nFinale.\nFacile vittoria per la squadra della capitale che bissa il successo dell'anno precedente."}
{"id": "3670166", "revid": "729019", "url": "https://it.wikipedia.org/wiki?curid=3670166", "title": "Funivia Santuario Nostra Signora di Montallegro", "text": "La funivia Santuario Nostra Signora di Montallegro \u00e8 una funivia che collega la citt\u00e0 di Rapallo al santuario di Nostra Signora di Montallegro, in provincia di Genova.\n\u00c8 l'unico impianto a fune di questo tipo attivo in Liguria.\nStoria.\nLa Societ\u00e0 Anonima Funivia Rapallo-Montallegro fu costituita ufficialmente il 31 marzo 1928 allo scopo di creare un impianto di risalita che collegasse Rapallo con il santuario di Montallegro, percorso su cui nello stesso periodo era appena stata progettata la strada carrabile. Due anni pi\u00f9 tardi i lavori per la costruzione dell'impianto furono commissionati alla societ\u00e0 Agudio di Lein\u00ec (Torino) specializzata nella realizzazione di impianti a fune. L'inaugurazione avvenne il 29 agosto 1934, ma l'apertura definitiva al pubblico, completati i lavori, si ebbe solo il 1\u00ba settembre 1935.\nDiversi furono, negli anni, gli interventi di adeguamento e manutenzione: nel 1951 furono modificati i sistemi di frenatura, i carrelli e le cabine. Queste ultime vennero sostituite nel 1956 con altre della medesima capacit\u00e0. Nel 1959 furono installati dispositivi di sicurezza e nel 1964 fu ridotta la portata delle cabine stesse. Altri interventi minori si ebbero nel 1969 e nel 1971.\nScaduta la concessione quarantennale nel 1975, l'esercizio della funivia fu sospeso il 10 gennaio 1976; la societ\u00e0 esercente fu dichiarata fallita, l'anno dopo, dal tribunale di Chiavari.\nL'impianto rimase abbandonato fino all'aprile 1983, quando furono iniziati i lavori di ripristino, secondo il progetto presentato dalla societ\u00e0 Piemonte Funivie. Furono ricostruiti i tralicci ed i carrelli e sostituite le funi. L'impianto, radicalmente rinnovato, riapr\u00ec nel 1984; l'esercizio era curato direttamente dal Comune di Rapallo, a cui, nel 1994, subentr\u00f2 la cooperativa Co.fa.sa. che, dopo un secondo periodo di sospensione, riattiv\u00f2 l'esercizio il giorno 8 ottobre 1995.\nUlteriori cambi di gestione si ebbero nel 1999, quando essa fu affidata alla Tigullio Pubblici Trasporti (TPT), che gest\u00ec la funivia attraverso la Cooperativa Custodi Automobili di Genova, e nei primi anni duemila, durante i quali alla TPT si succedette la Security Control di Trieste.\nDal 2006 la gestione dell'impianto \u00e8 affidata alla societ\u00e0 Doganaccia 2000 di Cutigliano (PT).\nCaratteristiche.\nLa stazione a valle si trova a Rapallo in piazzale Solari, presso il quartiere Betti; la stazione a monte \u00e8 collocata poco sotto il santuario, ad un'altitudine di circa 600 m s.l.m.\nLa fune traente risulta lunga 5.000 m; la lunghezza orizzontale dell'impianto \u00e8 pari a 2.275 m (lunghezza inclinata 2.390 m) per un dislivello di 600 metri. L'impianto \u00e8 dotato di due cabine, numerate 1 e 2, entrambe con capienza di 24+1 persone. La portata \u00e8 di 144 persone/ora ed il tempo di percorrenza \u00e8 di 8 minuti.\nL'impianto funziona tutto l'anno eccezion fatta per i mesi dedicati alla manutenzione, tipicamente novembre e gennaio. Nell'estate 2018, a seguito di un collaudo con esito positivo, sono state organizzate delle aperture serali in cui la funivia \u00e8 stata, per la prima volta nella sua storia, messa in funzione dopo il tramonto."}
{"id": "3670167", "revid": "2191572", "url": "https://it.wikipedia.org/wiki?curid=3670167", "title": "Riserva naturale integrale Lago Preola e Gorghi Tondi", "text": "La riserva naturale integrale Lago Preola e Gorghi Tondi \u00e8 un'area naturale protetta situata nel comune di Mazara del Vallo, in provincia di Trapani ed \u00e8 stata istituita nel 1998. Dal 2011 \u00e8 riconosciuta zona umida.\nStoria.\nSottoposta a tutela gi\u00e0 nel 1981 dalla Regione siciliana, diviene riserva naturale nel 1998. Il ministero dell'Ambiente nel luglio 2011 la riconosce anche zona umida tutelata ai sensi della Convenzione di Ramsar , insieme alle limitrofe paludi costiere di Capo Feto.\nLa Riserva fa anche parte del sito di interesse comunitario \"Laghetti di Preola e Gorghi Tondi, Pantano Leone e Sciare di Mazara\" (cod. SIC: ITA010005) e della zona di protezione speciale (cod. ZPS: ITA010031)\nTerritorio.\nSi estende nel territorio del comune di Mazara del Vallo, in direzione di Torretta Granitola. Vi sono il Lago Preola, il Lago Murana e tre laghetti rotondeggianti di origine carsica, i Gorghi Alto, Medio e Basso.\nFlora.\nSono presenti diverse specie di orchidee selvatiche, anemoni, asfodeli, margherite, tarassaco, la vedovina (\"Scabiosa atropurpurea\") e la quercia spinosa (\"Quercus coccifera\").\nFauna.\nPresenti molte specie di avifauna acquatica. Vi stazionano il falco di palude, la poiana, il gheppio, l'upupa e nel \"Gorgo basso\" folaghe, gallinelle, germani reali, moriglioni, alzavole, tuffetti e marzaiole. Durante le migrazioni possono individuarsi il tarabusino, ma anche aironi rossi e aironi cinerini.\nTra i rettili va segnalata la presenza di una popolazione dell'endemica tartaruga palustre siciliana (\"Emys trinacris\").\nAccesso.\nL'accesso alla riserva \u00e8 dalla Strada Provinciale 66 o dalla Strada Provinciale 115 in localit\u00e0 Gorghi Tondi nel comune di Mazara del Vallo."}
{"id": "3670169", "revid": "125346179", "url": "https://it.wikipedia.org/wiki?curid=3670169", "title": "Regular Show", "text": "Regular Show \u00e8 una serie televisiva d'animazione statunitense creata da J.G. Quintel e prodotta da Cartoon Network Studios. Nacque inizialmente come cortometraggio omonimo per \"The Cartoonstitute\", serie di corti animati molto simile all'antecedente \"What a Cartoon!\", successivamente abbandonata. Il corto fu per\u00f2 ripreso per diventare l'episodio pilota di una serie televisiva vera e propria.\nLa serie animata narra le avventure di due amici, Mordecai e Rigby, rispettivamente una Ghiandaia Azzurra e un Procione antropomorfi sulla ventina, custodi del parco della citt\u00e0. Mordecai \u00e8 maturo, coscienzioso e responsabile, mentre Rigby ha un carattere fuori controllo, iperattivo e sfrontato. Grazie alla fantasia, i due cercano qualsiasi distrazione per evadere dalla banalit\u00e0 e dalle grane del loro lavoro quotidiano, e come risultato si ritrovano coinvolti in misteriose e surreali avventure.\nLa serie animata \u00e8 stata trasmessa negli Stati Uniti dal 6 settembre 2010 sul canale televisivo Cartoon Network, mentre in Italia \u00e8 andata in onda dal 3 ottobre 2011 sull'edizione italiana dello stesso canale, e replicata dal 24 dicembre 2014 su Boing. In Italia \u00e8 stata trasmessa la versione censurata britannica.\n\"Regular Show\" \u00e8 stato candidato sei volte ai Primetime Emmy Awards, vincendo il premio nell'edizione del 2012, e a sette Annie Awards. Dalla serie \u00e8 stato anche tratto un film, intitolato \"Regular Show - Il film\" (\"Regular Show: The Movie\"), uscito negli Stati Uniti il 25 novembre 2015 e in Italia il 24 marzo 2016.\nNel marzo 2016 Cartoon Network ha rinnovato la serie per un'ottava e ultima stagione, ambientata nello spazio, trasmessa in patria dal 26 settembre 2016 al 16 gennaio 2017, e in Italia da marzo 2017. La serie si \u00e8 conclusa con una puntata della durata di un'ora, \"Regular Show - Un'epica battaglia\" (\"A Regular Epic Final Battle\").\nCensure.\nLa serie \u00e8 stata spesso soggetta a censure da parte degli emittenti esteri a causa dei vari contenuti per un pubblico adulto, come linguaggi volgari, doppi sensi, umorismo grezzo, e riferimenti sessualmente espliciti. Ha subito censure in Gran Bretagna (uguale alla versione italiana), Australia, America Latina, Turchia e Nuova Zelanda.\nOpere derivate.\nFumetti.\nDal 2013, la casa editrice Boom!Studios ha pubblicato una serie a fumetti basata sulla serie televisiva, creati da K.C Green e Allison Strejlav.\nVideogiochi.\nDalla serie sono state tratte due app, scaricabili dagli app store per iOS, intitolati \"Ride 'Em Rigby\" e \"Nightmare-athon\".\nNel 2013 \u00e8 stato pubblicato un videogioco per Nintendo 3DS d'avventura dinamica, platform e shoot 'em up, sviluppato dalla WayForward Technologies e distribuito dalla D3 Publisher, intitolato \"\".\nFilm.\nNel 2015 gli autori della serie hanno annunciato un film basato sui personaggi della serie animata. Narra la pi\u00f9 grande avventura di Mordecai e Rigby, che dopo aver creato accidentalmente uno squarcio temporale, \"TempoNado\", si ritrovano a dover viaggiare nel tempo e a lottare contro un malvagio allenatore di pallavolo, stavolta non solo per il proprio destino, ma per quello del mondo. Negli Stati Uniti il film \u00e8 stato distribuito in un numero limitato di sale cinematografiche dal 14 agosto 2015, e successivamente trasmesso su Cartoon Network il 25 novembre 2015; \u00e8 uscito in DVD il 13 ottobre dello stesso anno. \u00c8 stato trasmesso in Italia il 24 marzo 2016."}
{"id": "3670174", "revid": "287204", "url": "https://it.wikipedia.org/wiki?curid=3670174", "title": "Cupa Romaniei 1950", "text": ""}
{"id": "3670177", "revid": "205197", "url": "https://it.wikipedia.org/wiki?curid=3670177", "title": "Coppa di Romania 1950", "text": ""}
{"id": "3670179", "revid": "547034", "url": "https://it.wikipedia.org/wiki?curid=3670179", "title": "Madison Riley", "text": ""}
{"id": "3670181", "revid": "486946", "url": "https://it.wikipedia.org/wiki?curid=3670181", "title": "Locomotiva Bucarest", "text": ""}
{"id": "3670183", "revid": "212348", "url": "https://it.wikipedia.org/wiki?curid=3670183", "title": "Campionati europei di canottaggio 2011", "text": "I Campionati europei di canottaggio 2011 si sono svolti a Plovdiv (Bulgaria) dal 16 al 18 settembre 2011."}
{"id": "3670185", "revid": "767487", "url": "https://it.wikipedia.org/wiki?curid=3670185", "title": "Rituals, il trekking della morte", "text": "Rituals, il trekking della morte (\"Rituals\") \u00e8 un film del 1977 diretto da Peter Carter.\nNonostante all'inizio non ebbe un grande successo, oggi viene considerato un cult del genere slasher. Il costo del film fu bassissimo e per questo viene considerato un film a basso costo. Si tratta di un rifacimento di \"Un tranquillo weekend di paura\", solo con scene tendenti pi\u00f9 all'orrore che al thriller.\nTrama.\nCinque medici decidono di trascorrere un tranquillo weekend in una zona deserta dell'Ontario. Sebbene all'inizio si trovino al contatto con la natura, dovranno affrontare un killer sfigurato con problemi mentali, che apparentemente li vuole uccidere senza ragione. Nella sequenza in cui trovano la testa, decapitata, del loro amico Abel, i due superstiti, Harry e Mitzi, scoprono (da una lastra lasciata proprio dall'assassino) che proprio durante la II guerra mondiale il loro inseguitore rimase gravemente menomato alla testa, maturando in lui un forte astio nei confronti della classe medica, responsabile della sua menomazione.\nDistribuzione.\nDivieti.\nIl film, con molte scene truculenti, all'inizi\u00f2 venne distribuito con una durata di 100 minuti, poi in Canada si decise di tagliarlo fino a 86 minuti. In Finlandia \u00e8 vietato ai minori di 18 anni, come in Norvegia ed in Islanda, in Danimarca per i minori di 16 anni e in Australia ed in Svezia ai minori dei 15 anni. Nella edizione italiana, circola il DVD, senza alcun divieto. Nel 1978 solo la Norvegia lo band\u00ec.\nAccoglienza.\nCritica.\nLa pellicola fu stroncata dalla critica; ad esempio il dizionario cinematografico \"Il Farinotti\" lo definisce una \"ricopiatura slasher di \"Un tranquillo weekend di paura\", con pochi colpi di scena\". Ugualmente, nel dizionario \"Il Mereghetti\", la pellicola \u00e8 considerata sulla falsariga del film di Boorman \"ma senza paragoni\"."}
{"id": "3670186", "revid": "131358", "url": "https://it.wikipedia.org/wiki?curid=3670186", "title": "Spartac Bucarest", "text": ""}
{"id": "3670191", "revid": "1305772", "url": "https://it.wikipedia.org/wiki?curid=3670191", "title": "Rete mondiale notarile", "text": "La rete mondiale notarile \u00e8 un \"network\" creato nel 2010 dall'Unione Internazionale del Notariato, sotto la Presidenza di Eduardo Gallino e dietro l'iniziativa di Emanuele Cal\u00f2, il cui fine \u00e8 quello di agevolare la condivisione di informazioni tra notai di diversi paesi. .\nLa rete collega gli 81 paesi membri dell'UINL rappresentati dai corrispondenti designati dai loro rispettivi notariati nazionali. Detti corrispondenti, tramite un apposito software, rispondono ai quesiti che i notai chiedono ai loro corrispondenti nazionali di trasmettere al loro corrispondente estero.\nLa rete mondiale del notariato riproduce, su scala mondiale, il servizio reso da diversi anni, dalla Rete Notarile Europea, posta in essere dal Consiglio dei Notariati dell'Unione Europea (CNUE), la quale RNE \u00e8 collegata con la Rete Giudiziale Europea.\nLa Rete Notarile Mondiale \u00e8 predisposta per ora per operare in francese, inglese e spagnolo. I quesiti possono avere ad oggetto la ricerca di un notaio con determinate competenze linguistiche, la trasmissione di testi di legge, la forma richiesta per determinati negozi giuridici, l'ausilio per le pratiche che richiedano un particolare impegno oppure l'accertamento dell'autorit\u00e0 competente cui rivolgersi sul piano giudiziale o amministrativo.\nLo scopo \u00e8 quello di consentire ai notai, in tempi rapidi, di ottenere risposte di tipo professionale perch\u00e9 le loro pratiche aventi elementi di internazionalit\u00e0 trovino uno sbocco puntuale e preciso. In un momento di grandi migrazioni, gli stranieri potranno cos\u00ec essere assicurati sul rispetto delle loro norme quando sono all'estero, e gli investitori potranno fare assegnamento sulla possibilit\u00e0 di ottenere risposte e servizi.\nLa Rete Mondiale del Notariato \u00e8 seguita, dal punto di vista operativo, dalla Segreteria Amministrativa dell'Unione Internazionale del Notariato, che si trova in Roma."}
{"id": "3670197", "revid": "287204", "url": "https://it.wikipedia.org/wiki?curid=3670197", "title": "Campionato mondiale di motocross 2011", "text": "Il campionato mondiale di motocross del 2011 si \u00e8 disputato su 15 prove tra il 10 aprile e l'11 settembre per la MX1 e la MX2 e tra il 17 aprile e il 7 agosto per la MX3. Per quest'ultima classe erano previste una prova in Svizzera e una in Spagna che non sono state disputate."}
{"id": "3670200", "revid": "1305772", "url": "https://it.wikipedia.org/wiki?curid=3670200", "title": "Innamorata", "text": ""}
{"id": "3670209", "revid": "287204", "url": "https://it.wikipedia.org/wiki?curid=3670209", "title": "Philippine International 1975 - Doppio", "text": "Il doppio del torneo di tennis Philippine International 1975, facente parte della categoria Grand Prix, ha avuto come vincitori Ross Case e Geoff Masters che hanno battuto in finale Syd Ball e Kim Warwick 6\u20131, 6\u20132."}
{"id": "3670210", "revid": "367445", "url": "https://it.wikipedia.org/wiki?curid=3670210", "title": "Rete mondiale del notariato", "text": ""}
{"id": "3670216", "revid": "124704469", "url": "https://it.wikipedia.org/wiki?curid=3670216", "title": "Tangeri Med", "text": " \nTangeri Med () \u00e8 un porto marittimo del Marocco, la cui costruzione \u00e8 iniziata nel 2004 e l'inaugurazione \u00e8 avvenuta nel luglio 2007, con un'ulteriore estensione cominciata nel 2009 e l'inaugurazione avvenuta nel giugno 2019. Il porto si trova a 14 km dalla Spagna in una posizione strategica sulla via di passaggio tra Africa, Europa, Asia, Nord America e Sud America. \u00c8 circondato da una zona franca di attivit\u00e0 industriali e logistiche.\nPosizione geografica.\nIl porto Tangeri Med \u00e8 situato a Oued Rmel, a 22\u00a0km a est di Tangeri e 46\u00a0km a nord di T\u00e9touan sullo stretto di Gibilterra, nel Mediterraneo. Esso tange l'enclave spagnola di Ceuta, poich\u00e9 \u00e8 situato ad appena 14\u00a0km dalle coste spagnole, e si trova sulla via di passaggio commerciale marittima mondiale est-ovest tra Africa, Europa, Asia, Nord America e Sud America. Grazie a questa posizione strategica, Tangeri Med \u00e8 divenuto una piattaforma logistica di vari porti europei, basandosi sul funzionamento della produzione just in time. In meno di 24 ore, una commessa pu\u00f2 lasciare il nord del Marocco e raggiungere il porto di Barcellona o di Marsiglia.\nIl porto \u00e8 situato sulla seconda via marittima pi\u00f9 frequentata al mondo, lo stretto di Gibilterra, con pi\u00f9 di 100\u00a0000 barche l'anno. La sua attivit\u00e0 principale \u00e8 il trasbordo di container TEU. La costruzione \u00e8 stata affidata ad una societ\u00e0 chiamata Agence Sp\u00e9ciale Tanger M\u00e9diterran\u00e9e (TMSA).\nIl porto ha quattro terminal per i container, di una capacit\u00e0 totale di 9 milioni di container TEU, un terminal porta rinfuse, un porto passeggeri e un terminal per idrocarburi. Due terminal per i container sono collocati per Tangeri Med I nella capacit\u00e0 complessiva di 3,5 milioni di container TEU (inaugurato nel luglio 2007), mentre gli altri due sono collocati per Tangeri Med II nella capacit\u00e0 complessiva di 5,5 milioni di container TEU (inaugurato nel giugno 2019). Il terminal 1 \u00e8 stato concesso da Maersk per la durata di 30 anni, cos\u00ec come il 2 che appartiene al consorzio Eurogate-Contship / MSC / CMA-CGM. Il terminal 3 \u00e8 stato affidato sempre a Maersk, mentre il terminal 4 sar\u00e0 di tipo Common User, e sar\u00e0 aperto ad un largo ventaglio di compagnie marittime nazionali ed internazionali.\nCon l'ultima e ulteriore estensione (inaugurato nel giugno 2019) il porto ha la capacit\u00e0 di gestire entro il 2025 un traffico annuale di 9 milioni di container, 700.000 tir, un milione di veicoli e 7 milioni di passeggeri. Attivit\u00e0 che lo renderebbero il principale porto del Mediterraneo e tra i primi 20 del mondo, dopo essere gi\u00e0 diventato il primo porto dell'Africa. \nAttivit\u00e0.\nIl porto nel 2010 ha registrato un traffico di circa 2 milioni di container Twenty-Foot Equivalent Unit (\"TEU\"), mentre nel 2013 ha registrato un traffico di circa 2,6 milioni di container TEU e, infine, nel 2018 ha registrato un traffico di circa 3,4 milioni di container TEU, avvicinandosi alla capacit\u00e0 massima sui trasbordi dei due terminal di Tangeri Med I (3,5 milioni di container TEU) e diventando il primo porto africano, davanti a Durban (in Sudafrica) e Port Said (in Egitto). Negli ultimi anni il 38% dei container \u00e8 smistato verso gli scali dell\u2019Africa, mentre il 27% \u00e8 diretto in Europa, il 26% in Asia e il 9% in America. Tangeri Med \u00e8 un hub globale per la logistica in collegamento con 186 porti di 77 paesi nel mondo. La gestione del porto \u00e8 assicurata dalla Tanger Med Port Authority (TMPA).\nIn seguito all'ultimazione del collegamento autostradale (autostrada A4), all'inaugurazione della zona franca logistica (medhub) nel 2008, all'ultimazione del collegamento ferroviario (linea Tangeri-Porto Tangeri Med), all'apertura del terminal idrocarburi e del binario rinfuse nel 2009, il terminal per i veicoli ha visto il collegamento con Algeciras dal maggio 2011."}
{"id": "3670221", "revid": "1442080", "url": "https://it.wikipedia.org/wiki?curid=3670221", "title": "Hong Kong Open 1975 - Doppio", "text": "Il doppio del torneo di tennis Hong Kong Open 1975, facente parte della categoria Grand Prix, ha avuto come vincitori Tom Okker e Ken Rosewall che hanno battuto in finale Bob Carmichael e Sandy Mayer 6\u20133, 6\u20134."}
{"id": "3670225", "revid": "1543377", "url": "https://it.wikipedia.org/wiki?curid=3670225", "title": "Cavaliere Rampin", "text": "Il Cavaliere Rampin \u00e8 una statua equestre arcaica in marmo, alta circa 123 cm e divisa in due pezzi: corpo e resti del cavallo (h 110,5 cm) si trovano nel Museo dell'Acropoli ad Atene, la testa (che ad Atene \u00e8 un calco) si trova invece nel Louvre di Parigi. \u00c8 l'unico esempio conservato di scultura equestre dell'arte greca arcaica.\nStoria.\nLa testa del cavaliere fu ritrovata sull'Acropoli di Atene nel 1877, dove fu acquistata dall'omonimo diplomatico francese e poi donata al Louvre. Dieci anni dopo furono ritrovate anche le altre parti del corpo del cavallo e del cavaliere nella cosiddetta \"colmata persiana\", una favissa ad est dell'Eretteo scavata nel 480 a.C., quando la citt\u00e0 di Atene fu saccheggiata dai Persiani; la testa non fu unita al resto della statua fino al 1936. \nL'opera fu pensata originariamente come parte di un gruppo statuario, forse in coppia con un altro cavaliere. Jurgen Kleine ritiene si trattasse dell'anathema che Pisistrato fece innalzare sull'Acropoli dopo la battaglia di Pallene del 546 a.C. alla quale parteciparono i suoi figli che all'epoca avevano tra i venti e i venticinque anni. Altri studiosi, tra i quali H. Payne, hanno pensato al vincitore di una gara equestre, come farebbe pensare la corona di levistico che porta il cavaliere e che era vinta ai giochi di Nemea e ai giochi istmici. Si \u00e8 ipotizzato che potesse rappresentare uno dei due figli di Pisistrato, celebrati dopo una vittoria agonistica.\nDescrizione e stile.\nLa statua presenta tracce di vernice rossa e nera. Il cavaliere evidenzia diverse caratteristiche tipiche del \"kouros\" attico, a partire dai kouroi del Sounion come le spalle larghe, i fianchi dritti e rigidi, la vita alta e stretta, ma \u00e8 definito entro una migliore resa anatomica, soprattutto nel petto ampio e nella schiena resa pi\u00f9 plasticamente, piuttosto che basandosi su effetti lineari. Il corpo \u00e8 definito semplicemente ed \u00e8 in contrasto con la decorativit\u00e0 della barba e dell'acconciatura. Altre particolarit\u00e0 asimmetriche non risultano essere convenzionali nell'et\u00e0 arcaica. La vitalit\u00e0 del fanciullo appare nuova, con una maggiore naturalezza data dal dorso incurvato leggermente verso il cavallo e soprattutto dalla torsione della testa che diverr\u00e0 tipica in seguito per questo tipo di statua.\nQuesta statua ha la testa che \u00e8 un'integrazione moderna, dove sono presenti il classico sorriso arcaico, gli occhi a mandorla sporgenti, le orecchie sproporzionate e la barba e i capelli perlinati.\nTra le opere attribuite allo stesso autore di quest'opera, a partire dagli studi del Payne della met\u00e0 degli anni '30 del secolo scorso, si ricordano la \"Testa Acr. 654\", la \"Kore col peplo\", il rilievo con Discoforo n. 38 del Museo archeologico nazionale di Atene (attribuito da Karouzos), e altre korai dell'Acropoli."}
{"id": "3670226", "revid": "228587", "url": "https://it.wikipedia.org/wiki?curid=3670226", "title": "The Avant-Garde", "text": "The Avant-Garde \u00e8 un album discografico dei musicisti jazz John Coltrane e Don Cherry, pubblicato nel 1966 dalla Atlantic Records (num. catalog. SD 1451).\nDescrizione.\nIl disco vede Coltrane cimentarsi nell'esecuzione di composizioni di Ornette Coleman (in un caso anche di Thelonious Monk) accompagnato dai membri del quartetto abituale di Coleman, e cio\u00e8 Don Cherry, Charlie Haden e Ed Blackwell. L'album venne assemblato unendo insieme il materiale inedito proveniente da due sedute di registrazione tenutesi agli Atlantic Studios di New York City il 28 giugno e l'8 luglio 1960. Sebbene contenesse tracce ormai vecchie di ben 6 anni, la Atlantic decise di pubblicare l'album riesumando il vecchio materiale registrato da Coltrane quando ancora era sotto contratto con loro, per sfruttare la fama del musicista che era molto cresciuta nel corso degli anni sessanta, senza avere l'approvazione o l'autorizzazione del sassofonista.\nL'album \u00e8 stato pubblicato anche con una copertina differente che enfatizza maggiormente la presenza di Don Cherry sull'album.\nTracce.\nLato 1\nLato 2"}
{"id": "3670239", "revid": "775372", "url": "https://it.wikipedia.org/wiki?curid=3670239", "title": "Gran Premio di Siracusa 1959", "text": "Il Gran Premio di Siracusa del 1959 fu disputato con le monoposto della Formula 2, che avevano una cilindrata di 1,5 litri, e fu caratterizzato dal duello tra Stirling Moss, al volante della Cooper-Borgward del team di Rob Walker, e Jean Behra, che pilotava una Ferrari Dino 156 a motore anteriore ufficiale. Entrambi si alternarono al comando della corsa, ma prima della fine Behra incapp\u00f2 in un testa-coda, che lo releg\u00f2 definitivamente in seconda posizione."}
{"id": "3670246", "revid": "599013", "url": "https://it.wikipedia.org/wiki?curid=3670246", "title": "Emilio Moretti", "text": "Carriera.\nCresciuto nella \"Forza e Concordia\" di Alessandria, passa poi alla neonata , con cui milita ininterrottamente dal 1912 al 1921 con l'unica eccezione di una stagione nel . Con la formazione granata partecipa alla Coppa Piemonte, disputata nel 1916 in sostituzione del campionato sospeso per motivi bellici.\nDopo la guerra riprende l'attivit\u00e0 nell'Alessandria, pur disputando alcune partite amichevoli con il , insieme a numerosi altri calciatori alessandrini che si erano trasferiti nella citt\u00e0 emiliana per motivi di studio. Nel 1921 passa all'Inter, con cui disputa solo tre partite, e quindi fa rientro all'Alessandria per le sue due ultime stagioni agonistiche."}
{"id": "3670251", "revid": "775372", "url": "https://it.wikipedia.org/wiki?curid=3670251", "title": "Gran Premio di Siracusa 1960", "text": "L'edizione del Gran Premio di Siracusa 1960 fu riservata alle monoposto di Formula 2 con cilindrata di 1,5 litri. I protagonisti, oltre al vincitore Wolfgang Von Trips, che pilotava l'unica Ferrari Dino 156 a motore anteriore presente, furono Stirling Moss, al volante di una Porsche 718 F.2 blu scuro del team di Rob Walker ed il campione del mondo in carica Jack Brabham, con una Cooper-Climax ufficiale."}
{"id": "3670260", "revid": "2056951", "url": "https://it.wikipedia.org/wiki?curid=3670260", "title": "Valdina (famiglia)", "text": "La famiglia Valdina \u00e8 una famiglia nobile italiana di origine gota.\nStoria.\nLa famiglia Valdina discende da un ramo della famiglia Whart, che mut\u00f2 il proprio nome nell'XI secolo traendolo da un feudo posseduto sito in Aragona.\nCapostipite siciliano della famiglia \u00e8 il cavaliere Andrea, governatore della Camera Reginale, capitano d'armi e vicario in Val di Noto, il quale acquist\u00f2 Raccuja ed un feudo in Valdina e port\u00f2 la famiglia in Sicilia intorno al 1470. Tra i suoi membri pi\u00f9 noti, vi sono un Francesco, barone di Raccuja, un Matteo, vescovo di Acerno e professore di filosofia e teologia che prese parte al concilio di Trento, un Pietro, 1\u00ba principe di Valdina nel 1642 e due volte pretore di Palermo, e un altro Andrea, cavaliere dell'Ordine militare di Alc\u00e1ntara.\nComplessivamente la famiglia possedette nel corso della sua storia un principato, due marchesati ed oltre tre baronie.\nStemma.\nArma: \"d'azzurro al guerriero armato d'argento, impugnante con la destra uno scettro dello stesso e la sinistra appoggiata all'elsa della spada\"."}
{"id": "3670267", "revid": "37401", "url": "https://it.wikipedia.org/wiki?curid=3670267", "title": "Croisette (Cannes)", "text": ""}
{"id": "3670278", "revid": "767487", "url": "https://it.wikipedia.org/wiki?curid=3670278", "title": "The Tuscaloosa News", "text": "Il Tuscaloosa News \u00e8 un quotidiano statunitense di genere e formato broadsheet, fondato nel 1818 e pubblicato a Tuscaloosa e nelle zone dell'ovest dell'Alabama.\nFa parte della New York Times Regional Media Group, filiale della New York Times Company, che acquist\u00f2 il \"Tuscaloosa News\" nel 1985 dall'ente benefico Public Welfare Foundation.\nTale organizzazione aveva rilevato la propriet\u00e0 di Edward Marsh, che negli anni precedenti al 1964 (anno della morte) aveva venduto diversi giornali in suo possesso.\nCon 32 700 copie giornaliere e 34 600 la domenica, il \"Tuscaloosa News\" \u00e8 il quinto quotidiano per diffusione sui 25 complessivamente pubblicati in Alabama.\nLa sede, edificata a partire dal 2001, si affaccia sul Black Warrior River e occupa 8 400 metri quadrati.\nNel 1957 il giornale ricevette il Premio Pulitzer per il lavoro di Buford Boone sulla tematica della segregazione razziale all'interno dell'Universit\u00e0 dell'Alabama."}
{"id": "3670280", "revid": "126257", "url": "https://it.wikipedia.org/wiki?curid=3670280", "title": "Lettore di cassette", "text": ""}
{"id": "3670283", "revid": "1573940", "url": "https://it.wikipedia.org/wiki?curid=3670283", "title": "Najafabad (Kohgiluyeh e Buyer Ahmad)", "text": "Najaf\u0101b\u0101d(farsi \u0646\u062c\u0641 \u0627\u0628\u0627\u062f) \u00e8 una citt\u00e0 dello shahrest\u0101n di Boyer Ahmad, circoscrizione di Centrale, nella provincia di Kohgiluyeh e Buyer Ahmad. Nel 2006, aveva 5.913 abitanti."}
{"id": "3670289", "revid": "71433", "url": "https://it.wikipedia.org/wiki?curid=3670289", "title": "Scream Awards", "text": ""}
{"id": "3670290", "revid": "709565", "url": "https://it.wikipedia.org/wiki?curid=3670290", "title": "Anne Isabella Milbanke", "text": "Biografia.\nUn nome in divenire.\nAnne Isabelle Milbanke nacque nella contea di Durham il 17 maggio 1792da Ralph Milbanke e dalla moglie Judith Noel Milbanke. Suo zio materno era Thomas Noel, Lord Wenthworth (18 novembre 1745-17 aprile 1815) e quando questi mor\u00ec, qualche mese dopo il matrimonio di Anne con Byron, suo padre eredit\u00f2 gran parte dei possedimenti del cognato e cambi\u00f2 quindi nome in Ralph Noel. Anni dopo mor\u00ec anche sua madre ed Anne ed il marito furono costretti a cambiare anche loro il proprio cognome in Noel, una clausola testamentaria che doveva essere rispettata se la figlia ed il genero volevano entrare in possesso della loro eredit\u00e0.\nQuindi, da adulta, il nome di Anne, in seguito ai mutamenti avvenuti in famiglia ed al matrimonio divenne Anne Isabelle Noel Milbanke Byron, Baronessa Byron.\nSuo zio Thomas quando mor\u00ec era sia Barone che Visconte, quest'ultimo titolo and\u00f2 estinto, mentre il primo fu sospeso perch\u00e9 reclamato da Judith Milbanke e da un loro cugino, questi mor\u00ec nel 1856 ed il titolo and\u00f2 ad Anne, che era rimasta la sola aspirante, tuttavia il titolo di \"Baronessa Wentworth\" venne, da lei, usato poco.\nL'educazione atipica e il preludio al matrimonio.\nAnne mostr\u00f2 fin da bambina una brillante intelligenza ed i genitori per istruirla assunsero un laureato della Cambridge University, tale William Frend, che partecip\u00f2 attivamente alla vita intellettuale e sociale inglese. Sotto la sua direzione Anne studi\u00f2 molte materie, dai classici alla letteratura, dalla filosofia alla scienza fino alla matematica, ambito in cui era particolarmente versata.\nCon gli anni Anne divenne una donna religiosa, con una morale ben precisa. Conscia del proprio intelletto non si vergognava di mostrarlo al pubblico, spesso veniva descritta come fredda ed altezzosa ed era chiaro che era del tutto inadatta all'uomo di cui si era invaghita, il discusso poeta George Byron.\nIl loro primo incontro avvenne nel marzo del 1812 quando Byron vedeva la sua fama salire dopo l'inaspettato successo del suo Childe Harold's Pilgrimage. Il poeta, consigliato dalla sorellastra Augusta Leigh, per salvare le sue disastrate finanze, le invia nell'ottobre dello stesso anno una proposta di matrimonio.\nL'anno seguente Anne scrisse a Byron e cominci\u00f2 cos\u00ec la loro corrispondenza che continu\u00f2 anche quando l'opinione pubblica cominciava a rivoltarsi contro la \"condotta scandalosa\" del poeta.\nL'imprevedibile unione e la prevedibile separazione.\nNel 1814 Byron si propose una seconda volta e questa volta Anne accett\u00f2 di sposarlo, la cerimonia avvenne in forma privata il 2 gennaio del 1815 presso Durham e dopo il matrimonio la coppia and\u00f2 a vivere a Londra.\nIn quel momento le finanze del poeta erano in brutte acque, rifiutava i compensi per i suoi lavori perch\u00e9 li giudicava troppo bassi e, d'altro canto, non riusciva a vendere le proprie propriet\u00e0 nel Nottinghamshire e a Rochdale per riappianare qualche debito. La brutta situazione economica port\u00f2 Byron a scontrarsi con la moglie, divenne sospettoso e cominci\u00f2 a bere e verso la fine dell'anno avvi\u00f2 una relazione con una corista londinese.\nSubito dopo il matrimonio Anne era rimasta incinta e preoccupata per l'umore nero del marito e per le sue scalmane matrimoniali chiam\u00f2 in soccorso Augusta Leigh (26 gennaio 1783-12 ottobre 1851), sorellastra del poeta, che and\u00f2 a casa degli sposi per prestare il proprio aiuto. Il 10 dicembre Anne partor\u00ec una bambina, Ada Lovelace, loro unica figlia.\nNel gennaio seguente Byron decise di vendere la loro casa londinese e sugger\u00ec alla moglie di tornare presso i propri genitori in via temporanea, per dargli il tempo di sistemare le sue finanze. Anne tuttavia non si fid\u00f2 e temendo per la salute mentale del marito chiam\u00f2 un medico perch\u00e9, di nascosto, si accertasse delle sue condizioni psichiche. Byron non si accorse di niente ed il dottore raccomand\u00f2 ad Anne di obbedire al marito.\nForse non del tutto convinta, Anne contatt\u00f2 un amico, il medico John Hanson informandolo su tutte le stravaganze di suo marito, precedentemente annotate in dettaglio. Il medico le sugger\u00ec che il poeta probabilmente soffriva di un disturbo all'idrocefalo e in seguito a questa corrispondenza Anne decise di partire e, presa Ada con s\u00e9, and\u00f2 nel Leicestershire dai propri genitori.\nDopo Byron.\nNei primi mesi della loro separazione Anne ed il marito si scrissero abitualmente ed in toni piuttosto affettuosi, presto i suoi genitori si rivolsero ad un avvocato che li consigli\u00f2, nell'interesse della figlia, di convincerla a chiedere la separazione. Anne sped\u00ec una lettera al marito che venne intercettata dalla cognata, che viveva con lui, e scrisse di suo pugno ad Anne dicendole che non doveva gettare via cos\u00ec il suo matrimonio. Un secondo messaggio raggiunse il destinatario, che tuttavia non credette che quelle fossero le vere intenzioni della moglie ed anzi si rifiut\u00f2 di eseguirle. Qualche tempo dopo Anne diede voce al sospetto che il rapporto di Byron con la sorella fosse incestuoso e quando questi lo seppe decise di acconsentire, a patto che ella gli provasse che la richiesta di divorzio venisse da lei e non dai suoi genitori. Anne lo soddisf\u00f2 e la separazione legale divenne effettiva nel marzo del 1816, poco dopo il poeta lasci\u00f2 l'Inghilterra e, di fatto, non vi fece pi\u00f9 ritorno.\nByron non cerc\u00f2 mai la custodia di Ada e scrisse alla figlia e all'ex-moglie solo poco prima di morire in Grecia il 19 aprile 1824.\nAnne si occup\u00f2 dell'educazione della figlia e temendo che le materie umanistiche potessero influenzarla negativamente la fece istruire prevalentemente nelle materie scientifiche. Ada divenne una matematica e quando mor\u00ec di cancro il 27 novembre 1852 Anne era con lei.\nAnne mor\u00ec otto anni pi\u00f9 tardi, il 16 maggio 1860, un giorno prima di compiere 68 anni. Venne sepolta a Londra."}
{"id": "3670295", "revid": "599013", "url": "https://it.wikipedia.org/wiki?curid=3670295", "title": "Nicolas Gouss\u00e9", "text": ""}
{"id": "3670308", "revid": "1543377", "url": "https://it.wikipedia.org/wiki?curid=3670308", "title": "Piemonte Volley 2011-2012", "text": "Questa voce raccoglie le informazioni riguardanti il Piemonte Volley nelle competizioni ufficiali della stagione 2011-2012.\nStagione.\nLa stagione 2011-12 \u00e8 per il Piemonte Volley di Cuneo, sponsorizzata dalla Bre Banca e dal gruppo Lannutti, la ventitreesima annata consecutiva nel campionato di Serie A1; sulla panchina arriva Flavio Gulinelli, che verr\u00e0 sollevato dall'incarico a met\u00e0 stagione a favore di Camillo Plac\u00ec, allenatore in seconda. Dopo due finali scudetto consecutive la BreBanca Lannutti Cuneo si rinnova per buona parte della formazione titolare. Partono infatti Simone Parodi, Vladimir Nikolov, grandi protagonisti dello scudetto del 2010, e Alexander Volkov. Dal Brasile arriva l'opposto ex-Trento Leandro Vissotto Neves, mentre in banda si decide di puntare sul miglior giocatore del campionato francese 2010-2011, Earvin N'Gapeth.\nLa squadra parte molto bene in campionato, chiudendo il girone di andata terza, alle spalle di Lube Banca Marche Macerata e Itas Diatec Trentino, qualificandosi per i quarti di finale di Coppa Italia. La classifica rimarr\u00e0 immutata anche al termine della stagione regolare: Cuneo si qualifica ai play off come terza classificata.\nI play off presentano un'inedita formula: le prime quattro della classifica generale ospitano altrettanti concentramenti da tre squadre. Cuneo vince il proprio girone davanti a Copra Elior Piacenza, sconfitta 3-0, e Tonno Callipo Vibo Valentia, battuta 3-1. Superato agevolmente il primo turno, Cuneo viene eliminata in semifinale dalla Lube Banca Marche Macerata, che ribalta l'iniziale sconfitta in gara 1 vincendo gara 2 e gara 3.\nLa Coppa Italia non regala soddisfazioni a Cuneo. Nonostante il terzo posto in campionato le consenta di giocare in casa il quarto di finale, viene eliminata dal Volley Treviso, che espugna il PalaBreBanca per 3-1.\nGrazie alla vittoria della Coppa Italia 2010-2011 Cuneo disputa a Cagliari la Supercoppa Italiana 2011-12, cedendo 3-1 all'Itas Diatec Trentino, campione d'Italia nella passata stagione.\nLa squadra, in virt\u00f9 del successo in Coppa Italia, \u00e8 qualificata per il secondo anno consecutivo alla Champions League. Con 4 successi e 2 sconfitte Cuneo termina primo il proprio girone, davanti ai francesi dello Stade Poitevin. L'avventura nella competizione termina nel turno successivo a eliminazione diretta, a causa della sconfitta al Golden Set nella gara di ritorno contro la Lube Banca Marche Macerata.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "3670312", "revid": "287204", "url": "https://it.wikipedia.org/wiki?curid=3670312", "title": "Walter Corbo", "text": "Carriera.\nClub.\nInizi\u00f2 la sua carriera nel 1970 al Pe\u00f1arol, dove cominci\u00f2 come sostituto di Ladislao Mazurkiewicz ma alla fine della stagione Mazurkiewicz venne ceduto al Atl\u00e9tico Mineiro e cos\u00ec divenne il custode principale dei pali del Pe\u00f1arol. Con il club uruguaiano riusc\u00ec a vincere solo trofei nazionali, infatti nella Coppa Libertadores riusc\u00ec a raggiungere solo le semifinali nel 1975.\nNel 1977, lasci\u00f2 l'Uruguay per approdare in Brasile dove milit\u00f2, dal 1977 al 1978 al Gr\u00eamio. Nel 1979 lasci\u00f2 il Brasile per giocare con il San Lorenzo in Argentina fino al 1980 quando lasci\u00f2 definitivamente il calcio giocato.\nNazionale.\nPrese parte, insieme alla Nazionale di calcio dell'Uruguay, al dove fin\u00ec la competizione al quarto posto. Dato che il posto da titolare era occupato da Ladislao Mazurkiewicz, pass\u00f2 in panchina tutto il Mondiale come primo sostituto.\nCon la Nazionale di calcio dell'Uruguay, Dall'8 febbraio 1971 al 9 giugno 1976, Corbo ha totalizzato 11 presenze subendo 21 gol."}
{"id": "3670318", "revid": "74415", "url": "https://it.wikipedia.org/wiki?curid=3670318", "title": "Schwartzkopff Berlin", "text": ""}
{"id": "3670320", "revid": "455046", "url": "https://it.wikipedia.org/wiki?curid=3670320", "title": "Membri del Consiglio Grande e Generale della XXVI legislatura", "text": "I membri del Consiglio Grande e Generale della XXVI Legislatura sono i seguenti."}
{"id": "3670321", "revid": "124123", "url": "https://it.wikipedia.org/wiki?curid=3670321", "title": "Carl Leberecht Immermann", "text": "Biografia.\nFiglio di un ufficiale militare e studente di destra, si arruol\u00f2 volontario nell'esercito tedesco contro Napoleone Bonaparte e combatt\u00e9 a Ligny e a Waterloo, inoltre alla marcia su Parigi.\nRitornato ad Halle, dove prosegu\u00ec i suoi studi, ricopr\u00ec varie cariche nella magistratura. Conobbe Elise d'Ahlefeldt-Laurwig, futura moglie di Adolf von L\u00fctzow.\nFu nominato giudice criminale a Magdeburgo e poi consigliere alla corte di primo grado a D\u00fcsseldorf.\nImmermann fu un epigono del Romanticismo e un anticipatore del Realismo.\nScrisse poemetti satirici, eroicomici, drammatici come il \"Merlin\" (Merlino, 1832) ispirato dal \"Faust\" goethiano, romanzi tra i quali \"Die Epigonen\" (Gli epigoni, 1836) con il quale descrisse l'uomo contemporaneo immerso in un mondo mutevole.\nIl suo romanzo \"Der Oberhof\" (\"La fattoria capitana\") \u00e8 considerato il primo romanzo del realismo tedesco.\nI suoi lavori vennero anche musicati: si ricorda, a titolo d'esempio, la messa in musica di \"Tragedia nel Tirolo o Andreas Hofer\" da parte di Albert Lortzing\nDiresse il teatro di D\u00fcsseldorf, dove mise in scena opere di Christian Dietrich Grabbe."}
{"id": "3670326", "revid": "113868176", "url": "https://it.wikipedia.org/wiki?curid=3670326", "title": "Subitizing", "text": "Il termine subitizing \u00e8 stato coniato nel 1949 da E.L. Kaufman e si riferisce alla capacit\u00e0 di distinguere in modo rapido e accurato la quantit\u00e0 di un ridotto numero di oggetti o elementi. Il termine deriva dall'aggettivo latino \"subitus\" (\"immediato\") e indica la capacit\u00e0 di individuare quanti elementi sono presenti in una scena visibile, quando il numero di oggetti cade in un subitizing range. L'analoga capacit\u00e0 riferita a numeri grandi si riferisce al conteggio o alla stima, secondo il numero di oggetti visibili e secondo il tempo che si ha per rispondere (la stima risulta utile quando non si ha il tempo di procedere ad un conteggio).\nL'accuratezza, la velocit\u00e0 e la precisione dipendono dal numero di elementi da enumerare. Fino a quattro elementi la discriminazione \u00e8 rapida, accurata e precisa. All'aumentare del numero diminuisce l'accuratezza e la precisione. I tempi di risposta si allungano, richiedendo 250\u2013350 millisecondi aggiuntivi per ogni elemento aggiunto oltre i quattro.\nEnumerazione e immagini residue.\nCome suggerisce la derivazione del termine \"subitizing\", la capacit\u00e0 di produrre un valore attendibile deve tenere in considerazione la disposizione degli elementi (immagini residue afterimages e illusioni ottiche)."}
{"id": "3670327", "revid": "455046", "url": "https://it.wikipedia.org/wiki?curid=3670327", "title": "Membri del Consiglio Grande e Generale della XXV legislatura", "text": "I membri del Consiglio Grande e Generale della XXV Legislatura sono i seguenti:"}
{"id": "3670329", "revid": "671029", "url": "https://it.wikipedia.org/wiki?curid=3670329", "title": "Fotballklubben Haugesund 2007", "text": "Questa voce raccoglie le informazioni riguardanti il Fotballklubben Haugesund nelle competizioni ufficiali della stagione 2007."}
{"id": "3670330", "revid": "767487", "url": "https://it.wikipedia.org/wiki?curid=3670330", "title": "I primi turbamenti", "text": "I primi turbamenti (\"Faustine et le bel \u00e9t\u00e9\") \u00e8 un film del 1972 diretto da Nina Compan\u00e9ez.\nTrama.\nFaustine \u00e8 una ragazza adolescente che vorrebbe far avverare i propri sogni. Passa le sue vacanze con i nonni, ed \u00e8 affascinata dai vicini che soggiornano in una grande casa blu. Li osserva, ma non osa incontrarli. Un giorno Faustine \u00e8 invitata dai vicini a trascorrere le vacanze con loro. C'\u00e8 il padre Jean, suo fratello Julien, i figli Joachim e Florent. Faustine per\u00f2 respinge Joachim e cerca di sedurre il maturo Julien.\nDistribuzione.\nEdizione italiana.\nIl film giunse in Italia con notevole ritardo nel luglio del 1975. Edizione a cura della Cinitalia Edizioni, con doppiaggio CD. Dialoghi italiani di Guido Leoni.\nAccoglienza.\nCritica.\n\u00abSceneggiatrice di qualit\u00e0, collaboratrice assidua per anni di Michel Deville, regista di buon nome, la signora Nina Compan\u00e9ez si \u00e8 staccata da lui l'anno scorso per mettersi a dirigere in proprio. \"Faustine et la belle \u00e9t\u00e9\" (titolo originale dei \"Primi turbamenti\") \u00e8 il suo film d'esordio. Facile accorgersi ch'\u00e8 diretto da una donna: per la morbidezza del tratto narrativo, l'eleganza figurativa che attenua la scabrosit\u00e0 di certe situazioni, talune squisitezze psicologiche. La Compan\u00e9ez pone con accortezza queste doti al servizio di una regia, professionalmente calibrata e attenta. La trama \u00e8 un tantino esile. Faustine \u00e8 una giovane studentessa che trascorre la \"bella estate\" nella serenit\u00e0 della campagna, ospite dei nonni. Con Faustine illeggiadriscono la vicenda le coetanee Camille e Arianne: un trio di \"jeunes filles en fleur\" che sognano l'amore e lo trovano. [...]. Qualche sdolcinatura non toglie freschezza [...]\u00bb "}
{"id": "3670338", "revid": "455046", "url": "https://it.wikipedia.org/wiki?curid=3670338", "title": "Membri del Consiglio Grande e Generale della XXIV legislatura", "text": "I membri del Consiglio Grande e Generale della XXIV Legislatura sono i seguenti:"}
{"id": "3670339", "revid": "455046", "url": "https://it.wikipedia.org/wiki?curid=3670339", "title": "Membri del Consiglio Grande e Generale della XXIII legislatura", "text": "I membri del Consiglio Grande e Generale della XXII Legislatura sono i seguenti:"}
{"id": "3670341", "revid": "1964823", "url": "https://it.wikipedia.org/wiki?curid=3670341", "title": "G\u00e9rald Baticle", "text": "Carriera.\nGiocatore.\nBaticle incominci\u00f2 a giocare a calcio nella sua regione nativa, la Picardie, per l'Amiens. Nel 1991 Baticle attir\u00f2 le attenzioni dello staff dell', in particolare di Guy Roux, e venne ingaggiato dalla squadra. Gioc\u00f2 la sua prima partita in Ligue 1 il 19 settembre 1991, nella sconfitta esterna per 2-1 contro il Metz. Nella stagione 1992-1993, divent\u00f2 il capocannoniere della Coppa UEFA. Nella medesima competizione, l'Auxerre raggiunse le semifinali, per poi venir eliminato ai tiri di rigore dal . L'anno successivo, il 14 maggio 1994, Baticle segn\u00f2 nella finale di Coupe de France, dove l'Auxerre batt\u00e9 il per 3-0, e vinse il suo primo titolo nazionale.\nNella stagione 1994-1995, Baticle combatt\u00e9 per il posto da centravanti nell'emblematico 4-3-3 di Guy Roux contro l'emergente Lilian Laslandes. Scelse allora di spostarsi all'ambizioso Strasburgo dove si un\u00ec a una squadra ricca di Frank Leb\u0153uf, Franck Sauz\u00e9e e Aleksandr Mostovoi. Baticle rest\u00f2 tre stagioni allo Strasburgo ed \u00e8 diventato capitano dopo la partenza di Leboeuf nel 1996. Fu riposizionato come un centrocampista offensivo da Jacky Dugu\u00e9p\u00e9roux e, in questa posizione, fu utile nella vittoria dello Strasburgo nella Coupe de la Ligue 1997, cos\u00ec come nella Coppa UEFA 1997-1998 durante la stagione successiva dove lo RC Strasburgo fu sconfitto agli ottavi di finale per 3-2 dall'Inter, poi vincitrice del torneo.\nRitorn\u00f2 nel 1998 all'Auxerre, e form\u00f2 una coppia d'attacco con il campione del mondo St\u00e9phane Guivarc'h e il giovane Djibril Ciss\u00e9. Nel dicembre 1999, si trasfer\u00ec al Metz, dove stette per tre anni, e pot\u00e9 godere di molti successi, in posizione di attaccante. Nel 2002 Baticle si trasfer\u00ec al Troyes per una stagione prima di concludere la sua carriera nel 2003-2004 in Ligue 2 con il Le Havre. La sua ultima partita risale al 22 maggio 2004 nella sconfitta in trasferta per 4-1 contro il Nancy.\nAllenatore.\nBaticle, dopo il ritiro dal calcio giocato, allen\u00f2 l' Under-18 per tre anni, vincendo la Coppa Gambardella nel 2007. Nell'ottobre del 2008, Pascal Janin fu esonerato dal posto di allenatore nello Stade Brestois e il presidente dello Stade Brestois, Corentin Martins, era ansioso di dare il posto al suo ex-compagno di squadra Baticle. Inizialmente, il presidente dell'Auxerre, Jean-Claude Hamel, non voleva far partire Baticle da Auxerre, ma infine fu trovato un compromesso e Baticle divenne l'allenatore dello Stade Brestois. Vinse la sua prima partita il 7 novembre 2008 contro il Bastia, per 4-0. Fu esonerato nel maggio del 2009, e fu rimpiazzato da Alex Dupont. Il 31 maggio 2011 viene scelto come allenatore Under-19 del Lione, restando un mese sulla panchina. Infatti, a luglio del medesimo anno, Baticle divenne il Vice-allenatore del Lione.\nNell'estate del 2019 diventa vice-allenatore dell'Olympique Lione, come assistente di Sylvinho. Dopo l'esonero di quest'ultimo il 7 ottobre assume l'interim della guida tecnica della squadra, che lascia il 14 ottobre a Rudi Garcia. Il 23 maggio 2021 assume l'incarico di allenatore dell', succedendo a St\u00e9phane Moulin."}
{"id": "3670347", "revid": "339392", "url": "https://it.wikipedia.org/wiki?curid=3670347", "title": "Kolozsv\u00e1r AC", "text": ""}
{"id": "3670349", "revid": "767487", "url": "https://it.wikipedia.org/wiki?curid=3670349", "title": "J. Edgar", "text": "J. Edgar \u00e8 un film del 2011 diretto da Clint Eastwood, da una sceneggiatura di Dustin Lance Black.\nIl film, interpretato da Leonardo DiCaprio, Armie Hammer, Naomi Watts, Ed Westwick, Jeffrey Donovan e Judi Dench, racconta la carriera del direttore dell'FBI J. Edgar Hoover a partire dagli attentati di matrice anarco-comunista nel 1919 fino al giorno della sua morte nel 1972, affronta anche la vita privata e la presunta omosessualit\u00e0 di Hoover.\nTrama.\nJ. Edgar Hoover, ormai vecchio, racconta la storia della sua ascesa da semplice impiegato a direttore dell'FBI. Vissuto in una famiglia con una madre molto autoritaria e un padre vecchio e malato, il giovane Hoover \u00e8 una persona i cui unici obiettivi sono la carriera e la difesa della patria da qualsiasi tipo d'attacco, mettendo tutto il resto in secondo piano. Hoover \u00e8 succube delle decisioni della madre e di un'educazione rigida e conservatrice. Entrato a far parte del Dipartimento di Giustizia come assistente particolare di Alexander Mitchell Palmer, vive in prima persona gli attentati di matrice anarco-comunista nel corso del secondo decennio del XX secolo, e nel 1919 viene nominato capo della nuova Divisione di Intelligence Generale del Bureau of Investigation, per poi diventare poco dopo direttore dello stesso Bureau.\nGiorno dopo giorno, rinnova l'intero personale degli agenti speciali assunti dal dipartimento, richiedendo sempre pi\u00f9 specifiche competenze. \u00c8 proprio nella selezione dei giovani agenti che conosce Clyde Tolson, collaboratore che lo accompagner\u00e0 durante tutta la sua vita, sia in ambito lavorativo che in quello privato: il rapporto tra i due va oltre la semplice amicizia, ma non si spinge mai oltre la reciproca fiducia. Solo in un'occasione, una sera durante una vacanza per giocare alle corse dei cavalli, mentre Clyde rivela il suo amore per lui, Edgar confida la decisione di dover prendere moglie, e dopo un litigio burrascoso e un bacio, Edgar afferma di non voler pi\u00f9 ripetere una situazione di quel genere, mentre Clyde minaccia di andarsene via nel momento in cui lui avesse preso moglie o si fosse fidanzato: ma Edgar non si sposer\u00e0 mai.\nUn giorno viene rapito il figlio del famoso aviatore Charles Lindbergh; Edgar, promotore di varie innovazioni investigative, trasforma la sede dell'FBI in un centro di ricerca all'avanguardia, le cui prove, avvalendosi di tecniche scientifiche e specialisti del campo, diventano schiaccianti per la risoluzione dei casi e nelle accuse dei colpevoli. In questo caso l'FBI fa s\u00ec che il riscatto sia composto da banconote tracciabili, e questo porta gli agenti all'arresto di Bruno Hauptmann. Purtroppo il caso si risolve con il tragico ritrovamento del corpo del bambino, anche se era stato pagato il riscatto: il rapitore viene quindi condannato alla pena capitale.\nLa guerra tra bande di gangster in quel periodo colpisce la sicurezza dell'intero paese: chiedendo al dipartimento maggiori finanziamenti e l'autorizzazione di arrestare e dell'uso di armi, l'FBI si trasforma in un vero e proprio corpo per la protezione e salvaguardia del paese, con un proprio regolamento federale valido per tutti gli Stati Uniti. Uno dopo l'altro i capi della criminalit\u00e0 organizzata vengono arrestati o uccisi, in particolare John Dillinger, ucciso dall'agente speciale Melvin Purvis. In questo particolare caso vengono sottolineate alcune tra le debolezze di Edgar, restio a qualsiasi tipo di critica: dopo esser stato accusato di essere un agente incompleto in quanto incapace di dirigere sul campo un'azione d'arresto, comincia a partecipare ai compiti svolti dagli agenti fuori dagli uffici, e al contempo, per capriccio personale e invidioso dei loro progressi, d\u00e0 ordine di spostare brillanti agenti dal campo aperto alla scrivania. Il caso pi\u00f9 eclatante \u00e8 proprio quello dell'agente speciale Purvis, declassato dopo aver ricevuto onorificenze per le proprie azioni di grande coraggio sul campo.\nA riguardo della salvaguardia della sicurezza nazionale dagli scandali degli uomini di potere, Hoover - introducendo l'uso delle microspie - ottiene un potere non costituzionale che gli permette di tenere sotto controllo anche i suoi superiori, tra cui anche il presidente, per ottenere maggiori finanziamenti e migliorie per l'FBI. Ogni singolo segreto, ogni singola situazione non eticamente corretta vengono catalogati all'interno del proprio archivio personale, facendolo cos\u00ec diventare uno degli uomini pi\u00f9 potenti degli Stati Uniti.\nDistribuzione.\nIl trailer italiano del film \u00e8 stato pubblicato il 24 ottobre 2011. \"J. Edgar\" \u00e8 stato il film d'apertura del AFI Fest 2011 il 3 novembre 2011, successivamente \u00e8 stato distribuito nelle sale cinematografiche statunitensi da Warner Bros. il 9 novembre, in edizione limitata, e l'11 novembre in larga distribuzione. In Italia il film \u00e8 uscito il 4 gennaio 2012.\nAccoglienza.\nCritica.\nLe recensioni non sono state omogenee: molti critici apprezzano la prestazione di DiCaprio, ma nel complesso, affermano che il film manca di coerenza. Secondo i rapporti del Rotten Tomatoes, il 42% di 146 critici ha dato al film una recensione positiva, con un voto medio di 5,8 su 10. \"L'interpretazione di Leonardo DiCaprio \u00e8 buona, ma troppo androgino lui per entrare nei panni di un uomo come Hoover. Il personaggio di J. Edgar ha molti difetti: il trucco, scarsa illuminazione, narrazione confusa e monotona\". Da parte sua, Metacritic assegna un punteggio medio di 59 su 100 calcolato su 39 recensioni.\nRoger Ebert ha scritto che il film \u00e8 \"affascinante\", \"magistrale\", e ha elogiato le prestazioni di DiCaprio come attore capace, dalle prestazioni sottili e suadenti, interpretando un Hoover mai rivelato, forse anche a se stesso, premiando il film con tre stelle e mezzo (su quattro).\nDifferenze con la biografia.\nNonostante alcuni elementi trattati siano conformi alla realt\u00e0, ci sono diversi aspetti che sono stati omessi o modificati rispetto alla reale biografia. Oltre ad una personalit\u00e0 sicuramente pi\u00f9 rude ed egocentrica, sono stati omessi elementi come la relazione personale e confidenziale del direttore dell'FBI con importanti petrolieri texani ed esponenti mafiosi come Frank Costello e Meyer Lansky. Inoltre non \u00e8 stato evidenziato l'enorme potere che egli aveva sulla stampa e su importanti politici (influenzandone le decisioni) e il duro scontro con i fratelli John e Robert Kennedy, che furono gli unici ad averlo messo in gravi difficolt\u00e0. Altre omissioni riguardano le indagini nei confronti di Charlie Chaplin.\nOltre alle conoscenze influenti, in linea generale \u00e8 stata omessa la grave restrizione delle libert\u00e0 civili a danni anche di persone innocenti. Durante le retate anti-comuniste, migliaia di persone innocenti vennero imprigionate dai federali; a tal proposito, non bisogna dimenticare che, a differenza di quanto descritto nel film, Edgar Hoover appoggiava il senatore Joseph McCarthy e condivideva appieno le sue idee."}
{"id": "3670356", "revid": "384933", "url": "https://it.wikipedia.org/wiki?curid=3670356", "title": "Campionato del Mondo Supermoto", "text": ""}
{"id": "3670357", "revid": "287204", "url": "https://it.wikipedia.org/wiki?curid=3670357", "title": "Campionato toscano di guerra", "text": "Il Campionato toscano di guerra (conosciuto anche come Coppa Toscana) \u00e8 una manifestazione calcistica, disputata in Toscana nel 1945, dopo la fine della Seconda guerra mondiale.\nDopo l'armistizio dell'8 settembre 1943 l'Italia centrale e settentrionale fu occupata dalle truppe tedesche e il campionato nazionale di calcio fu interrotto. Al suo posto le Federazioni organizzarono vari campionati a carattere locale. Alcune squadre della regione toscana (Forte dei Marmi, , Montecatini, Lucchese e Massese) presero parte al Campionato Alta Italia 1944, vinto dai Vigili del Fuoco della Spezia; quest'ultimo comprendeva esclusivamente club che si trovavano a nord della Linea Gotica, su ordine del governo fascista.\nNella stagione seguente non vennero organizzate delle competizioni ufficiali, ma furono le varie regioni ad istituire tornei calcistici locali. La Coppa Toscana prevedeva due gironi e le prime due classificate di ciascuno di questi era ammessa alla finale, costituita da due partite, di andata e ritorno. Le finali furono disputate dalla Fiorentina e dall'Empoli, che venne superato per 1-0 nella prima gara, e pareggi\u00f2 2-2 nella seconda.\nRisultati.\nLe informazioni sul campionato sono molto scarse, ma \u00e8 noto il cammino dell'Empoli.\nIl cammino dell'Empoli.\nFase eliminatoria.\nClassifica"}
{"id": "3670362", "revid": "713168", "url": "https://it.wikipedia.org/wiki?curid=3670362", "title": "Trattato di Granada (1491)", "text": "Il trattato di Granada, noto anche come Capitolazioni di Granada, pose fine alla guerra, iniziata nel 1482 e culminata nell'assedio della citt\u00e0 da parte delle truppe spagnole.\nLe trattative, condotte da Gonzalo Fern\u00e1ndez de C\u00f3rdoba, furono sottoscritte da Boabdil, sultano di Granada, Isabella di Castiglia, regina di Castiglia e Le\u00f3n e da Ferdinando II di Aragona, re di Aragona, di Valencia, di Maiorca e di Sicilia.\nIl trattato dispose una breve tregua al conflitto, seguita dallo scioglimento, nel gennaio del 1492, del Sultanato di Granada e la sua incorporazione territoriale nei territori soggetti alla sovranit\u00e0 dei monarchi cattolici di Spagna. Il trattato garantiva una serie di diritti alla popolazione musulmana, inclusa la tolleranza religiosa ed un trattamento corretto, in cambio della resa. Il decreto di Alhambra, del marzo del 1492, revoc\u00f2 alcuni punti riguardanti la protezione di musulmani ed ebrei.\nClausole di protezione.\nIl trattato conteneva sessantasette articoli, fra i quali i seguenti;"}
{"id": "3670377", "revid": "180559", "url": "https://it.wikipedia.org/wiki?curid=3670377", "title": "Pallanuoto ai Giochi della XXVII Olimpiade - Torneo maschile", "text": "Il ventitreesimo torneo olimpico di pallanuoto maschile si \u00e8 svolto nel corso dei Giochi olimpici di Sydney dal 23 settembre al 1\u00ba ottobre 2000.\nLa formula del torneo \u00e8 stata la stessa della precedente edizione.\nL' ha conquistando il suo sesto titolo olimpico battendo in finale la . Il bronzo \u00e8 andato alla che ha superato i campioni uscenti della ."}
{"id": "3670380", "revid": "180559", "url": "https://it.wikipedia.org/wiki?curid=3670380", "title": "Pallanuoto ai Giochi della XXVII Olimpiade - Torneo femminile", "text": "Il primo torneo olimpico di pallanuoto femminile della storia si \u00e8 disputato durante i Giochi Olimpici di Sydney, dal 16 al 23 settembre 2000.\nSono state ammesse a partecipare appena 6 nazioni; il torneo \u00e8 stato disputato attraverso un girone unico che ha qualificato le prime quattro alle semifinali ad eliminazione diretta.\nIl primo titolo olimpico della specialit\u00e0 \u00e8 stato conquistato dalle padrone di casa dell' davanti a e ."}
{"id": "3670382", "revid": "767487", "url": "https://it.wikipedia.org/wiki?curid=3670382", "title": "Segunda Divisi\u00f3n 2004-2005 (Spagna)", "text": "L'edizione 2004-05 della Segunda Divisi\u00f3n fu il settantaquattresimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3670387", "revid": "729019", "url": "https://it.wikipedia.org/wiki?curid=3670387", "title": "Assedio di Milano (538-539)", "text": "L'assedio di Milano fu uno degli episodi principali della guerra gotica.\nAntefatti.\nGiustiniano I, Imperatore romano d'Oriente, intenzionato a recuperare i territori occidentali dell'Impero finiti da pi\u00f9 di mezzo secolo in mano ai barbari, decise di ristabilire il dominio imperiale in Italia, estintosi nel 476 con la deposizione dell'ultimo imperatore d'Occidente Romolo Augusto. Nel 535 aggred\u00ec, dunque, il regno degli Ostrogoti, che si estendeva su Italia, Provenza, Norico, Dalmazia e Pannonia, affidando la riconquista al generale Belisario, che venne nominato \"strategos autokrator\" (generalissimo).\nBelisario in breve tempo conquist\u00f2 la Sicilia e l'Italia meridionale, compresa Roma, ma la controffensiva gota sotto il loro nuovo re Vitige non tard\u00f2 ad arrivare: essi assediarono Roma, dove si era rinserrato l'esercito di Belisario, per pi\u00f9 di un anno (537-538) senza per\u00f2 riuscire a riconquistare la citt\u00e0 eterna.\nDurante l'assedio, durante l'inverno del 537-538, Belisario ricevette a Roma il vescovo di Milano, Dazio, con alcuni tra i cittadini milanesi pi\u00f9 illustri: questi chiesero al generalissimo di inviare nell'Italia nord-occidentale (provincia di \"Liguria\") un piccolo esercito; se l'avesse fatto, loro avrebbero consegnato all'Impero non solo Milano, ma tutta la provincia romana di \"Liguria\".\nBelisario mantenne le promesse: mand\u00f2 via mare un esercito di 1.000 uomini, in parte isauri, in parte traci, per intraprendere la conquista della Liguria; gli Isauri erano comandati da Enne, i traci da Paolo; inoltre il comando complessivo dell'esercito era affidato a Mundila, scortato da alcuni pavesai di Belisario; al loro seguito vi erano gli ambasciatori venuti da Milano, e in particolare Fidelio, prefetto del pretorio d'Italia. L'esercito bizantino sbarc\u00f2 a Genova e, una volta oltrepassato il Po, riusc\u00ec in breve tempo a occupare Milano, Bergamo, Como, Novara e a tutti gli altri centri della Liguria ad eccezione di Pavia, che presto diverr\u00e0 la sede del regno Ostrogoto. La guarnigione di Pavia aveva tentato di affrontarli in battaglia, ma ne era uscita sconfitta e aveva fatto appena in tempo a riparare entro le mura. Tuttavia Fidelio, attardatosi nel pregare in un luogo di culto, cadde da cavallo proprio nelle vicinanze delle mura, e la guarnigione di Pavia ne approfitt\u00f2 per ucciderlo. La reazione di Vitige, tuttavia, non si fece attendere: invi\u00f2 Uraia con un consistente esercito per cingere d'assedio Milano, e sollecit\u00f2 il re dei Franchi, Teodeberto, a intervenire in suo sostegno. Teodeberto, per\u00f2, avendo stretto dei trattati di alleanza con Giustiniano (che non aveva rispettato), decise prudentemente di non intervenire direttamente nel conflitto, inviando a dar manforte ai Goti non guerrieri franchi ma 10.000 guerrieri burgundi, sudditi dei Franchi. La guarnigione bizantina, in esiguo numero (300 soli soldati, in quanto il resto era stato distaccato per presidiare Bergamo, Como e Novara), si trov\u00f2 dunque ad essere assediata in condizioni molto sfavorevoli, non avendo fatto in tempo a introdurre molte vettovaglie in citt\u00e0 prima dell'inizio dell'assedio, e patendo dunque fin dal principio carenza di annona; ai cittadini stessi fu affidato il compito di presidiare a turno le loro mura.\nAssedio.\nL'assedio dur\u00f2 dal 538 fino al marzo 539.\nBelisario era intenzionato a inviar soccorsi ai Milanesi, assediati dai Goti, ma l'arrivo in Italia del generale Narsete con rinforzi da Costantinopoli gli aveva procurato parecchi problemi: Narsete infatti aveva una strategia differente da quella di Belisario, per cui non era intenzionato a obbedire agli ordini di Belisario quando non era d'accordo con lui, e per di pi\u00f9 godeva della fiducia di buona parte dell'esercito. L'arrivo di Narsete aveva diviso l'esercito in due fazioni, uno dalla parte di Belisario e uno dalla parte di Narsete. Quando vide la sua autorit\u00e0 minata dall'insubordinazione di Narsete, Belisario arring\u00f2 i suoi esortandoli a mantenere un atteggiamento prudente, perch\u00e9 i Goti erano ancora potenti, e presentando loro i suoi piani futuri: intendeva inviare parte dell'esercito a soccorrere i Milanesi, mentre un'altra parte avrebbe intrapreso l'assedio di Osimo. Narsete rispose che riteneva invece pi\u00f9 prioritaria la sottomissione dell'Emilia, che avrebbe creato grossi problemi ai Goti. Belisario, allora, per riprendere completamente il controllo dell'esercito, che aveva parzialmente perso a causa del carisma di Narsete, lesse loro una lettera ricevuta da Giustiniano:\nMa Narsete interpret\u00f2 le ultime parole della lettera in questo modo: che quando riteneva che gli ordini di Belisario non portassero vantaggi all'Impero, potesse disobbedirgli. E durante l'assedio di Urbino, voluto da Belisario, Narsete, ritenendo la fortezza inespugnabile mentre sarebbe stata pi\u00f9 vantaggiosa la conquista dell'Emilia, lasci\u00f2 l'assedio con quella parte dell'esercito che lo appoggiava senza l'autorizzazione di Belisario per andare a sottomettere l'Emilia.\nNel frattempo Belisario aveva inviato un esercito, condotto da Martino e Uliare, per soccorrere Milano, ma i due comandanti imperiali, giunti in prossimit\u00e0 del fiume Po, a un giorno di cammino della citt\u00e0 assediata, piantarono qui le tende e non avanzarono oltre. Venutolo a sapere Mundila, comandante della guarnigione imperiale di Milano assediata dal nemico, questi invi\u00f2 ai due comandanti un romano di nome Paolo il quale, attraversato il Po a nuoto in quanto non vi erano barche, giunse al cospetto di Martino e Uliare, rammentando loro il danno che avrebbe sofferto Milano e l'Impero a causa della loro inazione. Paolo sembr\u00f2 averli convinti ad agire; e, tornato a Milano, infuse nuova speranza ai suoi abitanti dando loro la lieta notizia che presto sarebbero arrivati gli eserciti di Martino e Uliare a salvare Milano dai Goti.\nMa Martino e Uliare non si mossero e persero ulteriore tempo inviando una lettera a Belisario:\nDopo aver letto la lettera, Belisario ordin\u00f2 a Giovanni e Giustino di raggiungere Martino e Uliare, ma questi si rifiutarono, dichiarando che avrebbero seguito il suo ordine solo se anche Narsete fosse stato d'accordo. Belisario dunque scrisse una lettera a Narsete:\nNarsete, che questa volta concordava con Belisario, ordin\u00f2 a Giovanni e Giustino di seguire l'ordine di Belisario e cos\u00ec i due generali partirono alla volta di Milano; ma una malattia che colp\u00ec Giovanni rallent\u00f2 ancora le operazioni.\nMentre i Bizantini si attardavano a raggiungere Milano a causa della discordia tra generali, gli stenti subiti dai Milanesi assediati si aggravarono a tal punto che:\nNel frattempo, oratori goti furono inviati a Mundila, promettendogli che in caso di resa lui e la guarnigione imperiale non avrebbe subito danno alcuno. Mundila richiese che anche gli abitanti dovessero essere risparmiati ma poi, dubitando che i Goti avrebbero mantenuto le promesse, propose ai suoi di lanciarsi contro i nemici in un attacco suicida, perch\u00e9 era meglio perire in modo eroico, che continuare a vivere vedendo gli abitanti di Milano trucidati dal nemico sembrando in tal modo quasi collaboratori dei Barbari.\nMa nessuno dei soldati fu d'accordo con Mundila e cos\u00ec la guarnigione imperiale si arrese al nemico e fu risparmiata, mentre 300.000 cittadini milanesi (secondo Procopio; ridotti a 30.000 dalla storiografia moderna) vennero trucidati dal nemico. Questa \u00e8 la descrizione di Procopio della strage:\nIn questo modo i Bizantini ripersero la \"Liguria\", mentre l'ex capitale dell'Impero romano d'Occidente fu rasa al suolo e i suoi cittadini maschi trucidati, mentre le femmine divennero schiave dei Burgundi. Giustiniano I, vista come la rivalit\u00e0 tra Belisario e Narsete avesse contribuito alla distruzione di Milano, richiam\u00f2 Narsete a Costantinopoli.\nLa guerra gotica fin\u00ec nel 553 con la sconfitta dei Goti e la riduzione dell'Italia a provincia bizantina. Milano fu ricostruita per ordine del generale Narsete al termine della guerra, ma fatic\u00f2 a riprendersi dalle devastazioni. Il 3 settembre 569 fu conquistata dai Longobardi di re Alboino."}
{"id": "3670389", "revid": "300067", "url": "https://it.wikipedia.org/wiki?curid=3670389", "title": "Chicago Sky 2006", "text": "La stagione 2006 delle Chicago Sky fu la 1\u00aa nella WNBA per la franchigia.\nLe Chicago Sky arrivarono settime nella \"Eastern Conference\" con un record di 5-29, non qualificandosi per i play-off."}
{"id": "3670390", "revid": "729019", "url": "https://it.wikipedia.org/wiki?curid=3670390", "title": "Ganglio otico", "text": "Il ganglio otico \u00e8 un piccolo ganglio nervoso parasimpatico presente sulla faccia mediale del nervo mandibolare, subito sotto al forame ovale dell'osso sfenoide, nella fossa infratemporale.\nFibre del ganglio.\nIl ganglio otico riceve diversi tipi di fibre:"}
{"id": "3670396", "revid": "287204", "url": "https://it.wikipedia.org/wiki?curid=3670396", "title": "Chicago Sky 2007", "text": "La stagione 2007 delle Chicago Sky fu la 2\u00aa nella WNBA per la franchigia.\nLe Chicago Sky arrivarono seste nella \"Eastern Conference\" con un record di 14-22, non qualificandosi per i play-off."}
{"id": "3670397", "revid": "384933", "url": "https://it.wikipedia.org/wiki?curid=3670397", "title": "Campionato del Mondo Supermoto 2002", "text": ""}
{"id": "3670398", "revid": "384933", "url": "https://it.wikipedia.org/wiki?curid=3670398", "title": "Campionato del Mondo Supermoto 2003", "text": ""}
{"id": "3670399", "revid": "287204", "url": "https://it.wikipedia.org/wiki?curid=3670399", "title": "Chicago Sky 2008", "text": "La stagione 2008 delle Chicago Sky fu la 3\u00aa nella WNBA per la franchigia.\nLe Chicago Sky arrivarono quinte nella \"Eastern Conference\" con un record di 12-22, non qualificandosi per i play-off."}
{"id": "3670400", "revid": "384933", "url": "https://it.wikipedia.org/wiki?curid=3670400", "title": "Campionato del Mondo Supermoto 2004", "text": ""}
{"id": "3670407", "revid": "384933", "url": "https://it.wikipedia.org/wiki?curid=3670407", "title": "Campionato del Mondo Supermoto 2005", "text": ""}
{"id": "3670408", "revid": "384933", "url": "https://it.wikipedia.org/wiki?curid=3670408", "title": "Campionato del Mondo Supermoto 2006", "text": ""}
{"id": "3670411", "revid": "384933", "url": "https://it.wikipedia.org/wiki?curid=3670411", "title": "Campionato del Mondo Supermoto 2007", "text": ""}
{"id": "3670415", "revid": "287204", "url": "https://it.wikipedia.org/wiki?curid=3670415", "title": "Chicago Sky 2009", "text": "La stagione 2009 delle Chicago Sky fu la 4\u00aa nella WNBA per la franchigia.\nLe Chicago Sky arrivarono quarte nella \"Eastern Conference\" con un record di 16-18, non qualificandosi per i play-off."}
{"id": "3670420", "revid": "384933", "url": "https://it.wikipedia.org/wiki?curid=3670420", "title": "Campionato del Mondo Supermoto 2008", "text": ""}
{"id": "3670421", "revid": "384933", "url": "https://it.wikipedia.org/wiki?curid=3670421", "title": "Campionato del Mondo Supermoto 2009", "text": ""}
{"id": "3670424", "revid": "384933", "url": "https://it.wikipedia.org/wiki?curid=3670424", "title": "Campionato del Mondo Supermoto 2010", "text": ""}
{"id": "3670427", "revid": "599013", "url": "https://it.wikipedia.org/wiki?curid=3670427", "title": "Carlo Reggiani", "text": ""}
{"id": "3670430", "revid": "287204", "url": "https://it.wikipedia.org/wiki?curid=3670430", "title": "Chicago Sky 2010", "text": "La stagione 2010 delle Chicago Sky fu la 5\u00aa nella WNBA per la franchigia.\nLe Chicago Sky arrivarono seste nella \"Eastern Conference\" con un record di 14-20, non qualificandosi per i play-off."}
{"id": "3670431", "revid": "6923", "url": "https://it.wikipedia.org/wiki?curid=3670431", "title": "Stettiner Maschinenbau AG Vulcan", "text": "La Stettiner Maschinenbau Aktien-Gesellschaft Vulcan (nota anche come Vulcan di Stettino) era una azienda tedesca costruttrice di navi e locomotive a vapore di Stettino. La Vulcan ebbe un importante ruolo durante la prima guerra mondiale in quanto costruttrice di U-boat e navi da guerra per la marina imperiale tedesca e, nella seconda guerra mondiale, per la Kriegsmarine, e fu all'avanguardia nelle costruzioni navali fino alla sua chiusura avvenuta nel 1945, dopo che l'azienda aveva fatto bancarotta nel 1928.\nStoria.\nLa \"Vulcan\" venne fondata a Stettino, all'epoca nel Regno di Prussia, nel 1851 con il nome originale di \"Vulcan Werft\" dagli ingegneri di Amburgo Fr\u00fcchtenicht e Brock. Nel 1857 venne trasformata in una societ\u00e0 per azioni (tedesco: Aktiengesellschaft), che comprendeva azioni di compagnie di Berlino e Stettino. Il nome fu cambiato in Stettiner Maschinenbau AG \"Vulcan\" (tedesco: Societ\u00e0 di ingegneria meccanica di Stettino \"Vulcan\" AG) e venne avviata anche la costruzione di locomotive a vapore, costruendo la prima locomotiva nel 1859. L'officina ferroviaria venne impiantata a Bredow nei dintorni di Stettino. Il cantiere navale fu il primo stabilimento di costruzioni navali civile dell'Impero tedesco, che ottenne un ordine dalla Kaiserliche Marine di costruzione di una nave da guerra, con la realizzazione dell'incrociatore corazzato SMS \"Preu\u00dfen\", varato il 22 novembre 1873 e completato il 4 luglio 1876.\nFino al 1900, il cantiere navale visse una fase di intenso sviluppo e nei suoi scali furono varate navi per i pi\u00f9 importanti armatori, inizialmente tedeschi poi anche di altri paesi del mondo e vennero realizzate unit\u00e0 navali oltre che per la Marina Imperiale Tedesca, anche per le marine di Cina, Russia, Grecia, Brasile e Giappone . Quattro navi costruite in questo cantiere vinsero 12 volte il Nastro Azzurro dell'Atlantico, il riconoscimento che veniva attribuito alla nave passeggeri che deteneva il record di velocit\u00e0 media di attraversamento dell'Atlantico, in regolare servizio e senza scali di rifornimento; le navi realizzate nel cantiere che ottennero tale riconoscimento furono:\nTra 1907 e 1909 vennero costruiti nuovi impianti di costruzioni navali ad Amburgo e dal 1911 l'azienda prese il nome di \"Vulcan-Werke Hamburg und Stettin Actiengesellschaft\". A quel tempo, il cantiere navale di Amburgo cominci\u00f2 a prendere ordini per navi pi\u00f9 grandi, mentre a Stettino furono prodotte navi di minori dimensioni e sommergibili durante la prima guerra mondiale.\nNel 1905 fu costruita la pi\u00f9 grande nave passeggeri del mondo: la . L'impresa fu ripetuta nel 1913 nello stabilimento di Amburgo, costruendo il successivo piroscafo passeggeri pi\u00f9 grande al mondo, il transatlantico pi\u00f9 grande a tutti gli effetti del , affondato un anno prima. Il transatlantico SS \"Imperator\" nel 1920 venne rilevato dalla britannica Cunard Line in conto riparazioni di guerra e ribattezzato RMS \"Berengaria\".\nDopo il 1918, in seguito alla sconfitta dell'Impero tedesco nella prima guerra mondiale il cantiere navale cess\u00f2 la produzione di navi da guerra in base alle clausole del trattato di Versailles. Gli armatori limitarono anche gli ordini per la costruzione di navi passeggeri, sebbene il cantiere navale avesse ancora nel 1924 un saldo positivo, ma nel 1925 la situazione si deterior\u00f2 a tal punto che nemmeno le sovvenzioni del governo prussiano e del governo del Reich riuscirono a salvarlo dalla crisi. Nel 1926, con l'inizio della Grande Depressione che port\u00f2 dalla met\u00e0 degli anni venti al 1930 un grave collasso nel settore delle costruzioni navali e colp\u00ec tutti i principali cantieri navali tedeschi, il settore navale della \"Vulcan-Werke Hamburg und Stettin Actiengesellschaft\" fu acquistato dalla societ\u00e0 Deschimag (Deutsche Schiff-und Maschinenbau AG) di Brema; nel 1928 questa lo cedette alla Howaldtswerke di Kiel che decise di chiudere per bancarotta gli stabilimenti navali di Stettino e vendette il settore costruzioni ferroviarie rilevato nello stesso anno dalla Borsig di Berlino.\nNel 1939 il cantiere venne riaperto da una nuova compagnia, anche questa denominata Vulkan, che nel 1940 avvi\u00f2 l'attivit\u00e0 di costruzioni navali per la Kriegsmarine. Nonostante fosse stata avviata la costruzione di numerose unit\u00e0 navali, tra cui 18 sommergibili type-VII C, a causa della guerra soltanto qualche unit\u00e0 venne varata e completata, tra cui due sommergibili, ma solo uno di essi l'U-901 entr\u00f2 in servizio mentre il secondo, l'U-902, venne distrutto da un attacco aereo prima che potesse entrare in servizio.\nAl termine della seconda guerra mondiale Stettino si trov\u00f2 nella Zona di occupazione sovietica della Germania con i cantieri navali in gran parte distrutti durante la guerra dai bombardamenti.\nIl 14 giugno 1945, il dipartimento marittimo del ministero dell'Industria ha costituito l'Unione cantieri navali polacchi (polacco: Zjednoczone Stocznie Polskie; acronimo: ZSP) con sede a Danzica. Le prime decisioni furono quelle di nominare commissioni incaricate di subentrare ai russi nei cantieri da loro occupati.\nCon la sconfitta della Germania nella seconda guerra mondiale, a seguito del trattato di Parigi Stettino entr\u00f2 a far parte della Repubblica Popolare di Polonia,\nNel 1948 sul vecchio sito del cantiere Vulkan e con quel che rimaneva dell'adiacente stabilimento Stettiner Oderwerke venne istituito il Cantiere navale di Stettino (polacco: Stocznia Szczeci\u0144ska), dove il 6 novembre 1948 avvenne il varo della prima nave costruita dopo la guerra in Polonia, la portarinfuse \"So\u0142dek\", adattata per trasportare sia carbone che minerale alla rinfusa.\nNel 1950, conformemente all'ordinanza del Ministro della navigazione del 20 febbraio, l'Unione cantieri navali polacchi venne trasformata in Industria Centrale di costruzioni navali (in polacco: Centralny Zarz\u0105d Przemys\u0142u Okr\u0119towego; acronimo: CZPO) che raggruppava quattro imprese di propriet\u00e0 statale: Cantiere navale di Danzica, Cantiere navale settentrionale (ex fabbrica vagoni), Cantiere navale di Gdynia e Cantiere navale di Stettino.\nSotto il controllo del governo polacco il cantiere ha investito in nuove attrezzature, giungendo ad impiegare circa 11.000 lavoratori. Nel 1999, gli ordini per la costruzione di nuove navi crollarono drammaticamente a causa della crisi internazionale del settore delle costruzioni navali. Problemi finanziari e successiva insolvenza hanno portato alla cessazione dei lavori nel marzo 2002 e al fallimento nel luglio 2002. La societ\u00e0 fu rilevata dall'Agenzia statale per lo sviluppo industriale e continu\u00f2 la produzione sotto il nome di Stocznia Szczeci\u0144ska Nowa. Nel 2009, questo cantiere ha anche cessato le operazioni, ponendo fine a una tradizione di costruzione navale di oltre 150 anni a Stettino."}
{"id": "3670432", "revid": "6796", "url": "https://it.wikipedia.org/wiki?curid=3670432", "title": "Torrossa", "text": ""}
{"id": "3670435", "revid": "709565", "url": "https://it.wikipedia.org/wiki?curid=3670435", "title": "Segunda Divisi\u00f3n 2005-2006 (Spagna)", "text": "L'edizione 2005-06 della Segunda Divisi\u00f3n fu il settantacinquesimo campionato di calcio spagnolo di seconda divisione. Il campionato vide la partecipazione di 22 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3670437", "revid": "422900", "url": "https://it.wikipedia.org/wiki?curid=3670437", "title": "Segunda Divisi\u00f3n spagnola 2005-2006", "text": ""}
{"id": "3670438", "revid": "422900", "url": "https://it.wikipedia.org/wiki?curid=3670438", "title": "Segunda Divisi\u00f3n spagnola 2004-2005", "text": ""}
{"id": "3670443", "revid": "1782831", "url": "https://it.wikipedia.org/wiki?curid=3670443", "title": "Sarpsborg 08 Fotballforening 2010", "text": "Questa voce raccoglie le informazioni riguardanti il Sarpsborg 08 Fotballforening nelle competizioni ufficiali della stagione 2010.\nStagione.\nIl Sarpsborg 08 giunse al secondo posto finale in classifica, che signific\u00f2 la promozione nella Tippeligaen. Il club gioc\u00f2 28 partite annuali invece di 30 a causa della bancarotta del Lyn Oslo, che fall\u00ec a stagione in corso e a cui furono annullati tutti i match di campionato. L'avventura nella Coppa di Norvegia si interruppe invece al terzo turno, per mano dello H\u00f8nefoss.\nMaglie e sponsor.\nLa prima divisa prevede i classici colori sociali, con una maglia blu e una striscia centrale bianca, con i pantaloncini e i calzettoni bianchi. La divisa da trasferta \u00e8, invece, completamente nera."}
{"id": "3670447", "revid": "287204", "url": "https://it.wikipedia.org/wiki?curid=3670447", "title": "Pap\u00e0 perch\u00e9", "text": "Pap\u00e0 perch\u00e9 \u00e8 un singolo del cantante italiano Zucchero Fornaciari, estratto dall'album \"Spirito DiVino\", etichettato Polydor.\nIl brano.\nIl brano, che il cantautore dedica al padre scomparso, \u00e8 stato pubblicato anche in versione spagnola con il titolo \"Papa por que\".\nDa una frase contenuta nel testo \u00e8 stato tratto il titolo dell'album di provenienza \"Spirito DiVino\":\nTracce.\nDal 10 ottobre 2005 \u00e8 possibile effettuare il download del brano. Testi e musiche di Zucchero, eccetto dove diversamente indicato."}
{"id": "3670448", "revid": "599013", "url": "https://it.wikipedia.org/wiki?curid=3670448", "title": "Enrico Lamperti", "text": ""}
{"id": "3670453", "revid": "599013", "url": "https://it.wikipedia.org/wiki?curid=3670453", "title": "Johnny Villarroel", "text": "Caratteristiche tecniche.\nGiocava come centrocampista: era dotato di un'affinata tecnica e di particolare perizia nel controllo di palla.\nCarriera.\nClub.\nVillarroel debutt\u00f2 a vent'anni nell'edizione 1988 della massima serie nazionale, scendendo in campo per il Wilstermann, societ\u00e0 della sua citt\u00e0 natale. Dopo aver giocato la stagione 1989 pass\u00f2 al The Strongest, trasferendosi pertanto nella capitale La Paz. L\u00ec affianc\u00f2 altri giocatori gi\u00e0 affermati quali Sergio Luna, \u00d3scar Carmelo S\u00e1nchez e Mario Rolando Ortega; Villarroel venne impiegato spesso, fornendo buone prestazioni e facendosi notare per le sue capacit\u00e0. Nel 1993 vinse il campionato nazionale per la prima e unica volta in carriera. Nel 1996 lasci\u00f2 la squadra giallo-nera; nel 1997 ebbe una breve parentesi al Destroyers. Nel 1998 torn\u00f2, a dieci anni di distanza, al Wilstermann: vi rimase per due stagioni, giocando con continuit\u00e0. Nel 2000 gioc\u00f2 a Santa Cruz de la Sierra con l'Oriente Petrolero. Nel 2001 era nella rosa dell'Aurora di Cochabamba; Nel 2003 torn\u00f2 a disputare la massima serie; in seguito si ritir\u00f2 dal calcio giocato.\nNazionale.\nDebutt\u00f2 in Nazionale maggiore il 3 marzo 1993, in occasione dell'incontro di Asunci\u00f3n con il .\nNello stesso anno venne incluso nella lista per la Copa Am\u00e9rica. In tale competizione, per\u00f2, non viene mai schierato. Il 15 agosto dello stesso anno torn\u00f2 in Nazionale per la gara delle qualificazioni a contro l'. Il 22 agosto gioc\u00f2 da titolare contro il nell'ambito del medesimo torneo. Gioc\u00f2 poi un'amichevole non ufficiale con il Venezuela il 3 aprile 1995 a Sucre."}
{"id": "3670454", "revid": "179980", "url": "https://it.wikipedia.org/wiki?curid=3670454", "title": "Jhonny Villarroel", "text": ""}
{"id": "3670457", "revid": "1845009", "url": "https://it.wikipedia.org/wiki?curid=3670457", "title": "Richard Boyle, I conte di Cork", "text": "L'inizio.\nRichard Boyle nacque a Canterbury il 3 ottobre 1566. Suo padre era Roger Boyle (morto il 24 marzo 1576), discendente di una famiglia di proprietari terrieri originari dell'Herefordshire, il 16 ottobre 1564 si era sposato con Joan Naylor (15 ottobre 1529-20 marzo 1586) e Richard era il loro secondo figlio.\nRichard frequent\u00f2 la King's School di Canterbury, nello stesso periodo di Christopher Marlowe, la sua educazione fu completata presso l'universit\u00e0 di Corpus Christi College (Cambridge), che termin\u00f2 nel 1583, successivamente studi\u00f2 legge presso il Middle Temple. L\u00ec conobbe Roger Manwood (1525-1592) un giurista che ricopriva la carica di \"Lord Chief Baron of the Exchequier\", una sorta di giudice, e and\u00f2 a lavorare per lui come cancelliere.\nPrima di aver completato i propri studi in legge Richard lasci\u00f2 l'Inghilterra per esplorare nuovi lidi in Irlanda dove giunse il 23 giugno 1588 con qualche gioiello e poco altro.\nNel 1590 ottenne la nomina come \"Escheator\" (avvocati che si occupano di incamerare per lo Stato i beni di coloro che muoiono senza eredi), qualche anno dopo, il 6 novembre 1595 Richard si spos\u00f2 con Joan Apsley (1578-14 dicembre 1599), ereditiera di Limerick che gli port\u00f2 in dote la rendita della propriet\u00e0 di famiglia di cui continu\u00f2 a beneficiare fino al 1632.\nLa moglie mor\u00ec di parto insieme al figlio pochi anni dopo e vennero sepolti a Buttevant nella contea di Cork.\nLa carriera politica.\nIn quello stesso periodo Richard inizi\u00f2 ad essere oggetto degli attacchi di Henry Wallop (1540 circa-14 aprile 1599) e di altri politici con incarichi governativi. Richard disse che quella era la dimostrazione della loro invidia per il suo crescente successo. Sia come sia poco dopo venne arrestato per frode e collusione con gli spagnoli, un modo come un altro per far balenare su qualcuno il sospetto di essere un papista, un'accusa che, nel regno della protestante Elisabetta I d'Inghilterra non andava presa alla leggera. Quando fu sul punto di salpare per l'Inghilterra allo scopo di discolparsi davanti alla regina, nell'ottobre del 1598, scoppi\u00f2 nel Munster (Irlanda) una pesante rivolta che devast\u00f2 le sue propriet\u00e0 impoverendolo notevolmente. Al sud era infatti arrivata la Ribellione di Tyrone che dal 1594 al 1603 avrebbe insanguinato l'Irlanda, lotta nata in risposta alla crescente espansione inglese nell'isola prodotta dall'esercito per ordine di Elisabetta.\nAvendo perso gran parte delle proprie propriet\u00e0 Richard torn\u00f2 in patria e riprese il suo posto presso il Temple entrando quasi subito al servizio di Robert Devereux, II conte d'Essex, presto per\u00f2 ricominciarono le accuse contro di lui che venne chiamato a discolparsi presso la Star Chamber. Le colpe che gli venivano contestate tuttavia non convinsero la regina che, ben lungi dal volerlo condannare, lo nomin\u00f2 Cancelliere del Concilio di Munster (Irlanda) nel 1600. Tre anni dopo, il 25 luglio 1603 venne nominato cavaliere da George Carew, I conte di Totnes (29 maggio 1555-27 marzo 1629) presso un'abbazia di Dublino, in quel giorno spos\u00f2 anche la sua seconda moglie, Catherine Fenton figlia del Segretario di Stato e del Consiglio privato per l'Irlanda Jeffrey Fenton (1539 circa-19 ottobre 1608).\nOneri ed onori.\nLa carriera politica di Richard rimase in ascesa, nel 1606 entr\u00f2 nel Consiglio privato per Munster e nel 1613 in quello dell'intera Irlanda. Nel novembre del 1618 acquist\u00f2 poi delle terre presso il villaggio di Bendon dove eresse una fonderia ed una filanda, andando poi a chiamare diversi operai e proprietari dall'Inghilterra, specie da Bristol.\nSolo due anni prima, il 6 settembre 1616 venne creato Barone di Youghal ed il 26 ottobre 1620 venne nominato conte di Cork. Lo stesso giorno di nove anni dopo venne nominato \"Lord Justice\" ed il 9 novembre del 1631 divenne Lord Tesoriere per l'Irlanda.\nDi pari passo con la crescita del proprio prestigio Richard aument\u00f2 anche le ricchezze e le propriet\u00e0 di famiglia, gi\u00e0 nel 1602 aveva acquistato il Castello di Lismore e altre terre nelle contee di Waterford, Tipperary e Youghal per l'ammontare di 1.500\u00a3 ed altre se ne aggiunsero nel corso degli anni.\nCon tale successo politico non poteva non avere nemici, uno dei pi\u00f9 acerrimi avversari di Richard fu Thomas Wentworth, I conte di Strafford, arrivato in Irlanda con un incarico governativo nel 1633 ed uno dei suoi primi atti fu di togliergli diversi onori e privilegi. La strategia di Richard non fu di attacco immediato, con pazienza mosse le proprie forze contro Wentworth tanto che alla fine questo concorse alle dimissioni del conte. Nel 1641 la Ribellione Irlandese lo priv\u00f2, di nuovo, di una parte consistente delle sue terre e quando mor\u00ec, il 15 settembre di due anni dopo non erano ancora state recuperate.\nRichard venne sepolto presso la chiesa di Santa Maria Vergine a Youghal.\nDiscendenza.\nRichard ebbe dalla moglie Catherine numerosi figli:"}
{"id": "3670459", "revid": "3115", "url": "https://it.wikipedia.org/wiki?curid=3670459", "title": "B\u00e1novce nad Ondavou", "text": "B\u00e1novce nad Ondavou (in ungherese \"B\u00e1n\u00f3c\", in tedesco \"Baan\") \u00e8 un comune della Slovacchia facente parte del distretto di Michalovce, nella regione di Ko\u0161ice.\nHa dato i natali al poeta Pavol Horov."}
{"id": "3670460", "revid": "287204", "url": "https://it.wikipedia.org/wiki?curid=3670460", "title": "Banovce nad Ondavou", "text": ""}
{"id": "3670463", "revid": "599013", "url": "https://it.wikipedia.org/wiki?curid=3670463", "title": "Fausto Faglioni", "text": ""}
{"id": "3670483", "revid": "1573940", "url": "https://it.wikipedia.org/wiki?curid=3670483", "title": "Calilinus", "text": "Calilinus \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti al Paleogene.\nDistribuzione.\nL'unica specie oggi nota di questo genere \u00e8 stata rinvenuta in alcune ambre baltiche.\nTassonomia.\nA giugno 2011, questo genere fossile comprende 1 specie:"}
{"id": "3670486", "revid": "468892", "url": "https://it.wikipedia.org/wiki?curid=3670486", "title": "Orhan Mustafi", "text": ""}
{"id": "3670493", "revid": "729019", "url": "https://it.wikipedia.org/wiki?curid=3670493", "title": "Polmone umano", "text": "Il polmone umano \u00e8 un organo del corpo umano, posizionato in numero di due dentro la gabbia toracica e protetto, quindi, dalle coste. Il polmone ha grosso modo la forma di un cono e il suo peso, molto variabile in ogni individuo, \u00e8 in media 680 g per il polmone destro e 620 g per il polmone sinistro nel maschio adulto, nella femmina adulta si parla di un peso di circa 625-650 g per il polmone destro e 580-600 g per il polmone sinistro. Sempre nel maschio i polmoni, in media distensione, hanno un diametro verticale massimo di 25\u201326\u00a0cm, un diametro sagittale alla base di 16\u00a0cm, un diametro trasverso alla base di 10\u201311\u00a0cm a destra e 7\u20138\u00a0cm a sinistra. I valori nella femmina adulta sono: 22-23 cm di diametro massimo verticale, un diametro saggittale alla base di 12-13 cm, un diametro traverso alla base di 8-9 cm a destra e 6-7 cm a sinistra. Nei polmoni avvengono gli scambi gassosi fra aria e sangue o \"ematosi\" e hanno quindi il ruolo di permettere l'ossigenazione del sangue e l'espulsione dell'anidride carbonica.\nLa superficie dei polmoni si presenta suddivisa in aree poligonali contornate da linee che presentano un colorito pi\u00f9 scuro: le aree rappresentano i lobuli pi\u00f9 periferici, mentre il contorno pigmentato corrisponde al connettivo dove si depositano particelle di pigmento responsabili della colorazione dei polmoni. Prima della nascita, infatti, il polmone \u00e8 rosso, nel bambino diventa roseo, nell'adulto grigio biancasto e nell'anziano grigio ardesia. Il cambio di colore \u00e8 dovuto all'accumulo di pigmento, soprattutto carbone, che viene fagocitato da macrofagi e depositato nel connettivo interstiziale intorno ai vasi.\nOgni polmone \u00e8 rivestito da una membrana sierosa, la \"pleura\" formata da due foglietti: uno addossato al polmone stesso e l'altro alla parete toracica. Nello spazio fra i due foglietti che contiene un velo di liquido, esiste una pressione negativa che permette ai polmoni di espandersi durante l'inspirazione. Sempre all'interno della gabbia toracica i due polmoni delimitano uno spazio mediano, il mediastino che contiene il sacco pericardico con il cuore, il timo, i grossi vasi, parte dell'esofago, la trachea e i bronchi.\nIl volume dei polmoni nel cadavere \u00e8 di 1.600 e 1.300\u00a0cm\u00b3 rispettivamente nel maschio e nella femmina. La quantit\u00e0 di aria che pu\u00f2 essere contenuta viene chiamata capacit\u00e0 polmonare e cambia in base alle fasi della respirazione. Nel vivente in un'inspirazione normale i polmoni possono contenere dai 3.400 ai 3.700\u00a0cm\u00b3 di aria che possono arrivare a 5.000-6.000\u00a0cm\u00b3 in un'inspirazione forzata. L'aria respiratoria, che corrisponde all'aria che viene inalata ed emessa con un'inspirazione ed espirazione ordinaria \u00e8 di circa 500\u00a0cm\u00b3.\nIn condizioni normali i polmoni sono ripieni di aria e presentano un peso specifico di 0,49, a differenza di un polmone che non ha mai respirato che ha un peso specifico di 1,068. Un polmone quindi, se immerso in acqua, galleggia se pieno d'aria mentre affonda se non ne contiene. Questo dato \u00e8 molto importante in medicina legale perch\u00e9 consente di discriminare tra un corpo morto annegato o buttato in acqua dopo la morte (nel secondo caso il polmone galleggia).\nIl polmone che ha respirato, inoltre, se compresso produce un caratteristico crepitio, simile a quello prodotto quando si calpesta la neve, dovuto all'uscita dell'aria e alla rottura delle pareti alveolari.\nDisposizione e rapporti.\nIl polmone si pu\u00f2 identificare come un cono tagliato longitudinalmente e vi si distinguono una base, un apice, una faccia laterale, una faccia mediale e tre margini.\nLa base o faccia diaframmatica si modella sulla convessit\u00e0 del diaframma e presenta quindi una forma semilunare. Con l'interposizione del diaframma si mette in rapporto con gli organi addominali (lobo destro e sinistro del fegato, stomaco, milza, ghiandola surrenale e polo superiore del rene). A sinistra la base \u00e8 formata quasi esclusivamente dal lobo inferiore, mentre a destra partecipa anche il lobo medio.\nLa faccia laterale o costovertebrale \u00e8 convessa, corrisponde alla gabbia toracica (quindi coste e spazi intercostali) ed \u00e8 la pi\u00f9 estesa delle due facce. Postero-superiormente presenta le impronti costali mentre attraverso la cavit\u00e0 pleurica si mette in rapporto con la pleura parietale.\nLa faccia mediale o mediastinica \u00e8 concava e tesa fra il margine anteriore e posteriore. In mezzo presenta un'area infossata, l'ilo del polmone attraverso il quale penetrano nell'organo i bronchi, i vasi e i nervi. Nel polmone destro ha una forma rettangolare, mentre a sinistra presenta una forma di racchetta con il manico rivolto verso il basso. Nell'ilo avviene la riflessione della pleura parietale in quella viscerale che si prolunga dal peduncolo polmonare al diaframma formando il legamento triangolare o legamento polmonare che individua una zona preilare e retroilare nella faccia mediale stessa. Davanti e sotto l'ilo \u00e8 presente anche la fossa cardiaca, pi\u00f9 marcata nel polmone sinistro, dove trova posto il cuore.\nL'apice del polmone \u00e8 la regione che si trova sopra al margine superiore della 2\u00aa costa ed ha la forma di cono arrotondato. \u00c8 in rapporto con l'arteria succlavia (che vi lascia un'impronta), l'arteria toracica interna, l'arteria intercostale suprema e il ganglio cervicale inferiore del simpatico.\nIl margine anteriore e il margine posteriore cominciano in alto dall'apice e si portano in basso dividendo la faccia mediale da quella laterale. Il margine inferiore separa le facce laterale e mediale dalla base e nella continuazione con il margine anteriore \u00e8 presente una piccola sporgenza detta \"lingula\" che ricopre l'apice del cuore.\nProiezioni toraciche del polmone.\nLe proiezioni toraciche del polmone sono una serie di punti di riferimento presi sulla gabbia toracica che permettono di individuare con esattezza la forma e la posizione del polmone e delle sue scissure all'interno della gabbia toracica. Proprio per questo rivestono grande importanza in semeiotica. Si \u00e8 soliti descrivere le proiezioni del margine anteriore ed inferiore del polmone oltre che dell'incisura cardiaca e delle scissure polmonari.\nIl margine anteriore, poggiato sulla superficie posteriore dello sterno, segue una linea che, partendo dall'articolazione clavicolo-sternale, si porta obliqua in basso e medialmente verso l'articolazione manubrio-sternale nei pressi della linea mediosternale. Di qui scende sul corpo dello sterno mantenendosi parallelo alla linea mediosternale fino all'altezza della IV Costa. Da qui il margine anteriore del polmone destro prosegue inferiormente fino all'altezza dell'articolazione xifo-sternale, dove si continua nel margine inferiore del polmone, mentre quello del polmone di sinistra trapassa nell'incisura cardiaca.\nIl margine inferiore del polmone si inserisce nello spazio compreso tra la superficie toracica della cupola diaframmatica e la superficie interna della cavit\u00e0 toracica. Segue una linea che, partendo dal processo spinoso della X Vertebra Toracica si porta lateralmente, pressoch\u00e9 orizzontale, incrociando la X Costa sulla linea scapolare. Quindi si porta lateralmente incrociando l'VII Costa sulla linea ascellare media e risale anteriormente, incrociando sulla linea emiclaveare il margine superiore della VI Costa. Da qui il margine inferiore del polmone destro prosegue verso l'articolazione xifo-sternale, dove si continua nel margine anteriore del polmone, mentre quello di sinistra trapassa, sulla linea parasternale, nell'incisura cardiaca.\nL'incisura cardiaca, a concavit\u00e0 rivolta medialmente, segue il margine inferiore della IV Costa fino a raggiungere la linea parasternale. Di qui scende verticalmente seguendo la stessa linea, incrociando la V Costa ed il margine superiore della VI Costa, dove si continua nel margine inferiore del polmone. Lo spazio compreso tra la linea mediosternale e l'incisura cardiaca delimita l'aia nuda del cuore.\nLa scissura principale segue una linea che, partendo dall'ilo polmonare, si porta posteriormente e superiormente, raggiungendo il margine posteriore del polmone all'altezza del processo spinoso della III Vertebra toracica. Di qui si porta lateralmente ed inferiormente verso il margine mediale della spina della scapola, incontrando poi la V Costa sulla linea ascellare media. Quindi, raggiunto il margine superiore della VI Costa sulla linea emiclaveare, incide il margine inferiore e si porta nuovamente all'ilo polmonare.\nLa \"scissura secondaria\", presente nel solo polmone di destra, segue una linea che, a partire dalla scissura principale nel IV spazio intercostale, si porta anteriormente mantenendosi orizzontale fino ad incontrare il margine inferiore della IV costa sulla linea margino-sternale.\nCambiamenti durante la respirazione.\nL'espansione dei polmoni avviene soprattutto in senso verticale per l'alzarsi e l'abbassarsi del diaframma per l'ampiezza del seno pleurale costodiaframmatico. Il margine inferiore, quindi, \u00e8 quello che cambia di pi\u00f9 posizione nell'atto respiratorio. A livello della linea ascellare media il margine si abbassa di 3\u20134\u00a0cm rispetto allo stadio di media distensione senza mai avvicinarsi di pi\u00f9 di 5\u20136\u00a0cm al margine pleurale inferiore.\nVascolarizzazione ed innervazione.\nTutti i vasi e i nervi hanno la caratteristica di seguire le ramificazioni dell'albero bronchiale sia per la direzione sia per la dimensione dei vari rami e collaterali.\nVascolarizzazione sanguigna.\nNei polmoni sono presenti due sistemi vascolari appartenenti l'uno alla piccola circolazione e l'altro alla grande circolazione. Questi due sistemi non sono indipendenti ma presentano numerose piccole anastomosi dei vasi pi\u00f9 piccoli.\nPiccola circolazione.\nLa piccola circolazione o sistema funzionale (per quanto concerne i polmoni) \u00e8 formata dai vasi polmonari: le due arterie polmonari, rami del tronco polmonare che nasce dal ventricolo destro, e le vene polmonari, in numero di due per ciascun polmone, che nascono dall'unione delle venule e sfociano poi nell'atrio sinistro del cuore. Nelle vene polmonari sfociano anche alcune venule che derivano dai vasi bronchiali dei bronchi pi\u00f9 piccoli generando uno shunt che pu\u00f2 influire sulla quantit\u00e0 di sangue non ossigenato che torna al cuore.\nIn questa circolazione il sangue circola in senso \"contrario\" a quello della grande circolazione: il sangue poco ossigenato attraverso le arterie polmonari si dirige verso i polmoni, mentre quello ossigenato \u00e8 diretto verso il cuore attraverso le vene polmonari. Nelle arterie, quindi, circola sangue venoso, mentre nelle vene sangue arterioso.\nQuesta particolarit\u00e0, naturalmente, \u00e8 ristretta solo alla piccola circolazione il cui ruolo \u00e8 proprio quello di portare il sangue povero di ossigeno ai polmoni perch\u00e9 venga ricaricato tramite la respirazione. Non \u00e8 deputato, invece, al trasporto di nutrienti.\nGrande circolazione.\nI vasi della grande circolazione o sistema nutritizio sono quelli che portano i nutrienti ai polmoni. Questo \u00e8 formato dai vasi bronchiali: le tre arterie bronchiali che nascono dall'aorta toracica (due per il polmone sinistro e una per il destro) le cui ramificazioni all'interno dei polmoni vanno a formare due reti capillari (una superficiale per la mucosa e una profonda per muscoli e ghiandole) e le vene bronchiali che nascono dall'unione delle venule dei bronchi pi\u00f9 grossi e sboccano poi nelle vene azigos e emiazygos.\nVascolarizzazione linfatica.\nI vasi linfatici dei polmoni formano due reti che fanno entrambe capo ai linfonodi dell'ilo e del peduncolo: una superficiale che si trova sotto la pleura e una rete profonda per il drenaggio della parete dei bronchi e dei vasi che attraversa diversi piccoli linfonodi che, diversamente da altri organi, non sono semplici noduli linfatici ma veri e propri linfonodi. I linfonodi a cui fanno capo, fanno parte dei \"linfonodi bronchiali\" che presentano un colorito pi\u00f9 scuro per lo stesso deposito di pigmento che riguarda i setti interalveolari.\nInnervazione.\nI nervi dei polmoni provengono dai plessi polmonari anteriore e posteriore che sono formati da rami del nervo vago (fibre broncocostrittrici e vasodilatatrici) e del simpatico toracolombare (fibre broncodilatatrici e vasocostrittrici). Durante l'inspirazione ha luogo l'azione bronco- e vasodilatatrice, mentre durante l'espirazione quella bronco- e vasocostrittrice.\nStruttura.\nDa organo pieno quale \u00e8 il polmone presenta un parenchima interno suddiviso in numerose parti da setti di tessuto connettivo che, in parte, provengono dal rivestimento sieroso che lo ricopre: la pleura viscerale (il secondo foglietto della pleura, la pleura parietale \u00e8 un continuo con la controparte viscerale, ma \u00e8 adesa alla gabbia toracica e quindi non partecipa al rivestimento polmonare o all'invio di setti all'interno del polmone). I polmoni presentano all'interno anche parte dell'albero bronchiale, la parte intrapolmonare, mentre il resto \u00e8 completamente costituito da parenchima (vedi anche Struttura dei bronchi).\nIn particolare, il parenchima polmonare \u00e8 formato dall'insieme di numerosi lobuli, cio\u00e8 territori indipendenti delimitati da connettivo e formati a loro volta dalla pi\u00f9 piccola unit\u00e0 di cui sono formati i polmoni: gli acini polmonari. All'interno dei lobuli sono comprese anche le ramificazioni terminali dei bronchi, che non fanno parte dell'albero bronchiale propriamente detto.\nSuddivisione e albero bronchiale.\nI polmoni si trovano suddivisi in lobi, zone, lobuli e acini.\nLobi e scissure.\nIl primo grado in cui si trovano suddivisi i polmoni sono i lobi. I lobi risultano essere strutture indipendenti sia dal punto di vista anatomico che funzionale, possedendo una vascolarizzazione e una ventilazione propria. I lobi sono due nel polmone sinistro e tre in quello destro separati da scissure. Le scissure si approfondano fino all'ilo e dividono completamente i lobi tra di loro. Nel polmone sinistro ne \u00e8 presente solo una, la scissura principale simile a quella presente nel destro che lo divide in due lobi: superiore e inferiore. Nell'altro polmone le scissure sono, invece, due:\nI lobi sono raggiunti da bronchi di primo ordine o bronchi lobari rami diretti del bronco principale. Esistono, quindi, tre bronchi di prim'ordine destri e 2 bronchi di prim'ordine sinistri.\nZone.\nI lobi sono gli unici elementi fisicamente separati. Una suddivisione successiva permette di distinguere all'interno dei lobi di zone o segmenti polmonari. Le zone, delimitate da setti di connettivo e contigue fra loro, sono definite come territori parti di un lobo che presentano un'indipendenza rispetto alle parti vicine per la presenza di un ramo dell'arteria polmonare, di un bronco e di una rete venosa (facente parte della circolazione polmonare). Le zone sono 10 ed hanno un significato rilevante soprattutto nella chirurgia poich\u00e9 l'individuazione di zone ancora pi\u00f9 piccole indipendenti per irrorazione sanguigna e ventilazione permette, in caso di asportazioni, di sacrificare il meno possibile del polmone e limitando la perdita di superficie respiratoria funzionale.\nLe zone sono raggiunte da bronchi di secondo ordine o bronchi zonali o bronchi segmentali, rami dei bronchi di primo ordine.\nLobuli e acini.\nLe zone sono composte da centinaia di territori indipendenti, i lobuli, collegati fra loro tramite connettivo interstiziale. Ognuno di essi ha un volume di circa 0,5\u00a0cm\u00b3; quelli profondi sono di forma poliedrica, mentre quelli superficiali sono piramidali con la base rivolta verso l'esterno e riconoscibili per via del connettivo interlobulare pigmentato. Ogni lobulo \u00e8 poi formato da 10-15 acini polmonari, le unit\u00e0 elementari dell'apparato respiratorio a cui fanno capo le ramificazioni terminali dei bronchi.\nI bronchi zonali si dividono nel connettivo presente fra i lobuli in bronchi lobulari che a loro volta si suddividono in bronchioli intralobulari che terminano come bronchioli terminali per la ventilazione degli acini.\nParenchima polmonare.\nIl parenchima polmonare \u00e8 tutta la regione dei polmoni intorno all'albero bronchiale ed \u00e8 formato dall'insieme di tutti i lobuli polmonari. Ogni bronco lobulare si ramifica in bronchioli lobulari che terminano dividendosi in bronchioli terminali o bronchioli minimi. Questi bronchioli formano ciascuno un acino. Negli acini ogni bronchiolo terminale d\u00e0 origine a due bronchioli respiratori (detti anche bronchioli alveolari) che presentano sul loro decorso gli alveoli, cio\u00e8 delle estroflessioni emisferiche, che aumentano in numero verso l'estremit\u00e0 distale. I bronchioli respiratori terminano suddividendosi in condotti alveolari, in numero da 2 a 10, che presentano una parete completamente formata da alveoli. Tali condotti, infine, si diramano in condotti dilatati e a fondo cieco che presentano ancora alveoli. Questi condotti rappresentano la parte terminale delle vie respiratorie e prendono il nome di infundiboli o sacchi alveolari.\nPleure.\nLe pleure sono membrane sierose che avvolgono separatamente ciascun polmone. Ogni pleura \u00e8 costituita da due foglietti, viscerale e parietale, che continuano l'un l'altro a livello dell'ilo formando quindi una cavit\u00e0 chiusa, la cavit\u00e0 pleurale, ripiena di liquido pleurico fondamentale per la respirazione. La pleura viscerale costituisce la tonaca sierosa del polmone.\nAll'interno della cavit\u00e0 pleurica si formando dei recessi, i seni pleurici che contengono diversi centimetri cubici di liquido e rappresentano lo spazio per l'espansione dei polmoni.\nDerivazione embriologica.\nPrimo abbozzo respiratorio e sviluppo dei bronchi.\nI polmoni, come tutto l'apparato respiratorio, traggono origine dal diverticolo laringotracheale, un'evaginazione del solco laringotracheale o (doccia) formatasi verso il 28\u00ba giorno di vita embrionale. Questo condotto si sviluppa alla fine della IV settimana ventralmente all'abbozzo faringeo e al davanti dell'esofago. Il diverticolo va poi incontro ad allungamento, si ricopre di mesenchima splancnico e nella parte distale si allarga formando un abbozzo o gemma polmonare che si biforcano dando vita ai bronchi principali. Questi si approfondiscono nel mesenchima continuando ad emettere ramificazioni generando bronchi pi\u00f9 piccoli fino al VI mese di vita fetale.\nLa lamina mesodermica che delimita la cavit\u00e0 pleurale viene in parte invaginata nell'abbozzo polmonare diventando pleura viscerale e in parte va a rivestire la gabbia toracica formando il mesotelio della pleura parietale. In questo modo le cavit\u00e0 pleuriche si separano dalle cavit\u00e0 pericardica e peritoneale.\nSviluppo polmonare.\nI polmoni, quindi, nascono da masse mesenchimali penetrate da ramificazioni dei bronchi in via di sviluppo e vasi che provengono dall'aorta. Verso il V mese di vita fetale, l'estremit\u00e0 dei bronchioli vengono raggiunti da rami dell'arteria polmonare e inizia la formazione degli alveoli polmonari che continua per tutta la vita intrauterina e anche dopo la nascita.\nLa maturazione dei polmoni viene suddivisa in quattro fasi o periodi: periodo pseudoghiandolare, periodo canalicolare, periodo del sacco terminale e periodo alveolare. Questa divisione \u00e8 molto importanti nella clinica perch\u00e9 solo un feto con uno sviluppo polmonare tale da permettere la respirazione pu\u00f2 sopravvivere fuori dal grembo materno. In questo contesto quindi solo un feto che ha raggiunto la fase del sacco terminale e abbia un'adeguata produzione di surfactante pu\u00f2 respirare, anche se non sono escluse eccezioni in cui nati durante il periodo canalicolare possono sopravvivere in terapia intensiva.\nPeriodo pseudoghiandolare.\nIl periodo pesudoghiandolare va dalla 6\u00aa alla 16\u00aa settimana e in questa fase il polmone somiglia ad una ghiandola esocrina e le sue porzioni terminali sono rivestite da un epitelio cubico. Alla 16\u00aa settimana si sono formate tutte le strutture principali dei polmoni, ma non quelle implicate negli scambi gassosi, impedendo ai feti che nascono in questo stadio di sopravvivere. Dal momento che le parti craniali maturano prima di quelle caudali, si sovrappone al periodo successivo.\nPeriodo canalicolare.\nIl periodo canalicolare va dalla 16\u00aa alla 26\u00aa settimana e, dal momento che le parti craniali maturano prima di quelle caudali, si sovrappone al periodo precedente. In questa fase bronchi e bronchioli terminali aumentano il loro lume e il tessuto polmonare si vascolarizza ampiamente. Alla 24\u00aa settimana ogni bronchiolo terminale ha dato origine a pi\u00f9 bronchioli respiratori che formeranno, dividendosi, i dotto alveolari primordiali. La ricca vascolarizzazione e la formazione di alcuni sacchi terminali a parete sottile permette la respirazione alla fine di questo periodo. Spesso, per\u00f2, la terapia intensiva pu\u00f2 non bastare per via della formazione incompleta non solo dell'apparato respiratorio, ma anche di tutti gli altri. In questo stadio \u00e8 individuabile in epitelio cilindrico cigliato.\nPeriodo del sacco terminale.\nIl periodo del sacco terminale va dalla 26\u00aa settimana alla nascita e in questa fase si assiste alla formazione di moltissimi sacchi terminali e all'assottigliamento della loro parete. I capillari sporgono negli alveoli in via di sviluppo e, quindi, i contatti tra cellule epiteliali ed endoteliali si fa pi\u00f9 intimo andando a costituire la barriera sangue-aria che permette gli scambi gassosi. All'inizio del periodo i sacchi sono rivestiti dai pneumociti di I tipo e di II tipo che producono il surfactante indispensabile per la respirazione. La produzione di surfactante inizia alla 20\u00aa settimana, ma servono almeno sei settimane perch\u00e9 la quantit\u00e0 sia sufficiente a garantire la respirazione. Sono infatti la quantit\u00e0 di surfactante e l'adeguata vascolarizzazione che permettono o meno ad prematuro di sopravvivere.\nQuesta fase \u00e8 in sovrapposizione con la successiva poich\u00e9 gi\u00e0 alla 32\u00aa settimana (8 mesi circa) sono presenti strutture simili agli alveoli per via dell'epitelio di rivestimento ormai sottilissimo di alcuni sacchi terminali. Il tessuto di rivestimento in questo stadio passa da cubico a pavimentoso.\nPeriodo alveolare.\nIl periodo alveolare va circa dalla 32\u00aa settimana a 8 anni e si sovrappone al periodo precedente. Gi\u00e0 alla 32\u00aa settimana alcuni sacchi terminali hanno subito un assottigliamento della parete e si sono sviluppati in alveoli. Nonostante questo, circa il 95% degli alveoli maturi si formano dopo la nascita. All'inizio di questa fase i bronchiolo respiratorio termina in un gruppo di sacculi alveolari dalle sottilissime pareti separati da tessuto connettivo lasso che formeranno i futuri dotti alveolari.\nDopo la nascita gli alveoli primordiali si ingrandiscono insieme all'espansione dei polmoni dovuta all'aumento del numero di bronchioli. Entro il 3\u00ba anno di vita avviene lo sviluppo completo degli alveoli che, per\u00f2, possono continuare a formarsi fino all'8\u00ba anno. Una volta che un alveolo \u00e8 diventato maturo non pu\u00f2 pi\u00f9 dare vita a nuovi alveoli, capacit\u00e0 che \u00e8 invece insita in quelli immaturi nei quali si possono formare dei setti secondari di tessuto connettivo che suddividono l'alveolo primordiale. I passaggio da alveolo immaturo a maturo \u00e8 segnato dall'aumento di dimensioni.\nLa moltiplicazione degli alveoli e dei capillari polmonari che avviene dopo la nascita permette un aumento esponenziale della superficie aria-sangue.\nAlla nascita, in un polmone di un bambino nato a termine, sono presenti circa la met\u00e0 degli alveoli dell'adulto, cio\u00e8 150 milioni. Fra i 3 e gli 8 anni di et\u00e0 si completa lo sviluppo con un numero di circa 300 milioni.\nRespirazione fetale.\nDurante la vita intrauterina avvengono movimenti respiratori con una forza sufficiente da aspirare il liquido amniotico nei polmoni. Questa \"respirazione\" \u00e8 intermittente e di notevole importanza per lo sviluppo dei polmoni e prepara il feto alla respirazione autonoma che dovr\u00e0 affrontare appena nato. Con l'avvicinarsi del parto i movimenti respiratori aumentano per preparare i muscoli respiratori. Al momento della nascita i polmoni sono pieni per met\u00e0 di liquido che durante i primi movimenti respiratori extrauterini si scambia con l'aria inspirata evacuando da bocca, naso, vasi sanguigni e linfatici.\nCircolazione fetale: la circolazione polmonare.\nIl sistema cardiovascolare fetale \u00e8 diverso da quello del neonato (o in generale della vita extrauterina) poich\u00e9 i bisogni metabolici sono diversi e anche il funzionamento degli apparati stessi non \u00e8 ancora completo attivo. Nella circolazione fetale la differenza fra sistema arterioso e venoso non sono cos\u00ec marcate come dopo la nascita e non \u00e8 ancora presente la suddivisione tra piccola e grande circolazione. Il feto non respira con i suoi polmoni, ma riceve sangue ossigenato dalla madre tramite la placenta. Questo sangue, dopo essersi immesso nella vena cava inferiore ed essersi mescolato con il sangue refluo da arti inferiore, pelvi e addome, entra nell'atrio destro del cuore. Da qui poi passa sia nell'atrio sinistro (operazione non permessa nella normale circolazione neonatale) per andare nel ventricolo sinistro e poi nell'aorta sia nel ventricolo destro dove si mescola con il sangue refluo proveniente dalla vena cava superiore. Dal ventricolo destro il sangue si impegna nel tronco polmonare, ma solo 10% di esso arriver\u00e0 ai polmoni. Il resto si impegna in una struttura presente solo nel feto (salvo diverse patologie), il dotto arterioso di Botallo, un vaso che collega tronco polmonare e aorta e che protegge i polmoni da sovraccarico respiratorio.\nAl momento della nascita la prima respirazione causa un'aerazione dei polmoni che porta ad una caduta della resistenza vascolare polmonare, un assottigliamento della parete delle arterie polmonari (dovuta allo stiramento causato dall'aumento di dimensione dei polmoni) e quindi un aumento del flusso sanguigno polmonare. Questo porta ad un inutilizzo del dotto arterioso che si chiude alla nascita. Pu\u00f2 persistere un flusso ematico limitato dall'aorta all'arteria polmonare sinistra per 24-48 ore in un bambino nato sano e a termine: dopo 24 ore il 20% dei dotti \u00e8 funzionalmente chiuso, dopo 48 ore lo \u00e8 l'80% e dopo 98 ore il 100%.\nFunzione.\nI polmoni svolgono l'importante funzione della respirazione, che comporta l'ossigenazione del sangue tramite lo scambio fra anidride carbonica e ossigeno. Tale scambio \u00e8 permesso dalle sottili pareti alveolari."}
{"id": "3670500", "revid": "1846281", "url": "https://it.wikipedia.org/wiki?curid=3670500", "title": "Troph\u00e9e des champions 2011", "text": "La Supercoppa di Francia 2011 (ufficialmente Troph\u00e9e des champions 2011) \u00e8 stata la trentacinquesima edizione della Supercoppa di Francia, la sedicesima organizzata dalla Ligue de Football Professionnel.\nSi \u00e8 svolta il 27 luglio 2011 allo Stade Ibn Batouta di Tangeri tra il Lilla, vincitore della Ligue 1 2010-2011 e della Coppa di Francia 2010-2011, e l'Olympique Marsiglia, secondo classificato nella Ligue 1 2010-2011.\nA conquistare il titolo \u00e8 stato l'Olympique Marsiglia che ha vinto per 5-4 grazie a un rigore nei minuti di recupero realizzato da Andr\u00e9 Ayew, autore di una tripletta e nominato miglior giocatore della partita."}
{"id": "3670504", "revid": "767487", "url": "https://it.wikipedia.org/wiki?curid=3670504", "title": "Leo Giacosa", "text": ""}
{"id": "3670512", "revid": "729019", "url": "https://it.wikipedia.org/wiki?curid=3670512", "title": "BCM Europearms MAAR", "text": "Il M.A.A.R. \u00e8 un fucile di precisione per utilizzi a media/lunga distanza, costruita dalla ditta italiana BCM Europearms, e deriva dal progetto dell'BCM Europearms Extreme MAAR.\nLa sigla M.A.A.R significa \"Modular Advanced Aluminum Rifle\". Il M.A.A.R. viene prodotto nei calibri: 7,62 \u00d7 51 mm NATO, 5,56 \u00d7 45 mm NATO, 6,5 \u00d7 47 mm Lapua, .300 Winchester Magnum, .338 Lapua Magnum.\n\u00c8 un fucile Bolt Action a otturatore girevole scorrevole, con l'azione in acciaio 17/4 Ph ricavata dal pieno. La meccanica \u00e8 montata su un calcio modulare in Ergal 7075 T6 con pala fissa o Take Down.\nIl termine Take Down identifica un tipo di calciatura in cui la parte posteriore (pala) pu\u00f2 essere disassemblata; questo sistema permette un trasporto pi\u00f9 pratico e normalmente, in questa configurazione, l'arma viene alloggiata in un case (valigia) a lei dedicato.\nLe diverse colorazioni disponibili della calciatura sono ottenute per anodizzazione dura a spessore."}
{"id": "3670513", "revid": "3115", "url": "https://it.wikipedia.org/wiki?curid=3670513", "title": "Budince", "text": "Budince (in ungherese \"Budah\u00e1za\", in tedesco \"Christelhausen\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3670522", "revid": "1543377", "url": "https://it.wikipedia.org/wiki?curid=3670522", "title": "Cenattus", "text": "Cenattus \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti all'Oligocene.\nDistribuzione.\nL'unica specie oggi nota di questo genere \u00e8 stata rinvenuta in alcune ambre baltiche.\nTassonomia.\nA giugno 2011, questo genere fossile comprende 1 specie:"}
{"id": "3670523", "revid": "599013", "url": "https://it.wikipedia.org/wiki?curid=3670523", "title": "Alexander Forsberg", "text": "Carriera.\nClub.\nForsberg cominci\u00f2 la carriera con le maglie di Str\u00f8mmen e Fredrikstad. Pass\u00f2 poi al Moss, per cui debutt\u00f2 il 12 aprile 2004, nel pareggio a reti inviolate contro il Raufoss. Il 5 settembre dello stesso anno, segn\u00f2 la prima rete in campionato per il club, nella sconfitta per 4-2 contro il Bryne.\nSi trasfer\u00ec successivamente allo Sparta Sarpsborg. Esord\u00ec il 16 maggio 2007, sostituendo Petter Larsen nel pareggio per 2-2 contro il Sogndal. Il club cambi\u00f2 poi il nome in Sarpsborg 08.\nSi ritir\u00f2 al termine del campionato 2009."}
{"id": "3670525", "revid": "599013", "url": "https://it.wikipedia.org/wiki?curid=3670525", "title": "Giuseppe Negretti", "text": ""}
{"id": "3670535", "revid": "1428919", "url": "https://it.wikipedia.org/wiki?curid=3670535", "title": "Yubitsume", "text": "Lo \u00e8 un rituale giapponese per espiare la colpa di gravi scorrettezze compiute verso qualcuno, un modo per essere puniti o per mostrare scuse sincere; consiste nell'amputazione delle falangi del proprio mignolo; questa pratica \u00e8 retaggio quasi esclusivo della yakuza, la principale organizzazione criminale giapponese.\nL'atto di compiere \"yubitsume\" viene anche detto .\nOrigini.\nSi ritiene che il rituale abbia avuto origini tra i \"bakuto\", scommettitori itineranti, precursori della moderna yakuza. Se una persona non era in grado di ripagare il proprio debito di gioco, a volte lo \"yubitsume\" poteva essere considerato una modalit\u00e0 di rimborso adeguata.\nNell'arte della scherma giapponese la presa del mignolo sull'elsa \u00e8 quella pi\u00f9 stretta: chi aveva il mignolo amputato era quindi incapace di una presa ottimale sulla spada, rendendolo pi\u00f9 debole in battaglia e quindi pi\u00f9 bisognoso di protezione dal suo capo. \nIl rituale.\nPer compiere lo \"yubitsume\" si stende un piccolo telo pulito e vi si posa sopra la mano con il palmo verso il basso. Utilizzando un coltello molto affilato o un tant\u014d, la persona taglia una porzione del proprio mignolo sinistro sopra la prima nocca. Avvolge quindi la parte recisa nel telo e porge con cura il \"pacchetto\" al proprio \"oyabun\" (\"capo\"), chiamato anche \"kumicho\" (\"padrino\").\nIn caso di oltraggi reiterati si procede con l'articolazione successiva del dito. Oltraggi successivi possono richiedere la rimozione di porzioni del mignolo destro, se non rimangono pi\u00f9 parti di quello sinistro. In certi casi a un membro espulso dalla yakuza viene imposto il rituale dello \"yubitsume\"."}
{"id": "3670563", "revid": "599013", "url": "https://it.wikipedia.org/wiki?curid=3670563", "title": "Mario Rubinato", "text": "Carriera.\nHa giocato in massima serie con l'Inter."}
{"id": "3670566", "revid": "287204", "url": "https://it.wikipedia.org/wiki?curid=3670566", "title": "Cecehov", "text": ""}
{"id": "3670568", "revid": "1543377", "url": "https://it.wikipedia.org/wiki?curid=3670568", "title": "Paralinus", "text": "Paralinus \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti all'Oligocene.\nDistribuzione.\nL'unica specie oggi nota di questo genere \u00e8 stata rinvenuta in alcune ambre baltiche.\nTassonomia.\nA giugno 2011, questo genere fossile comprende una specie:"}
{"id": "3670571", "revid": "306856", "url": "https://it.wikipedia.org/wiki?curid=3670571", "title": "Valentin von Braitenberg", "text": ""}
{"id": "3670572", "revid": "767487", "url": "https://it.wikipedia.org/wiki?curid=3670572", "title": "Gli esperti americani", "text": "Gli esperti americani (\"The Experts\") \u00e8 un film del 1989 diretto da Dave Thomas.\nTrama.\nDue americani finiscono in Russia dove \u00e8 stata costruita una citt\u00e0 a stelle e strisce nello stile anni cinquanta."}
{"id": "3670573", "revid": "287204", "url": "https://it.wikipedia.org/wiki?curid=3670573", "title": "Cicarovce", "text": ""}
{"id": "3670576", "revid": "438678", "url": "https://it.wikipedia.org/wiki?curid=3670576", "title": "Il signore a doppio petto", "text": "Il signore a doppio petto \u00e8 un film del 1941 diretto da Flavio Calzavara.\nProduzione.\nProdotto da Renato Cogliati Dezza, girato a Cinecitt\u00e0 il film usc\u00ec nelle sale il 13 marzo 1941.\nLa critica.\nOsvaldo Scaccia, nel periodico Film del 20 settembre 1941, \u00ab Il signore a doppio petto, \u00e8 a doppio petto a causa di una anomalia fisica. Il cuore spostato verso destra provoca in lui spiacevoli fenomeni di filantropia. Un'operazione lo fa diventare normale, con grande sollievo degli spettatori, ai quali l'eccessiva bont\u00e0 di Tofano comincia a dare sui nervi. Il soggetto \u00e8 pieno di buone intenzioni ma, in pratica, risulta piuttosto vuoto e inconsistente. Un'intelligente novella, ma non un soggetto per film. Sergio Tofano \u00e8 troppo monotono e stucchevole, nella sua smorta bont\u00e0..\u00bb"}
{"id": "3670587", "revid": "1543377", "url": "https://it.wikipedia.org/wiki?curid=3670587", "title": "Prolinus", "text": "Prolinus \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti al Paleogene.\nDistribuzione.\nL'unica specie oggi nota di questo genere \u00e8 stata rinvenuta in alcune ambre baltiche.\nTassonomia.\nA giugno 2011, questo genere fossile comprende una specie:"}
{"id": "3670589", "revid": "3115", "url": "https://it.wikipedia.org/wiki?curid=3670589", "title": "\u010cierne Pole", "text": "\u010cierne Pole (in ungherese \"Feketemez\u0151\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3670591", "revid": "287204", "url": "https://it.wikipedia.org/wiki?curid=3670591", "title": "Cierne Pole", "text": ""}
{"id": "3670604", "revid": "3115", "url": "https://it.wikipedia.org/wiki?curid=3670604", "title": "Drah\u0148ov", "text": "Drah\u0148ov (in ungherese \"Deregny\u0151\", in tedesco \"Dregenau\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3670605", "revid": "287204", "url": "https://it.wikipedia.org/wiki?curid=3670605", "title": "Drahnov", "text": ""}
{"id": "3670606", "revid": "123295901", "url": "https://it.wikipedia.org/wiki?curid=3670606", "title": "Video Business", "text": "Video Business \u00e8 stato un periodico commerciale di propriet\u00e0 della Reed Business Information.\nEra indirizzato in particolar modo agli addetti ai lavori nel settore dell'elettronica di consumo: rivenditori, distributori, fornitori.\nPubblicato con frequenza settimanale a partire dal 1981, \"Video Business\" forniva ai propri lettori recensioni cinematografiche con la sezione denominata \"Shelf Talk\", attraverso cui consigliava individuava il pubblico pi\u00f9 propenso a guardare un determinato genere di film.\nOgni numero includeva anche classifiche che seguivano le tendenze del mercato; esse mostravano i titoli pi\u00f9 venduti, pi\u00f9 noleggiati e pi\u00f9 scaricati da Internet."}
{"id": "3670608", "revid": "729019", "url": "https://it.wikipedia.org/wiki?curid=3670608", "title": "Assedio di Ravenna (539-540)", "text": "L'assedio di Ravenna fu uno degli episodi principali della guerra gotica.\nAntefatti.\nGiustiniano I, Imperatore romano d'Oriente, intenzionato a recuperare i territori occidentali dell'Impero finiti da pi\u00f9 di mezzo secolo in mano ai barbari, decise di ristabilire il dominio imperiale in Italia, estintosi nel 476 con la deposizione dell'ultimo imperatore d'Occidente Romolo Augusto. Nel 535 aggred\u00ec, dunque, il regno degli Ostrogoti, che si estendeva su Italia, Provenza, Norico, Dalmazia e Pannonia, affidando la riconquista al generale Belisario, che venne nominato \"strategos autokrator\" (generalissimo).\nBelisario in breve tempo conquist\u00f2 la Sicilia e l'Italia meridionale, compresa Roma, ma la controffensiva gota sotto il loro nuovo re Vitige non tard\u00f2 ad arrivare: essi assediarono Roma, dove si era rinserrato l'esercito di Belisario, per pi\u00f9 di un anno (537-538) senza per\u00f2 riuscire a riconquistare la citt\u00e0 eterna.\nLe operazioni subirono un rallentamento a causa dell'arrivo in Italia del generale Narsete, che disun\u00ec l'esercito, ma alla fine del 539 Belisario, sottomessa l'Italia a sud del Po, pot\u00e9 porre assedio alla citt\u00e0 di Ravenna, dove si era rifugiato Vitige.\nAssedio.\nBelisario, dopo aver portato a termine la conquista di Osimo, pot\u00e9 procedere ad assediare Ravenna. Mand\u00f2 in avanguardia Magno con imponenti forze con l'ordine di occupare una riva del Po in modo da impedire l'introduzione dell'annona a Ravenna; con lo stesso fine Vitalio, giunto con truppe dalla Dalmazia, occup\u00f2 l'opposta sponda del Po. In questo frangente la sorte era risultata favorevole agli assedianti, poich\u00e9 i Goti avevano acquistato nella Liguria una grande quantit\u00e0 di palischermi, li avevano riempiti di grano e di altri commestibili ed era loro intenzioni introdurli a Ravenna lungo il Po ben prima dell'inizio dell'assedio; sennonch\u00e9 una secca del Po imped\u00ec ai Goti di introdurre il cibo nella citt\u00e0 prima dell'inizio dell'assedio, e la citt\u00e0 pat\u00ec carenza di annona fin dal principio dell'assedio, a causa dell'impossibilit\u00e0 di introdurne dal seno ionico, poich\u00e9 la flotta imperiale dominava i mari e deteneva il controllo anche del Po. I Franchi allora, volenterosi di unire l'Italia ai loro possedimenti, inviarono un'ambasceria a Vitige promettendogli un'alleanza militare in cambio della divisione del governo dell'Italia tra Goti e Franchi; ma Belisario, avvertitone, sped\u00ec anch'egli ambasciatori al re goto, per dissuaderlo dall'accettare le proposte dei Franchi. Gli ambasciatori di Belisario riuscirono a convincerlo a rifiutare le proposte dei Franchi, persuadendolo che di loro non ci fosse da fidarsi, viste anche le scorrerie dell'anno precedente in cui l'esercito franco, entrato in Italia fingendosi alleato dei Goti, li aveva aggrediti proditoriamente una volta attraversato il Po. Cominciarono quindi le negoziazioni tra Belisario e i Goti per raggiungere un accordo, mentre Belisario continuava a bloccare la citt\u00e0 in modo da impedirvi l'introduzione di vettovaglie e ordinava a Vitalio di invadere la regione veneta per occuparla almeno in parte. Fece inoltre valicare il fiume a Ildigero e mun\u00ec delle due ripe il fiume con il proposito che gli assediati, stretti dalla sempre pi\u00f9 crescente mancanza di annona, si arrendessero alle condizioni da lui proposte. Belisario inoltre, avvertito che nei granai pubblici di Ravenna era depositato una grande quantit\u00e0 di frumento, corruppe con denaro alcuni dei cittadini in modo da incendiarlo, e correvano voci che dietro a questo incendio vi fosse la stessa regina dei Goti Matasunta; ma secondo altre voci l'incendio dei granai sarebbe stato cagionato dalla caduta di un fulmine, e non dal dolo di traditori. Comunque fossero andate le cose, i Goti furono privati di una considerevole fonte di cibo, e inoltre l'incendio provava o che non potessero pi\u00f9 fidarsi di loro stessi (nell'ipotesi del dolo) o che non godevano del sostegno divino (nel caso l'incendio fosse stato effettivamente causato da un fulmine). Nel frattempo i Goti di stanza nelle Alpi Cozie, condotti da un certo Sisigi, si arresero agli Imperiali: Belisario invi\u00f2 da loro un certo Tommaso per negoziare la resa. Nel frattempo Uraia marciava frettolosamente al soccorso di Ravenna con 4.000 guerrieri provenienti dalla Liguria e dalle fortezze alpine, ma quando essi vennero a sapere del tradimento dei soldati goti di guarnigione nelle fortezze delle Alpi Cozie vollero subito tornare indietro per combatterli e riprendere il controllo della regione assediando Sisigi e Tommaso. Giovanni e Martino, di stanza presso il Po, partirono immediatamente con tutti i loro soldati per le Alpi Cozie per soccorrerli, e assalite ed espugnate alcune delle rocche alpine, fecero prigionieri molti delle mogli e dei figli dei soldati stipendiati da Uraia. Quando i soldati di Uraia vennero sapere che i loro familiari erano stati fatti prigionieri da Giovanni fecero desistere il loro comandante da ogni ulteriore operazione militare sia nelle Alpi Cozie che in soccorso di Ravenna, costringendolo a ritirarsi nella Liguria. Nel frattempo, a causa dello stretto blocco operato da Belisario, a Ravenna gli assediati goti soffrivano la fame in misura sempre maggiore.\nL'assedio si rivel\u00f2 per\u00f2 difficile per la resistenza delle mura. Durante l'assedio poi arrivarono all'accampamento due senatori, Domnico e Massimino, inviati come ambasciatori da Giustiniano che informarono Belisario che l'Imperatore avrebbe concesso la pace ai Goti alle seguenti condizioni:\nVitige e i Goti accettarono immediatamente le condizioni proposte. Quando gli ambasciatori tornarono nell'accampamento bizantino, tuttavia, Belisario rifiut\u00f2 di ratificare il trattato, andando su tutte le furie; il generalissimo, infatti, era contrario alle condizioni proposte dall'Imperatore, essendo determinato a condurre Vitige in catene ai piedi di Giustiniano. Il rifiuto di Belisario insospett\u00ec Vitige, che cominci\u00f2 a considerare l'ipotesi che le trattative fossero una trappola, e rifiut\u00f2 di rispettare le condizioni del trattato se queste non fossero state ratificate da Belisario. Gli ambasciatori tornarono dunque da Belisario per spingerlo a firmare, e il generalissimo disse loro (secondo almeno la ricostruzione retorica di Procopio):\nDopo aver detto ci\u00f2, tutti ad alta voce proclamarono ottime le imperiali determinazioni e, su richiesta di Belisario, le misero per iscritto.\nNel frattempo i Goti, oppressi dalla fame e scontenti del loro re Vitige, offrirono a Belisario di diventare Imperatore romano d'Occidente in cambio della sottomissione; Belisario finse di accettare l'offerta, non perch\u00e9 volesse usurpare il trono a danni di Giustiniano, ma per ottenere con l'astuzia la resa di Ravenna. Procopio narra che in questo frangente Belisario si rivolse agli ambasciatori di Giustiniano chiedendo loro se non fosse anche per loro un'impresa grande e meritevolissima di lunga fama la sottomissione di Vitige e dei Goti, l'impadronirsi di tutte le loro ricchezze, e la conquista dell'intera Italia; essi concordarono e lo pregarono di mettersi all'opera per raggiungere questi scopi. Belisario allora sped\u00ec alcuni dei suoi famigliari a Vitige e ad alcuni ottimati dei Goti pregandoli di mantenere la promessa. I Goti, oppressi dalla fame, inviarono allora messi all'accampamento di Belisario con l'ordine di non dire a nessuno del popolo per quale motivo vennero mandati all'accampamento, e, parlando con Belisario, accettarono la resa a condizione che non avrebbe per niente molestato i Goti e sarebbe diventato signore degli Italici e dei Goti. Belisario rassicur\u00f2 che avrebbe mantenuto il giuramento, che disse avrebbe pronunciato a Ravenna alla presenza dello stesso Vitige e degli altri ottimati. Gli oratori allora lo esortarono ad entrare a Ravenna. Belisario allontan\u00f2 allora da Ravenna i generali suoi subordinati Bessa, Giovanni, Arazio e Narsete, con cui non aveva buoni rapporti, con il pretesto di inviarli a raccogliere le necessarie provviste; essi obbedirono partendo con Atanasio prefetto del pretorio venuto da poco da Bisanzio. Dopodich\u00e9 Belisario, con il resto dei suoi uomini, part\u00ec con gli ambasciatori alla volta di Ravenna, dopo aver imposto ai vascelli riempiti di grano e di altro di sbarcare a Classe, il porto cittadino. L'esercito di Belisario entr\u00f2 a Ravenna, e Procopio riferisce che all'entrata le mogli dei Goti sputarono in faccia ai mariti, tacciandoli di vigliaccheria.\nBelisario fece prigioniero Vitige, trattandolo tuttavia bene, e depred\u00f2 il tesoro dei Goti, pur guardandosi bene dallo spogliare barbaro alcuno, e stando attento a far s\u00ec che l'intero esercito imitasse l'esempio suo. Dopo la caduta di Ravenna, molte guarnigioni gote spedirono ambasciatori a Belisario annunciando la loro resa; Belisario marci\u00f2 allora per occupare Treviso e altre fortezze nella Venezia, ottenendo anche la resa di Cesena, l'unica citt\u00e0 dell'Emilia ancora in mani nemiche.\nNel frattempo per\u00f2 alcuni generali calunniarono Belisario di fronte all'imperatore, accusandolo di volere usurpare la porpora, e Giustiniano, anche perch\u00e9 aveva bisogno di Belisario in Oriente contro i Persiani, lo richiam\u00f2 a Costantinopoli. Belisario obbed\u00ec, deludendo i Goti ancora convinti che Belisario sarebbe diventato loro re. I Goti ancora in armi nell'Italia transpadana allora proposero a Pavia il trono a Uraia (figlio di una sorella di Vitige), che tuttavia declin\u00f2, con la motivazione che la parentela con il disprezzato Vitige gli avrebbe alienato il supporto dei Goti e della popolazione e procurato il disprezzo del nemico; lo stesso Uraia sugger\u00ec di eleggere re piuttosto Ildibaldo, che avrebbe potuto peraltro procurarsi una vantaggiosa alleanza con i Visigoti (il re visigoto Teudi era lo zio materno di Ildibaldo). Ildibaldo, che si trovava in quel momento a Verona, fu chiamato a Pavia e al suo arrivo fu eletto re. Il primo atto del nuovo re fu di inviare ambasciatori a Ravenna dove Belisario stava ultimando i preparativi per la partenza per l'Oriente. Gli ambasciatori goti, al cospetto di Belisario, lo rimproverarono per aver violato i patti, accusandolo inoltre di preferire la servit\u00f9 (cio\u00e8 rimanere al servizio di Giustiniano) al trono; gli assicurarono tuttavia che Ildibaldo era disposto a deporgli ai piedi la porpora e a riconoscerlo sovrano dei Goti e degli Italici. La risposta di Belisario fu che non avrebbe mai usurpato la porpora vivente Giustiniano, congedando gli ambasciatori. I Goti ancora in armi nell'Italia transpadana continuarono la resistenza armata contro i Bizantini. Nel frattempo Belisario, ritornato a Costantinopoli, fu accolto freddamente da Giustiniano, che non volle conferirgli l'onore del trionfo.\nLa guerra si concluse solo nel 553 con la vittoria bizantina."}
{"id": "3670613", "revid": "287204", "url": "https://it.wikipedia.org/wiki?curid=3670613", "title": "Associa\u00e7\u00e3o Sportiva Sociedade Unida", "text": "LAssocia\u00e7\u00e3o Sportiva Sociedade Unida, noto anche semplicemente come ASSU, \u00e8 una societ\u00e0 calcistica brasiliana con sede nella citt\u00e0 di A\u00e7u, nello stato del Rio Grande do Norte.\nStoria.\nIl club \u00e8 stato fondato il 10 gennaio 2002. L'ASSU ha vinto il suo primo titolo, che \u00e8 stato la prima fase del Campionato Potiguar 2009, il 1\u00ba marzo di quell'anno, sette anni dopo la fondazione, dopo un pareggio di 2-2 con il Santa Cruz, garantendo cos\u00ec il suo posto in finale contro la vincente della seconda fase del campionato, il Potyguar de Currais Novos, e uno dei posti per il Rio Grande do Norte nella Coppa del Brasile 2010. Ha vinto il Campionato Potiguar il 1\u00ba maggio 2009, qualificandosi per il Campeonato Brasileiro S\u00e9rie D 2009. Tuttavia decise di non partecipare al campionato. L'ASSU ha partecipato alla Coppa del Brasile nel 2010, dove \u00e8 stato eliminato al primo turno dall'Atl\u00e9tico Goianiense.\nColori e simboli.\nColori.\nI colori dell'ASSU sono il verde e il bianco, ripresi dai colori della bandiera della citt\u00e0 di A\u00e7u.\nSimboli ufficiali.\nLa mascotte ufficiale del club \u00e8 il camaleonte: il rettile \u00e8 stato scelto perch\u00e9 \u00e8 un animale tipico della Vale do A\u00e7u e ha un colore verdastro, come l'uniforme della squadra.\nStrutture.\nStadio.\nL'ASSU gioca le partite casalinghe nell'Est\u00e1dio Edgar Borges Montenegro, meglio conosciuto come Edgarz\u00e3o. Lo stadio \u00e8 di propriet\u00e0 della Liga A\u00e7uense de Desportos e ha una capacit\u00e0 di 4.000 posti."}
{"id": "3670618", "revid": "113650891", "url": "https://it.wikipedia.org/wiki?curid=3670618", "title": "Locomotiva FNM DE 500", "text": "Le locomotive DE 500 delle Ferrovie Nord Milano erano una serie di locomotive diesel-elettriche, progettate per i servizi di manovra pesante e il traino di treni merci leggeri. Sono dotate di 2 motori Diesel.\nLe prime 3 unit\u00e0 furono costruite nel 1971 per il traino di treni merci sulla linea della Val d'Olona da Castellanza alla (allora attiva) Cartiera Vita Mayer di Cairate .\nNel 1975 furono costruite altre 2 unit\u00e0, leggermente pi\u00f9 potenti, per il traino di treni merci sulla linea Saronno-Seregno.\nL'immissione in servizio delle DE 500 consent\u00ec di eliminare gli ultimi servizi a vapore sulla rete FNM."}
{"id": "3670620", "revid": "1318658", "url": "https://it.wikipedia.org/wiki?curid=3670620", "title": "Kepler-16", "text": "Kepler-16 \u00e8 una stella binaria a eclisse, distante circa 200 anni luce dalla Terra che si trova nella costellazione del Cigno. La stella \u00e8 stata studiata dalla missione Kepler della NASA, che ha scoperto un pianeta extrasolare, chiamato Kepler-16 (AB)b, orbitante attorno alle stelle.\nCaratteristiche.\nLe due stelle orbitano attorno al proprio centro di massa comune in un periodo di 41 giorni, sono entrambe pi\u00f9 piccole del Sole. La principale, Kepler-16 A, \u00e8 una nana arancione di tipo spettrale K e possiede una massa di 0,69 masse solari, mentre la secondaria, Kepler-16 B, \u00e8 una nana rossa di tipo spettrale M e 0,203 masse solari. Il semiasse maggiore della loro orbita \u00e8 di 0,22 UA.\nPianeta.\nIl pianeta, Kepler-16 (AB)b, \u00e8 un gigante gassoso che orbita attorno alle due stelle paragonabile come dimensioni e massa a Saturno. Il semiasse maggiore dell'orbita del pianeta \u00e8 di 0,7048 U.A. con un'inclinazione di 90,0322\u00b0. Il suo periodo orbitale \u00e8 di poco inferiore ai 229 giorni"}
{"id": "3670625", "revid": "473173", "url": "https://it.wikipedia.org/wiki?curid=3670625", "title": "Chnops", "text": ""}
{"id": "3670630", "revid": "96758", "url": "https://it.wikipedia.org/wiki?curid=3670630", "title": "Porto di Tangeri Med", "text": ""}
{"id": "3670634", "revid": "182396", "url": "https://it.wikipedia.org/wiki?curid=3670634", "title": "Vologase V di Partia", "text": ""}
{"id": "3670636", "revid": "1305772", "url": "https://it.wikipedia.org/wiki?curid=3670636", "title": "Tales of Hearts", "text": " \u00e8 l'undicesimo titolo principale della serie videoludica \"Tales of\", pubblicato esclusivamente per Nintendo DS il 18 dicembre 2008 in Giappone. Il genere caratteristico di \"Tales of Hearts\" \u00e8 definito . Produttore del videogioco \u00e8 Hideo Baba, il regista \u00e8 Kazuhisa Oomi, lo sceneggiatore \u00e8 Naoki Yamamoto, mentre i veterani della serie Mutsumi Inomata e Motoi Sakuraba sono rispettivamente character design e compositore. Il gioco utilizza sprite in 2D, e sfondi in 3D, ed \u00e8 il primo capitolo della serie ad utilizzare personaggi realizzati in computer graphics durante i filmati. Il tema musicale del gioco, \u00e8 interpretato dai Deen, che in precedenza aveva gi\u00e0 cantato il tema di \"Tales of Destiny\". Il titolo \u00e8 stato reso disponibile in due versioni: la che utilizza animazioni prodotte dalla Production I.G, e la che invece utilizza grafica computerizzata prodotta dalla Shirogumi.\nIl 7 marzo 2013 \u00e8 uscito in Giappone per Playstation Vita Tales of Hearts R, porting migliorato del titolo. La versione \"moderna\" del gioco \u00e8 stata annunciata anche in Europa e Australasia con arrivo previsto per l'inverno del 2014."}
{"id": "3670638", "revid": "110157", "url": "https://it.wikipedia.org/wiki?curid=3670638", "title": "Surfing the Void", "text": "Surfing The Void \u00e8 il secondo album della band inglese Klaxons, pubblicato il 23 agosto 2010.\nL'album \u00e8 stato anticipato dal singolo \"Echoes\", uscito il 16 agosto."}
{"id": "3670639", "revid": "182396", "url": "https://it.wikipedia.org/wiki?curid=3670639", "title": "Vologase VI di Partia", "text": ""}
{"id": "3670643", "revid": "633110", "url": "https://it.wikipedia.org/wiki?curid=3670643", "title": "I-29", "text": "Il sommergibile I-29, nome in codice \"Matsu\", (\u677e, in giapponese \"abete\"), era un sottomarino della classe I-15 della marina imperiale giapponese usato durante la seconda guerra mondiale. Fu affondato al rientro dalla seconda missione segreta in Germania mentre trasportava i piani di costruzione dei pi\u00f9 avanzati motori e velivoli e reazione tedeschi, tra cui il Messerschmitt Me 262.\nCome gli altri 19 sottomarini della sua classe, aveva una grande autonomia, alta velocit\u00e0 di navigazione e poteva trasportare un idrovolante che veniva lanciato da una catapulta sul ponte anteriore.\nServizio.\nLa chiglia dell\"'I-29\" fu varata presso il cantiere navale di Yokosuka il 27 settembre 1940. Il sommergibile entr\u00f2 in servizio il 27 febbraio 1942, nel 14\u00ba squadrone sottomarini sotto il comando di Izu Juichi (\u4f0a\u8c46\u58fd\u5e02).\nMissioni Yanagi.\nQuesto tipo di missioni consentivano al Patto Tripartito delle Potenze dell'Asse di scambiarsi personale, materiali strategici e beni di consumo tra Germania, Italia e Giappone. All'inizio erano svolte da navi cargo, ma quando ci\u00f2 non fu pi\u00f9 possibile a causa dell'inasprimento del conflitto furono impiegati i sottomarini.\nSolo altri quattro sottomarini tentarono queste tratte transoceaniche durante la guerra: i giapponesi \"I-30\" (aprile 1942), \"I-8\" (giugno 1943), \"I-34\" (ottobre 1943) e l'U-Boot tedesco \"U-511\" (agosto 1943). Tra questi l'\"I-30\" fu affondato da una mina e l'\"I-34\" da un sottomarino inglese.\nOperazioni.\nL\"'I-29\" partecip\u00f2 a supporto delle missioni di attacco a Port Moresby in Nuova Guinea (operazione Mo), e anche nella caccia (senza successo) della Task Force 16, responsabile dell'incursione aerea su Tokyo nell'aprile del 1942.\nLe ricognizioni del porto di Sydney compiute dall\"'I-29\" il 23 maggio 1942 precorsero l'attacco giapponese compiuto con i sommergibili tascabili.\nPrima missione Yanagi.\nNell'aprile del 1943 fu affidata all'\"I-29\" una missione \"Yanagi\" sotto il comando del Capitano Masao Teraoka. Lasciata Penang con un carico di undici tonnellate (che includeva due tonnellate di oro e una di mitragliatrici Type 89), si incontr\u00f2 con l'\"U-180\" il 26 aprile del 1943, al largo delle coste del Mozambico.\nDurante questo incontro, che dur\u00f2 pi\u00f9 di dodici ore a causa del maltempo, furono anche scambiati passeggeri, tra cui il leader del movimento d'indipendenza indiano Subhas Chandra Bose (diretto a Tokyo) e ufficiali giapponesi che studieranno le tecniche costruttive degli U-Boot in Germania. Entrambi i sottomarini riusciranno a tornare alle loro rispettive basi senza problemi.\nSeconda missione.\nIl 17 dicembre 1943, venne assegnata all'\"I-29\" una seconda missione \"Yanagi\", questa volta con destinazione Lorient, in Francia, sotto il comando di Takakazu Kinashi. Il sottomarino fu caricato a Singapore con 80 tonnellate di gomma, 80 di tungsteno, 50 di stagno, 2 di zinco e 3 di oppio, chinino e caff\u00e8.\nNonostante il controspionaggio Alleato, l'\"I-29\" riusc\u00ec ad arrivare a Lorient l'11 marzo 1944. Fu rifornito per due volte lungo il tragitto da navi tedesche e sfugg\u00ec a tre incontri con aeroplani Alleati che avevano intercettato le sue comunicazioni radio. L'ultimo, nel golfo di Biscaglia, vide fronteggiarsi sei aeroplani della RAF contro gli Ju-88 dello squadrone \"V Gruppe/Kampfgeschwader 40\" mandato a coprire l'ingresso dell'\"I-29\" a Lorient.\nRifornito e allestito con nuove mitragliatrici contraeree, l'\"I-29\" ripart\u00ec da Lorient il 16 aprile 1944 per il lungo viaggio di ritorno con un carico di 18 passeggeri, motori per siluri, macchine crittografiche Enigma, apparati radar, un motore a razzo Walter HWK 509A, un motore Jumo 004B e i piani costruttivi del Messerschmitt Me 163 e del Messerschmitt Me 262 per sviluppare l'aeroplano a razzo giapponese Mitsubishi J8M. Arriv\u00f2, senza intoppi, a Singapore il 14 luglio 1944 dove sbarc\u00f2 i passeggeri, ma non il carico.\nAffondamento.\nSulla strada del rientro verso Kure, in Giappone, fu intercettato nello stretto di Luzon (vicino alle Filippine) da una squadra di sottomarini statunitensi. La sera del 26 luglio 1944, fu avvistato dal sottomarino \"USS Sawfish\" che lanci\u00f2 4 siluri. Tre di questi colpirono l\"'I-29\", che col\u00f2 subito a picco. Si salv\u00f2 un solo marinaio.\nIl prezioso carico and\u00f2 completamente perso, ad eccezione di una fotocopia dello spaccato di un motore BMW 003 che era stata riportata in patria da Eichi Iwaya. Il capo tecnico giapponese, infatti, aveva lasciato il sommergibile durante il suo ultimo scalo a Singapore per rientrare in patria pi\u00f9 rapidamente con un volo. Sulla base di quell'unico foglio verr\u00e0 costruito il primo motore a reazione giapponese, l'Ishikawajima Ne-20."}
{"id": "3670647", "revid": "43633285", "url": "https://it.wikipedia.org/wiki?curid=3670647", "title": "ATM di Milano", "text": ""}
{"id": "3670654", "revid": "31886", "url": "https://it.wikipedia.org/wiki?curid=3670654", "title": "L\u00e1szl\u00f3 Magyar", "text": "Biografia.\nNato da un figlio illegittimo di un nobile di \u00d6tt\u00f6m\u00f6s. Come ufficiale della marina mercantile austro-ungarica, viaggi\u00f2 in anni giovanili nell'America Settentrionale e nella Meridionale, in particolare nel Brasile. Nel 1847 si rec\u00f2 in Africa e rimase in questo continente per il resto della vita, inviando sporadicamente relazioni dei viaggi alla Societ\u00e0 di geografia e cartografia ungherese (OTKA). Nel 1848 risal\u00ec in Congo fino alle cataratte di Faro-Songo. \nL'anno successivo si rec\u00f2 da Benguela nel Bi\u00e9 dove spos\u00f2 la figlia del re del luogo. Le relazioni del suocero, cos\u00ec come la donazione di 300 schiavi fattagli da quest'ultimo, permisero Magyar di fare sei viaggi di esplorazione nell'Africa Meridionale. Nel 1850, dopo essere partito da Bi\u00e8, esplor\u00f2 la regione di Muatianvo. Negli anni successivi raggiunse Kumbe (Distretto di Wajir, Kenya), esplor\u00f2 Lobales, il corso del fiume Cunene, e la costa dell'Angola (Ponte de Cuio).\nI resoconti dei suoi viaggi, pubblicati nel 1859 dall'Accademia Ungherese delle Scienze a cura di J\u00e1nos Hunfalvy suscitarono interesse in quanto, a differenza di altri viaggiatori europei, Magyar non si limitava alla sola esplorazione geografica, ma nelle sue relazioni descriveva la cultura della abitanti dei luoghi visitati. "}
{"id": "3670659", "revid": "1522738", "url": "https://it.wikipedia.org/wiki?curid=3670659", "title": "Burhanuddin Rabbani", "text": "Fondatore e capo del partito politico afghano \"Jamiat Islami\" (uno dei partiti della resistenza afghana contro l'Unione Sovietica, d'ispirazione fondamentalista, in grado di coalizzare intorno a s\u00e9 quasi tutti i tagiki del Nord dell'Afghanistan, il cui comandante militare era A\u1e25mad Sh\u0101h Mas\u02bf\u016bd, \"il leone del Panjshir\"), Rabbani fu eletto Presidente della Repubblica Islamica dell'Afghanistan per il periodo 1992-1996, per diventare poi Presidente del governo provvisorio dello Stato islamico dell'Afghanistan nel 2001. Presidente dell'Afghanistan dal 1992 al 1996 e poi nel 2001, venne ucciso il 20 settembre 2011 in un attentato a Kabul.\nBiografia.\nRabbani era originario della provincia del Badakhshan, nel nord est del Paese. Dopo aver compiuto i suoi studi nella scuola \"Ab\u016b \u1e24an\u012bfa al-Nu\u02bfm\u0101n\" di Kabul, perfezion\u00f2 la sua preparazione nell'Universit\u00e0 di Kabul, seguendo i corsi di Shari'a e teologia islamica. Poco tempo dopo il conseguimento del diploma nel 1963, lavor\u00f2 come docente nello stesso Ateneo in cui aveva studiato. Nel 1968 consegu\u00ec un \"Master\" in Filosofia islamica nell'Universit\u00e0 al-Azhar, al Cairo (Egitto). Dopo la conquista di Kabul nel 1992 da parte dei \"mujaheddin\" afghani, diventa Presidente della Repubblica Islamica dell'Afghanistan, ma \u00e8 costretto a fuggire abbandonando la carica per l'arrivo nel 1996 delle forze dei Talebani a lui ostili.\nNel 2006 assume la guida di una coalizione di vecchi e nuovi \"uomini forti\" del paese, comandanti della resistenza afghana contro i sovietici, antichi dirigenti comunisti e rappresentanti di diversi gruppi sociali ed etnici del Paese, che assume il nome di Fronte nazionale unito, e che si afferma rapidamente come la principale forza di opposizione al governo del presidente Hamid Karzai. Radunando numerose correnti antagonistiche sul piano politico (\"mujahidin\", antichi comunisti afghani e fedeli della monarchia), su quello etnico (pashtun/non pashtun) e religioso (sciiti/sunniti), questa coalizione di \"signori della guerra\" sembra essere il raggruppamento politico pi\u00f9 significativo apparso in Afghanistan dopo la caduta del regime dei Talebani nel 2001. Rabbani presiedette allora l'Alto Consiglio della Pace, creato nel 2009 in vista dei negoziati coi Talebani, ma cadde vittima a Kabul di un attentato al plastico, prima di poter contribuire in modo pi\u00f9 concreto alla pacificazione del suo Paese."}
{"id": "3670661", "revid": "106908", "url": "https://it.wikipedia.org/wiki?curid=3670661", "title": "I Might Be Wrong-Live Recordings", "text": ""}
{"id": "3670665", "revid": "292552", "url": "https://it.wikipedia.org/wiki?curid=3670665", "title": "Modello di Nizza", "text": "Il modello di Nizza (o Nice model pron. , dal nome in francese della citt\u00e0, \"Nice\") \u00e8 un modello fisico che simula l'evoluzione dinamica del sistema solare nelle fasi immediatamente successive alla sua formazione. Deve il suo nome all'Observatoire de la C\u00f4te d'Azur di Nizza, dove il modello \u00e8 stato inizialmente sviluppato.\nIl modello propone che, molto tempo dopo la dissipazione del disco protoplanetario, i quattro giganti gassosi (Giove, Saturno, Urano, Nettuno) abbiano subito una migrazione verso le attuali orbite partendo da una configurazione orbitale pi\u00f9 compatta e vicina al Sole. In questo differisce dai pi\u00f9 classici modelli basati sulla teoria della nebulosa solare, che invece ipotizzano un decadimento delle orbite dei giganti gassosi per attrito con i residui del disco. Il modello si caratterizza per una fase di instabilit\u00e0 breve ma intensa, durante la quale i pianeti esterni hanno assunto delle orbite particolarmente eccentriche.\nIl modello \u00e8 utilizzato nelle simulazioni dinamiche del sistema solare per spiegare alcuni avvenimenti come il bombardamento asteroidale del sistema solare interno, la formazione della nube di Oort e l'esistenza di particolari popolazioni di corpi minori come la fascia di Kuiper, gli asteroidi troiani di Giove e Nettuno e gli oggetti transnettuniani risonanti. La sua capacit\u00e0 di riprodurre gran parte delle caratteristiche osservate nel sistema solare rende conto del fatto che tale modello sia largamente accettato come il modello pi\u00f9 realistico dell'evoluzione precoce del sistema planetario, sebbene non tutti i planetologi siano pienamente soddisfatti: uno dei suoi principali limiti, infatti, consiste in una scarsa riproducibilit\u00e0 delle dinamiche dei satelliti irregolari dei giganti gassosi e degli oggetti a bassa inclinazione orbitale della cintura di Kuiper.\nSintesi del modello.\nIl nucleo originario del modello \u00e8 un terzetto di pubblicazioni comparse sulla rivista scientifica \"Nature\" nel 2005, a firma di Rodney Gomes, Harold F. Levison, Alessandro Morbidelli e Kleomenis Tsiganis. In queste pubblicazioni gli autori considerarono una configurazione originaria in cui i quattro giganti gassosi del sistema solare (Giove, Saturno e i due giganti ghiacciati, Nettuno e Urano), subito dopo la dissipazione dei gas del disco protoplanetario, si trovavano a percorrere delle orbite pressoch\u00e9 circolari con raggi compresi tra ~5,5 e ~17 unit\u00e0 astronomiche (UA), dunque una configurazione pi\u00f9 compatta e pi\u00f9 vicina al Sole rispetto all'attuale. Una vasta e densa cintura di planetesimi, costituiti da silicati e ghiacci, di massa complessiva intorno alle 35 masse terrestri (M\u2295), si estendeva dall'orbita del pianeta pi\u00f9 esterno fino a circa 35\u00a0UA.\nLe orbite dei planetesimi localizzati nel bordo interno della cintura subirono delle perturbazioni gravitazionali da parte dei pianeti pi\u00f9 esterni (Saturno, Nettuno e Urano), che ne determinavano un cambiamento dei parametri orbitali. I pianeti pi\u00f9 esterni scagliarono verso l'interno la gran parte dei corpi ghiacciati che incontrarono sul loro cammino, scambiando con essi il momento angolare; il risultato fu una migrazione verso l'esterno dei pianeti e la conservazione del momento angolare totale del sistema. Sebbene ogni singola interazione abbia determinato minime variazioni nell'ambito del trasferimento di momento angolare, la somma delle singole interazioni raggiunse valori tali da determinare lo spostamento effettivo dell'orbita planetaria. Il processo and\u00f2 avanti finch\u00e9 i planetesimi non arrivarono in prossimit\u00e0 di Giove, il cui intenso campo gravitazionale ebbe un'azione frenante sulla loro caduta, stabilizzandoli lungo orbite altamente ellittiche attorno al Sole oppure espellendoli dal sistema planetario. Tale fenomeno ha avuto per conseguenza un lieve decadimento dell'orbita di Giove.\nIl ridotto tasso di incontri gravitazionali determin\u00f2 il tasso al quale i planetesimi venivano sottratti al disco, e il corrispettivo tasso di migrazione. Dopo alcune centinaia di milioni di anni di lenta e graduale migrazione, i due giganti pi\u00f9 interni, Giove e Saturno, si assestarono in una risonanza orbitale 2:1; l'instaurarsi di questo fenomeno ha comportato un aumento delle loro eccentricit\u00e0 orbitali, destabilizzando l'intero sistema planetario. L'arrangiamento delle orbite planetarie si \u00e8 alterato con drammatica rapidit\u00e0. Giove ha spinto Saturno verso l'esterno, nella sua attuale posizione; questa ricollocazione ha causato delle mutue interazioni gravitazionali tra il pianeta e i due giganti ghiacciati, costretti ad assumere orbite pi\u00f9 eccentriche. In questo modo i due pianeti si sono addentrati nella cintura planetesimale esterna, scambiandosi di posizione e perturbando violentemente le orbite di milioni di planetesimi e scagliandoli via dalla cintura. Si stima che in questo modo il disco esterno abbia perso il 99% della sua massa iniziale, il che spiega l'attuale assenza di una folta popolazione di oggetti transnettuniani. Alcuni dei planetesimi scagliati via dai giganti ghiacciati sono stati sospinti nel sistema solare interno, provocando un incremento degli impatti nei pianeti rocciosi, il cosiddetto intenso bombardamento tardivo.\nIn seguito, le orbite dei giganti ghiacciati hanno assunto i loro attuali semiassi maggiori, e la frizione dinamica con il disco di planetesimi superstite ha ridotto l'eccentricit\u00e0 delle loro orbite rendendole nuovamente quasi circolari.\nNel 50% delle iniziali simulazioni esposte nella pubblicazione di Tsiganis e colleghi, Nettuno e Urano si sono scambiati la propria posizione circa un miliardo di anni dopo la formazione del sistema solare. Tuttavia, tale risultato corrisponde solamente ad uno schema che consideri una distribuzione uniforme delle masse nel disco protoplanetario.\nEffetti sul sistema solare.\nElaborare dei modelli per spiegare l'evoluzione dinamica di un sistema planetario, a partire da differenti condizioni iniziali, per tutto l'arco della sua storia passata, \u00e8 un'operazione complessa, resa ancor pi\u00f9 difficile dal fatto che le condizioni iniziali sono lasciate libere di variare, il che determina dei risultati finali pi\u00f9 o meno differenti tra loro. La verifica dei modelli \u00e8 allo stesso modo un'operazione difficile, dal momento che \u00e8 impossibile osservare direttamente l'evoluzione in atto; tuttavia, la validit\u00e0 o meno di un modello pu\u00f2 esser dedotta confrontando i risultati previsti dalle simulazioni con i dati osservativi. Allo stato attuale, i modelli computerizzati che prendono come condizioni iniziali quelle previste dal modello di Nizza rispecchiano maggiormente gran parte degli aspetti osservati nel sistema solare.\nIntenso bombardamento tardivo.\nIl gran numero di crateri da impatto rinvenuti sulla Luna e sui pianeti rocciosi, datati tra 4,1 e 3,8 miliardi di anni fa, \u00e8 una delle principali evidenze dell'intenso bombardamento tardivo, un periodo caratterizzato da un'intensificazione del numero di impatti astronomici. Il numero di planetesimi che hanno raggiunto la Luna secondo il modello di Nizza \u00e8 coerente con quello dedotto dai crateri.\nCostituzione delle famiglie degli asteroidi troiani e della fascia principale.\nNel periodo immediatamente successivo all'instaurarsi della risonanza 2:1 tra Giove e Saturno, l'influenza gravitazionale combinata dei giganti gassosi in migrazione avrebbe rapidamente destabilizzato qualunque gruppo preesistente di troiani nei punti di Lagrange L4 ed L5 di Giove e Nettuno. La regione orbitale dei punti di Lagrange si presentava quindi \"dinamicamente aperta\".\nSecondo il modello di Nizza, i planetesimi espulsi dal disco ormai distrutto incrociavano in grande numero questa regione, venendone temporaneamente catturati. Non appena il periodo di instabilit\u00e0 orbitale ebbe termine, la regione orbitale divenne \"dinamicamente chiusa\", catturando definitivamente i planetesimi in essa presenti i quali andarono a costituire le attuali famiglie. I dati ottenuti dalle simulazioni coincidono con i dati osservativi per quanto riguarda i parametri orbitali dei troiani di Giove, in particolare i loro angoli di librazione, le eccentricit\u00e0 e le elevate inclinazioni orbitali. I medesimi meccanismi, secondo il modello, avrebbero portato alla formazione dei troiani di Nettuno.\nUn elevato numero di planetesimi sarebbe inoltre stato catturato dalle regioni esterne della fascia principale, ad una distanza media superiore a 2,6\u00a0UA, e dalla regione della famiglia Hilda. Successivamente, gli oggetti catturati sarebbero andati incontro a ripetute collisioni, che li avrebbero erosi in tanti piccoli frammenti spazzati via dal vento solare o tramite l'effetto YORP, che avrebbero contribuito a rimuoverne oltre il 90%. La distribuzione delle dimensioni pi\u00f9 frequenti degli oggetti di questa popolazione simulata trova eccellenti riscontri nelle osservazioni, il che suggerisce che i troiani di Giove, gli asteroidi Hilda, alcuni membri della fascia principale esterna (tutti gli asteroidi di tipo D) e forse il pianeta nano Cerere sarebbero ci\u00f2 che resta dei planetesimi della cintura esterna in seguito ai processi di cattura e frammentazione.\nSatelliti irregolari.\nQualunque originaria popolazione di satelliti irregolari catturata tramite vari meccanismi, come la resistenza fluidodinamica dei gas o impatti all'interno del primitivo disco di accrescimento, sarebbe stata facilmente dispersa a causa delle interazioni tra i pianeti durante la fase di instabilit\u00e0. Nel modello, un elevato numero di planetesimi interagiscono in questa fase con i giganti ghiacciati ed alcuni di essi vengono catturati in seguito ad interazioni a tre corpi con i pianeti. La probabilit\u00e0 che ciascun planetesimo ha di esser catturato da uno dei giganti ghiacciati \u00e8 relativamente alta, circa 10\u22127. Questi nuovi satelliti presentano le pi\u00f9 disparate inclinazioni orbitali, a differenza dei satelliti regolari, che orbitano in corrispondenza del piano equatoriale del pianeta. La particolare inclinazione di Tritone, la maggiore delle lune di Nettuno, pu\u00f2 esser spiegata ipotizzando che il satellite sia stato catturato in seguito ad un'interazione a tre corpi che ha portato alla disgregazione di un planetoide binario, di cui Tritone costituiva il membro meno massiccio. Tuttavia, questo meccanismo non sarebbe il principale responsabile della cattura del gran numero di piccoli satelliti irregolari individuati; \u00e8 possibile inoltre che i pianeti si siano \"scambiati\" alcuni dei satelliti irregolari.\nLe orbite simulate dei satelliti irregolari corrispondono a quelle osservate per semiassi maggiori, inclinazioni ed eccentricit\u00e0, ma non per la distribuzione delle dimensioni. Le collisioni successive tra gli oggetti catturati potrebbero aver creato le sospette famiglie collisionali oggi osservate e sarebbero responsabili della diminuzione della popolazione di oggetti fino alle distribuzioni attuali.\nLe interazioni tra i planetesimi e Giove realizzatesi nella simulazione sono per\u00f2 insufficienti per spiegare il grande seguito di satelliti irregolari posseduto dal pianeta, il che suggerisce l'azione di un secondo meccanismo oppure la necessit\u00e0 di una revisione di alcuni parametri del modello di Nizza.\nRegioni pi\u00f9 esterne del sistema solare.\nLa migrazione dei pianeti pi\u00f9 esterni e le interazioni con Giove sono necessarie per spiegare le caratteristiche delle regioni pi\u00f9 esterne del sistema solare. Secondo il modello, gli oggetti costretti da Giove in orbite altamente ellittiche andarono a formare la nube di Oort, serbatoio della gran parte delle comete del sistema solare, mentre gli oggetti vincolati da Nettuno durante la sua migrazione andarono a costituire l'attuale cintura di Kuiper e il disco diffuso.\nOriginariamente, al limite esterno del sistema solare, era presente una cintura asteroidale considerata l'antenata della cintura di Kuiper, pi\u00f9 densa e vicina al Sole di quanto non sia oggi la sua \"discendente\": il suo bordo interno giaceva infatti appena oltre le orbite dei giganti ghiacciati e si estendeva fino a circa 30\u201335\u00a0UA. Anche Urano e Nettuno si trovavano allora pi\u00f9 vicini al Sole rispetto ad oggi (probabilmente tra 15 e 20\u00a0UA), ma in posizioni invertite, ovvero Urano era pi\u00f9 lontano dal Sole rispetto a Nettuno.\nDurante la migrazione alcuni degli oggetti, tra cui Plutone, vennero a interagire con l'orbita di Nettuno, instaurando con essa una risonanza orbitale. Il modello di Nizza \u00e8 in grado di spiegare l'occupazione delle attuali risonanze nella cintura di Kuiper, in particolare le risonanze 2:5. Mentre Nettuno migrava verso l'esterno del sistema, si avvicin\u00f2 agli oggetti della proto-cintura di Kuiper, vincolandone alcuni in risonanza e destabilizzando altri in orbite caotiche. Si ritiene che gli oggetti del disco diffuso siano stati posti nelle loro attuali posizioni dalle interazioni con le risonanze migranti di Nettuno.\nIl modello Nizza risulta per\u00f2 carente per quanto riguarda gran parte delle caratteristiche della distribuzione: infatti, \u00e8 in grado di riprodurre le \"popolazioni calde\", ovvero gli oggetti che possiedono elevati valori di inclinazione orbitale, ma non le \"popolazioni fredde\", a bassa inclinazione. Le due popolazioni non solo possiedono parametri orbitali differenti, ma anche differenti composizioni: la popolazione fredda si presenta marcatamente pi\u00f9 rossa di quella calda, il che suggerische che si sia formata in una differente regione del sistema solare. La popolazione calda si sarebbe formata nei pressi di Giove e sarebbe stata relegata nell'esterno del sistema in seguito alle interazioni con i giganti gassosi; la popolazione fredda invece si sarebbe formata pressappoco nella sua attuale posizione, anche se in seguito sarebbe stata sospinta verso l'esterno da Nettuno durante la sua migrazione."}
{"id": "3670666", "revid": "121837", "url": "https://it.wikipedia.org/wiki?curid=3670666", "title": "Modello Nizza", "text": ""}
{"id": "3670679", "revid": "305330", "url": "https://it.wikipedia.org/wiki?curid=3670679", "title": "Processi industriali", "text": ""}
{"id": "3670688", "revid": "436907", "url": "https://it.wikipedia.org/wiki?curid=3670688", "title": "Arlandria", "text": "Arlandria \u00e8 un singolo del gruppo musicale statunitense Foo Fighters, pubblicato il 18 settembre 2011 come quarto estratto dal settimo album in studio \"Wasting Light\"."}
{"id": "3670691", "revid": "1573940", "url": "https://it.wikipedia.org/wiki?curid=3670691", "title": "Pietro Bellora", "text": "Biografia.\nPietro Bellora nacque a Gallarate nel 1891 ed inizi\u00f2 la sua esperienza lavorativa nell'azienda di legnami del padre, Filippo Bellora. Coi fratelli Carlo e Giacomo divenne in seguito fondatore e proprietario dell'omonima ditta di produzione di tessuti di Gallarate che poi diram\u00f2 anche ad Arnate, Albizzate, Somma Lombardo, divenendo nel giro di alcuni anni una delle pi\u00f9 grandi realt\u00e0 cotoniere in Italia. Pietro fu quindi presidente dell'Associazione cotoniera italiana, nonch\u00e9 membro della Giunta della Confederazione generale dell'industria italiana. Nel 1936 acquist\u00f2 il Cotonificio Valle Seriana a Gazzaniga che giaceva in stato di grave crisi e nel giro di soli sei anni quadruplic\u00f2 la forza lavoro presente in loco, associandone l'attivit\u00e0 locale a quella condotta nello stabilimento di Gallarate ed assumendone personalmente la direzione.\nDurante gli anni della Seconda guerra mondiale, divenne noto agli ambienti fascisti per il suo antifascismo e venne arrestato nel 1944 con l'unico figlio, Ulisse, il quale venne ridotto in fin di vita dalle percosse ricevute col padre dagli squadristi, morendo poche settimane dopo il loro arresto a causa delle ferite riportate.\nIntrapresa la carriera politica, venne eletto senatore per tre elezioni consecutive nelle file della Democrazia Cristiana nella circoscrizione di Clusone dove, in memoria del figlio, aveva aperto una casa di accoglienza e lavoro per bambini provenienti da famiglie disagiate. A Cuggiono, nel milanese, acquist\u00f2 nel 1947 e fece restaurare la neoclassica Villa Annoni per farne una propria residenza estiva, abitazione che i suoi figli venderanno nel 1979 al comune di Cuggiono che ne \u00e8 l'attuale proprietario e che dal 2007 vi ha insediato il municipio.\nSi impegn\u00f2 anche a favore delle opere di beneficenza come nel caso della costruzione della casa di riposo di Gallarate che inaugur\u00f2 nel 1929 coi fratelli Giacomo e Filippo.\nMor\u00ec a Cuggiono il 21 novembre 1959 a 67 anni."}
{"id": "3670696", "revid": "422900", "url": "https://it.wikipedia.org/wiki?curid=3670696", "title": "Segunda Divisi\u00f3n spagnola 2006-2007", "text": ""}
{"id": "3670699", "revid": "767487", "url": "https://it.wikipedia.org/wiki?curid=3670699", "title": "Colorful", "text": " \u00e8 un film d'animazione del 2010 diretto da Keiichi Hara.\nIl soggetto \u00e8 ispirato al romanzo omonimo di Eto Mori.\nTrama.\nProprio quando crede di aver raggiunto la meta finale della morte, ad un'anima viene comunicato di avere la possibilit\u00e0 di rivivere nel corpo di Kobayashi Makoto, un quattordicenne che ha tentato di uccidersi. Inizia quindi per l'anima un lungo viaggio alla scoperta di tutto ci\u00f2 che di male ha compiuto nella propria vita e dei motivi che hanno spinto il ragazzo a suicidarsi."}
{"id": "3670702", "revid": "1762097", "url": "https://it.wikipedia.org/wiki?curid=3670702", "title": "Acetofenone", "text": "L'acetofenone \u00e8 il composto organico di formula C6H5C(O)CH3. \u00c8 il pi\u00f9 semplice chetone aromatico. \u00c8 un liquido viscoso incolore (fonde a 20\u00a0\u00b0C), usato principalmente per la sintesi di resine e fragranze.\nSintesi.\nL'acetofenone pu\u00f2 essere ottenuto in vari modi.\nUn metodo non industriale prevede una acilazione di Friedel-Crafts tra benzene e anidride acetica.\nIndustrialmente si recupera come sottoprodotto dell'ossidazione dell'etilbenzene, che forma principalmente l'idroperossido usato nella produzione di ossido di propilene; dalla decomposizione selettiva dell'isopropilbenzene del processo di Hock (catalizzata da Cu(NO3)2) oppure come sottoprodotto dello stesso.\nUsi.\nPrecursore di resine.\nL'acetofenone \u00e8 usato assieme a formaldeide e ad una base per produrre resine importanti dal punto di vista commerciale. I polimeri ottenuti sono convenzionalmente descritti con la formula [(C6H5C(O)CH]x(CH2)x}n, dato che derivano da una condensazione aldolica. Queste sostanze sono componenti utilizzati in film e inchiostri. Modificando per idrogenazione le resine chetoniche precedentemente menzionate si ottengono resine acetofenone-formaldeide modificate. I polioli risultanti possono essere ulteriormente reticolati con isocianati. Queste resine modificate si trovano in film, inchiostri e adesivi.\nPrecursore dello stirene.\nNei laboratori didattici, l'acetofenone viene convertito in stirene in un processo di due stadi che illustra la riduzione dei carbonili e la disidratazione degli alcoli:\nUn processo analogo \u00e8 usato industrialmente, ma lo stadio di idrogenazione a 1-feniletanolo \u00e8 condotto su un catalizzatore di rame.\nUsi in campo farmaceutico e simili.\nL'acetofenone \u00e8 usato come materia prima nella sintesi di alcuni prodotti farmaceutici ed \u00e8 anche un eccipiente approvato dalla Food and Drug Administration degli Stati Uniti. In un rapporto del 1994 pubblicato da cinque compagnie statunitensi produttrici di sigarette, l'acetofenone \u00e8 elencato come uno dei 599 additivi utilizzati nelle sigarette.\nUtilizzi minori.\nL'acetofenone viene utilizzato per creare fragranze che assomigliano a mandorla, ciliegia, caprifoglio, gelsomino e fragola. Viene utilizzato nella gomma da masticare. Essendo prochirale, l'acetofenone \u00e8 anche un substrato di prova comunemente usato negli esperimenti di trasferimento asimmetrico di idrogeno. L'acetofenone \u00e8 anche usato come aromatizzante in molte bevande e dolci al sapore di ciliegia, dato che costa molto meno e d\u00e0 risultati soddisfacenti per i consumatori.\nFarmacologia.\nL'acetofenone \u00e8 stato usato in medicina tra la fine del XIX secolo e l'inizio del XX secolo. Era commercializzato come ipnotico e anticonvulsivante con il nome di \"Hypnone\". La dose tipica era 0,12\u20130,30 millilitri. L'effetto sedativo era considerato superiore a quello della paraldeide e dell'idrato di cloralio. Nell'uomo l'acetofenone \u00e8 metabolizzato ad acido benzoico, acido carbonico e acetone.\nPresenza in natura.\nL'acetofenone si trova in natura in molti alimenti tra cui mele, formaggi, albicocche, banane, carne di manzo e cavolfiori.\nSicurezza.\nL'acetofenone \u00e8 nocivo per ingestione e molto irritante per gli occhi. Non ci sono dati che indichino propriet\u00e0 cancerogene."}
{"id": "3670707", "revid": "1573940", "url": "https://it.wikipedia.org/wiki?curid=3670707", "title": "Jambyn Batm\u00f6nkh", "text": "Biografia.\nNato presso la Provincia dell'Uvs, \u00e8 diventato un membro del Partito Rivoluzionario del Popolo Mongolo dirigente nel 1948 e salito nei ranghi del partito. Divenne il ministro della scienza nel 1973, membro del Politburo nel 1974, e il primo ministro (presidente del consiglio dei ministri) nel giugno 1974."}
{"id": "3670713", "revid": "113690083", "url": "https://it.wikipedia.org/wiki?curid=3670713", "title": "Yumjaagiin Tsedenbal", "text": "Durante la sua vita politica, ha servito come primo ministro e segretario generale del Partito Rivoluzionario del Popolo Mongolo.\nAnni giovanili.\nTsedenbal \u00e8 nato in una povera famiglia nomade della trib\u00f9 D\u00f6rv\u00f6d.\nEra il quinto di undici figli nella sua famiglia (tre dei suoi fratelli morirono in tenera et\u00e0).\nNel 1925 Tsedenbal divenne uno dei primi studenti della scuola pubblica appena organizzata a Ulaangom, diplomandosi nel 1929.\nLo stesso anno Tsedenbal and\u00f2 a Irkutsk per continuare la sua educazione.\nTrascorse circa nove anni tra Irkutsk e Ulan-Ude.\nHa conseguito una laurea presso l'Istituto di finanza ed economia siberiana.\nCarriera.\nNel 1939, rientrato a Ulan Bator, Tsedenbal lavor\u00f2 prima come vice ministro e poi come ministro delle finanze.\nNel 1940, al 10 \u00b0 Congresso del Partito rivoluzionario popolare mongolo, divenne segretario generale del partito all'et\u00e0 di 23 anni e ancora nel 1958 durante la sua premiership.\nDopo aver assunto la leadership nel 1952 dopo la morte del maresciallo Khorloogiin Choibalsan, Tsedenbal sconfisse con successo i suoi rivali politici: Dashiin Damba nel 1958-59, Daramyn T\u00f6m\u00f6r-Ochir nel 1962, Luvsantserengiin Tsend nel 1963 e nel dicembre 1964 il cosiddetto \"Lookhuuz-Nyambuu-Surmaajav\" ovvero \"gruppo anti-partito\".\nHa ricoperto questo incarico fino all'11 giugno 1974, quando divenne capo di stato, diventando cos\u00ec il capo supremo della Repubblica popolare mongola.\nLinea politica.\nLa sua politica estera \u00e8 stata contrassegnata dagli sforzi per portare la Mongolia in una cooperazione sempre pi\u00f9 stretta con l'Unione Sovietica.\nTuttavia, Tsedenbal e il suo gruppo di leader di partito (come Tsagaan-Lamyn Dugersuren e Damdinjavyn Maidar) erano insoddisfatti del ruolo economico che la leadership sovietica assegnava alla Mongolia.\nMentre l'URSS incitava il governo mongolo a concentrare i suoi sforzi sullo sviluppo dell'agricoltura e del settore minerario, Tsedenbal e i suoi seguaci cercarono di favorire una rapida industrializzazione anche di fronte all'opposizione sovietica.\nTsedenbal nei rapporti sia con Mosca che nei confronti dei critici in seno al partito fu abbastanza prudente esprimendo rassicurazione e lealt\u00e0 al primo e al contempo reprimendo le critiche all'interno del partito attuate in particolare da Daramyn T\u00f6m\u00f6r-Ochir, Tsogt-Ochiryn Loohuuz, bollandoli come \"filo-cinesi\" e \"nazionalisti\".\nTermine della carriera politica e morte.\nTsedenbal fu costretto al ritiro nell'agosto 1984 in una mossa sponsorizzata dall'Unione Sovietica, ufficialmente sul conto della sua vecchiaia e della sua debolezza mentale, ma almeno in parte a causa della sua opposizione al processo di riavvicinamento sino-sovietico che era iniziato con il discorso di Leonid Bre\u017enev di Tashkent nel marzo 1982. \nJambyn Batm\u00f6nkh divenne il nuovo segretario generale del PRPM. \nTsedenbal rimase a Mosca fino alla sua morte; il suo corpo fu portato in Mongolia, dove venne sepolto."}
{"id": "3670715", "revid": "752999", "url": "https://it.wikipedia.org/wiki?curid=3670715", "title": "Associazione Calcio Sampierdarenese 1934-1935", "text": "Questa voce raccoglie le informazioni riguardanti l'Associazione Calcio Sampierdarenese nelle competizioni ufficiali della stagione 1934-1935.\nStagione.\nNella stagione 1934-1935 la Sampierdarenese disput\u00f2 il primo campionato di Serie A della sua storia.\nOrganigramma societario.\nArea direttiva\nArea tecnica"}
{"id": "3670716", "revid": "56620", "url": "https://it.wikipedia.org/wiki?curid=3670716", "title": "Prospero Richelmy", "text": "Biografia.\nFiglio del conte Agostino e di Olimpia Cottolengo (nipote di Pietro Rignon), si laure\u00f2 in ingegneria non ancora ventenne e cinque anni dopo divenne docente; dalla sua collaborazione con Carlo Ignazio Giulio, Ascanio Sobrero e Quintino Sella nacque la Scuola di applicazione d'ingegneria di Torino (attuale Politecnico), di cui fu il primo direttore.\nFu docente di matematica e di idraulica applicata.\nContribu\u00ec alla realizzazione di numerosi nuovi laboratori, tra i quali in particolare, nel 1869, un edificio idraulico (la \"Torre idraulica di Richelmy\" o \"Torre degli efflussi\", dotata di un salto di 20 metri) dotato di motori idraulici di vario tipo, di turbine e di vasche per realizzare esperimenti dinamometrici, che rimase in funzione per quasi un secolo, fino al trasferimento del Politecnico in corso Duca degli Abruzzi nel 1958.\nIn campo scientifico i suoi contributi pi\u00f9 significativi rientrano nell'idraulica e nella meccanica applicata.\nLa sua dottrina e la sua attivit\u00e0 sono documentate negli Annali dell'Accademia delle Scienze di Torino, della quale fu vicepresidente per due decenni.\nNominato commendatore dell'Ordine dei Santi Maurizio e Lazzaro, partecip\u00f2 alla stesura del codice civile per le materie di cui era maestro.\nNel Castello del Valentino \u00e8 ricordato con un primo busto nello scalone d'onore e con un secondo nell'aula dei professori; la citt\u00e0 di Torino gli ha dedicato una via.\nIl figlio Agostino fu arcivescovo di Torino e cardinale."}
{"id": "3670722", "revid": "22475", "url": "https://it.wikipedia.org/wiki?curid=3670722", "title": "Aston Martin V8 Vantage (1977)", "text": "L'Aston Martin V8 Vantage \u00e8 una Gran Turismo ad alte prestazioni prodotta dal 1977 al 1989 dalla casa automobilistica britannica Aston Martin derivata dalla contemporanea V8 in 534 esemplari, di cui 342 in versione \"Saloon\" e 192 in versione cabriolet \"Volante\".\n\u00c8 considerata comunemente la prima vera supercar britannica e si differenzia dalla V8 standard per la potenza del motore notevolmente aumentata e per la presenza di un diverso kit aerodinamico. L'allestimento Vantage venne reso disponibile anche sulla cabriolet \"V8 Vantage Volante\". Nel corso degli anni la Aston Martin ha combinato diverse varianti di carrozzeria e motore creando una variet\u00e0 di serie speciali che sono state costruite in piccola serie o rimasti pezzi unici.\nLa V8 Vantage \u00e8 anche la base tecnica dell'esclusiva Aston Martin V8 Zagato che ha una carrozzeria realizzata, appunto, dalla Zagato.\nLa genesi.\nL'Aston Martin V8 Vantage \u00e8 la versione ad alte prestazioni della V8 standard, l'unico modello Aston Martin in produzione in quel momento, e ne riprende, sia pur modificate, la carrozzeria e la meccanica, compreso il motore ad otto cilindri a V progettato da Tadek Marek. Il termine inglese Vantage viene usato tradizionalmente dalla Aston Martin dai tempi della DB2 per le rispettive versioni potenziate dei propri modelli. L'unica eccezione \u00e8 rappresentata dall'Aston Martin Vantage del 1972, in cui erano le versioni dotate del vecchio motore a sei cilindri in linea, quindi meno potenti e veloci delle coeve V8, ad essere nominate cos\u00ec.\nNacque per dare una svolta al destino della casa inglese dopo le difficolt\u00e0 finanziarie e il salvataggio, nel 1976, da parte di una nuova propriet\u00e0 guidata da Alan Curtis. Il nuovo direttore generale spinse per un ampliamento della gamma con delle nuove varianti della V8, che includevano una versione sportiva, la \"Vantage\", una decappottabile, la \"Volante\", e una berlina, la Lagonda. La prima ad essere presentata nella primavera del 1977 fu la V8 Vantage ad alte prestazioni perch\u00e9 la pi\u00f9 veloce da realizzare; in pratica fu una versione aggiornata dentro e fuori della V8 pi\u00f9 che un nuovo modello a s\u00e9 stante. All'inizio era previsto solo un kit di elaborazione Vantage con cui i tecnici di Aston Martin Works avrebbero modificato le V8 standard su richiesta dei clienti tuttavia, a causa di una richiesta inaspettatamente elevata, Aston Martin decise di trasformare il kit di elaborazione in un modello costruito direttamente in fabbrica e venduto come \"V8 Vantage\". Al momento del lancio alcuni giornalisti specializzati la ritennero la prima supercar britannica e per questo le assegnarono l'arduo confronto con Lotus Esprit Turbo SE, Porsche 928 S4, Ferrari Testarossa e Lamborghini Countach.\nLa produzione della V8 Vantage si articol\u00f2 in tre serie e termin\u00f2 come quella della V8 nel 1989 con l'introduzione della nuova Virage, di cui venne lanciata una versione Vantage nel 1992.\nMeccanica e carrozzeria.\nMeccanica.\nL'Aston Martin V8 Vantage monta lo stesso motore in alluminio otto cilindri a V di 90\u00b0 che alimenta la V8 standard con cilindrata invariata di 5341 cm\u00b3 (alesaggio \u00d7 corsa: 100 \u00d7 85 mm). Ogni bancata dei cilindri ha due alberi a camme in testa che controllano le valvole di aspirazione e scarico, 2 per cilindro.\nRispetto al motore V8 standard le valvole di aspirazione e scarico del motore Vantage sono pi\u00f9 grandi e gli alberi a camme hanno un profilo pi\u00f9 spinto mentre i pistoni sono stati progettati e realizzati dal costruttore di motori di F1 Cosworth. Vennero modificati anche il sistema di scarico, pi\u00f9 libero, e l'impianto di alimentazione, adottando dei carburatori Weber doppio corpo 48 IDF D2/100 pi\u00f9 grandi che la V8 Vantage mantenne fino al 1989, quando la V8 standard era gi\u00e0 passata all'iniezione nel 1986. La casa afferm\u00f2 che la potenza del motore Vantage era aumentata di circa il 40% e la coppia del 10% rispetto a quella di un V8 standard, nell'ordine di 430 CV, anche se non vennero resi noti valori precisi. Le misure del T\u00dcV, la motorizzazione tedesca, arrivarono tuttavia a soli 380 CV. Nel 1986 Aston Martin aument\u00f2 la potenza fino a 417 CV e addirittura a 438 CV a richiesta.\nInizialmente la V8 Vantage venne offerta solo con un cambio manuale ZF a 5 marce escludendo l'automatico a tre velocit\u00e0 Chrysler Torqueflite anche dalla lista degli optional. Solo nel 1986 venne offerta a richiesta la trasmissione automatica anche se, gi\u00e0 nel 1978, almeno una Vantage era stata dotata di cambio automatico su ordine speciale del cliente. Il telaio della V8 Vantage corrisponde sostanzialmente a quello del V8 normale tuttavia l'auto risulta pi\u00f9 bassa a causa delle sospensioni ribassate. Vennero installate molle pi\u00f9 rigide, ammortizzatori regolabili Koni e i dischi dei freni autoventilanti ingranditi. La Aston Martin V8 Vantage era equipaggiata di serie con pneumatici superibassati 255/60 VR15, i cerchi di serie passarono a 16\" nel 1986. Su richiesta speciale del cliente erano disponibili anche pneumatici pi\u00f9 larghi.\nCarrozzeria.\nStilisticamente la V8 Vantage corrisponde alla V8 normale con la scocca, i vetri e le parti strutturali in lamiera della coup\u00e9 disegnata da William Towns ma con i pannelli esterni realizzati a mano in fogli di alluminio dalla Aston Martin. Gli stampi in legno sono stati forniti da Woodmasters, la stessa ditta che aveva anche prodotto le presse utilizzate dalla Aston Martin per realizzare le parti in acciaio del telaio a piattaforma. Le modifiche esterne della Vantage riguardano principalmente dei dettagli, che per\u00f2 rendevano l'auto molto pi\u00f9 sportiva.Sul frontale i modelli V8 Vantage sono dotati di un grande spoiler in plastica rinforzato con fibra di vetro con prese d'aria multiple e la griglia del radiatore tipica del modello \u00e8 chiusa con una copertura verniciata in tinta con la carrozzeria con due fanali supplementari aggiuntivi. Nei primi cinque esemplari si trattava di piccoli fari Cibi\u00e9 montati a filo che furono sostituiti nel 1977 da unit\u00e0 Lucas pi\u00f9 grandi a causa della scarsa luminosit\u00e0. Il raffreddamento era comunque garantito dall'apertura maggiorata sotto il paraurti. L'azione combinata dello spoiler e della griglia coperta riduceva la resistenza aerodinamica di circa il 10% rispetto alla V8 standard. La presa d'aria sul cofano venne chiusa e sostituita con un rigonfiamento per alloggiare i carburatori, la copertura in plexiglass sui carburatori vista sul prototipo non arriv\u00f2 alla produzione in serie, ma la vettura mantenne il rigonfiamento anche dopo il 1986 quando sulle V8 standard il cofano venne spianato. Gli pneumatici maggiorati richiesero passaruota svasati e codolini ulteriormente allargati. Sul cofano del bagagliaio venne applicato uno spoiler posteriore la cui forma cambi\u00f2 nel corso degli anni.\nQueste peculiarit\u00e0 del design sono comunemente associate alle V8 Vantage, ma non si trovano su tutte le auto prodotte. Infatti ogni Vantage era unica e realizzata secondo le esigenze del cliente. Cos\u00ec vennero create molte Vantage la cui apertura del radiatore \u00e8 aperta come sulle V8 standard. Oltre alle preferenze dei clienti, ci\u00f2 potrebbe anche avere ragioni tecniche: ad esempio, Aston Martin raccomandava di lasciare aperta la griglia per le auto consegnate in regioni molto calde. Lo stesso vale per le prese d'aria del cofano, aperte su alcuni dei primi modelli Vantage. D'altra parte alcuni clienti comprarono gli accessori della V8 Vantage, in particolare gli spoiler anteriori, per applicarli alle loro V8 standard. Tutto questo ha creato numerose vetture ibride, a met\u00e0 tra V8 Standard e Vantage.\nLa V8 Vantage prodotta in serie.\nDal 1977 al 1989 l'Aston Martin produsse un totale di circa 360 esemplari di V8 Vantage. Per quanto riguarda le fasi di sviluppo, di solito viene fatta una distinzione in 3 serie, con alcune ulteriori differenze all'interno delle singole serie.\nSerie 1: V540 (1977-1978).\nLa prima serie dell'Aston Martin V8 Vantage \u00e8 internamente denominata \"V540\". Copre 39 esemplari fabbricati dal 1977 all'introduzione delle cosiddette modifiche \"Oscar India\" nell'ottobre 1978. Le vetture 1977 e 1978 differiscono chiaramente l'uno dall'altro per alcuni dettagli:\n1977: \"Bolt-on\".\nLe prime 16 auto, costruite nel 1977, hanno le scocche della V8 contemporanea poich\u00e9 furono successivamente ricostruiti come Vantage dal dipartimento interno Aston Martin\".\" Per queste auto venne usato il cofano della V8 Serie 3, la cui particolarit\u00e0 \u00e8 una presa d'aria molto grande. Questa apertura venne successivamente chiusa sui modelli successivi. Lo spoiler posteriore venne imbullonato sul cofano del bagagliaio e sugli angoli dei parafanghi posteriori. Questi primi 16 Vantage sono indicati nel mondo degli appassionati di lingua britannica come \"Bolt-on\" (in inglese: imbullonati). Le prime cinque di queste auto differiscono anche per i fari ausiliari particolarmente piccoli e inefficienti.\n1978: \"Flip-tails\".\nNel 1978 Aston Martin realizz\u00f2 altre 23 Vantage in cui la presa d'aria sul cofano venne chiusa e resa specifica per questo modello. Inoltre lo spoiler posteriore \u00e8 integrato direttamente nella carrozzeria e non pi\u00f9 avvitato. Ci si riferisce a questa serie con il termine, ufficioso, di \"flip-tail\". Le V8 Cosmetic Vantage destinate agli USA sono dotate proprio di una scocca \"flip-tail\".\nSerie 2: \"V540 OI\" e \"V580\" (1978-1986).\nNell'ottobre 1978, Aston Martin introdusse la serie 4 della V8 standard, soprannominata \"Oscar India, p\"er spiegare le lettere O e I, che in realt\u00e0 stanno per \"October Introduced\", introdotta ad ottobre\".\" Alcuni dei cambiamenti tecnici e stilistici vennero trasferiti sulla seconda serie di V8 Vantage che a sua volta pu\u00f2 essere suddivisa in due sottoserie: V540 OI e V580.\nV540 OI.\nLa prima parte della seconda serie viene definita internamente come V540 OI. Le modifiche esterne includono una nuova parte posteriore riprogettata, leggermente pi\u00f9 lunga, con il bagagliaio che quasi orizzontale e con uno spoiler posteriore pi\u00f9 pronunciato. La meccanica rimase invariata cos\u00ec come negli interni, in cui non vennero applicati i pannelli interni in legno della V8 \"Oscar India\" standard. Vennero prodotte 44 vetture con queste specifiche tra l'ottobre 1978 e il marzo 1980.\nV580 OI.\nNella primavera del 1980 l'Aston Martin apport\u00f2 alcune modifiche meccaniche alla V8 Vantage, dando origine alla versione V580. Il monoblocco della Vantage venne unificato con quello della coeva Lagonda per razionalizzare la produzione con il risultato di essere ugualmente potente ma pi\u00f9 silenzioso e disposto a girare alto con un consumo leggermente diminuito. Inizialmente la scocca Oscar India rimase invariato in questa versione poi, nel 1981, l'Aston Martin pass\u00f2 a pneumatici VR15 275/55 pi\u00f9 larghi su cerchi in lega GNK uniti a passaruota pi\u00f9 svasati, che allargarono la vettura di 2 cm. Fino al dicembre 1982 furono prodotte 43 vetture. All'inizio del 1983 Aston Martin introdusse anche nuovi cerchi in lega BBS e produsse, fino alla fine del 1985, altre 94 auto.\nSerie 3: V580X (1986-1989).\nIl 1986 vide la fase finale di sviluppo della V8 Vantage, denominata internamente \"V580X\" e ufficiosamente \"X-Pack\", con l'Aston Martin che modific\u00f2 la meccanica unificandola a quella della V8 Zagato introdotta di recente. Mentre il motore della V8 standard passava all'iniezione elettronica la Vantage rimase fedele ai carburatori e su questa versione il V8 raggiunse i 419 CV. A partire dal 1987 venne reso disponibile un nuovo pacchetto, chiamato ufficiosamente \"Big Bore\", per aumentare ulteriormente la potenza a 438 CV attraverso l'incremento del rapporto di compressione a 10,5:1. Questo pacchetto venne offerto sia come primo equipaggiamento che come kit di elaborazione che i clienti gi\u00e0 in possesso delle vetture potevano far montare direttamente dalla casa.\nIl cambio manuale ZF a 5 marce rimase di serie ma venne offerta come optional la trasmissione automatica Chrysler Torqueflite. Le auto adesso montavano pneumatici Goodyear 255/50 ZR16 su cerchi Ronal per cui adottarono passaruota e codolini ancor pi\u00f9 svasati e anche, ma solo su alcuni esemplari, minigonne laterali. Dalla fine dell'estate 1987 al termine della produzione nel 1989 Aston Martin costru\u00ec 137 V8 Vantage V580X, la maggior parte di loro con pacchetto \"Big Bore\". A quel punto la V8 standard usc\u00ec di produzione e venne rimpiazzata dalla Virage, di cui arriv\u00f2 una versione Vantage nel 1992.\nLe Cosmetic Vantage (USA).\nDato che il motore Vantage non era conforme alle normative locali sulle emissioni, la V8 Vantage non poteva essere venduta negli Stati Uniti. Per ovviare a questo problema, nel 1978 Aston Martin costru\u00ec una serie di auto, chiamate \"Cosmetic Vantage,\" che corrispondono esteticamente alle V8 Vantage vendute in Europa ma prive del loto motore potenziato.\nQueste vetture erano ovviamente molto meno potenti delle V8 Vantage ma anche meno potenti delle V8 standard europee. Nella maggior parte degli Stati Uniti, infatti, la potenza del motore era di 263 CV mentre per la California, dove erano ancora pi\u00f9 severe le normative sui gas di scarico, venne realizzata una versione speciale con soli 202 CV. Nel complesso la Aston Martin ha realizzato, a seconda della fonte, 11 o 13 \"Cosmetic Vantage\" per il mercato nordamericano alla fine degli anni '70. La maggior parte di loro sono vetture \"pre-OI\", ma alcune sono \"Oscar-India\", e almeno una \"Cosmetic\" aveva il kit estetico \"X-Pack\" del 1986. Molte, ma non tutte, hanno paraurti di sicurezza statunitensi; alcune furono equipaggiate successivamente con motori europei Vantage ed alcune addirittura reimportate in Europa.\nLe V8 Vantage Volante: le cabriolet.\nGli inizi: le Volante aggiornate Vantage.\nSoprattutto in vista del mercato nordamericano Aston Martin aveva introdotto nell'estate del 1978 una versione cabriolet della V8, battezzata tradizionalmente \"V8 Volante\". La Volante fu disponibile inizialmente solo con il motore V8 standard poich\u00e9 Il potente motore Vantage non era considerato adatto all'auto scoperta per motivi di sicurezza. Tuttavia, alla fine degli anni '70, venne realizzata da Aston Martin Works una piccola serie speciale di sei cabriolet con motore Vantage. Le auto andarono al Sultano del Brunei nonch\u00e9 a facoltosi clienti in Medio Oriente e Sudafrica. Queste vetture sono molto diverse tra loro e solo una \u00e8 quasi identica alla successiva V8 Vantage Volante.\nV8 Vantage Volante.\nNell'ottobre 1986 venne lanciata la V8 Vantage Volante, la cabriolet con meccanica Vantage terza serie (V580X o \"X-Pack\") con motore 419 CV. Esteticamente la Vantage Volante si distingue dalla Volante standard per lo spoiler e i codolini dei passaruota allargati, per le minigonne laterali e per lo spoiler posteriore, che \u00e8 quello delle vetture \"OI\" prodotte dal 1978. Tuttavia questi cambiamenti stilistici non erano necessari per ragioni strettamente aerodinamiche quanto pi\u00f9 per ragioni estetiche, dividendo le opinioni del pubblico. Nonostante questo La V8 Vantage Volante raggiungeva una velocit\u00e0 massima di diventando, al momento del lancio, la pi\u00f9 veloce cabriolet prodotta in serie al mondo.\nDall'ottobre 1986 fino alla fine della produzione nell'estate del 1989 furono costruite 109 Vantage Volante, 30 dei quali con il cambio automatico. Erano i modelli pi\u00f9 costosi della gamma Aston Martin. Al lancio, una Vantage Volante costava in Inghilterra \u00a3 93.500. Tre anni dopo, il prezzo degli ultimi esemplari arrivava a 135.000 \u00a3. Erano cos\u00ec \u00a3 25,000 pi\u00f9 cari di una V8 Vantage coup\u00e9 e \u00a3 15,000 pi\u00f9 di una V8 Volante standard.\nV8 Vantage Volante \"Principe di Galles\".\nUna versione speciale della V8 Vantage Volante si deve a Carlo d'Inghilterra. Il Principe di Galles, che \u00e8 un appassionato del marchio, nel 1987 commission\u00f2 una vettura che combinasse la meccanica raffinata della V8 Vantage Volante con l'elegante carrozzeria della V8 Volante standard. Rispetto alla standard i passaruota sono stati comunque allargati per accogliere cerchi Ronal da 16\", ma non a livello della \"X-Pack\". Questa versione \u00e8 definita ufficiosamente V8 Vantage Volante \"Principe di Galles\" (o \"PoW, Prince of Wales\"). Dopo aver consegnato l'auto al Principe Carlo, Aston Martin decise di costruire una piccola serie di 22 vetture in configurazione \"Principe di Galles\", di cui una con cambio automatico.\nV8 Vantage Volante \"Ecurie Ecosse\".\nUna piccola serie speciale di tre auto \"PoW\" porta ufficiosamente il suffisso \"Ecurie Ecosse\" perch\u00e9 due di queste sono state costruite per i proprietari della Ecurie Ecosse, la squadra corse scozzese con sede a Edimburgo che aveva vinto la 24 Ore di Le Mans con la Jaguar D-Type negli anni '50 e ora veniva rilanciata da questi due uomini d'affari. Sono essenzialmente delle \"Principe di Galles\" che montano il grande spoiler posteriore della \"X-Pack.\"\n\"Le V8 Cosmetic Vantage Volante\".\nMentre le \"Principe di Galles\" e le \"Ecurie-Ecosse\" combinano il potente motore Vantage con la carrozzeria elegante della V8 Volante standard, Aston Martin ha sviluppato anche una combinazione opposta per il mercato nordamericano. Poich\u00e9 il motore Vantage non era stato approvato negli USA e non poteva essere venduto, a partire dal 1987, venne creata una serie di Cosmetic \"Vantage Volante\", analoghe alle \"Cosmetic Vantage\" coup\u00e9. Queste auto con guida a sinistra hanno la carrozzeria fortemente allargata della \"Vantage Volante\" \"X-Pack\" ma sono mosse dal motore V8 EFI standard Serie 5 con circa 320 CV. L'Aston Martin ha costruito un totale di 58 vetture con questa configurazione, 47 delle quali dotate di cambio automatico.\nElaborazioni.\nOltre ai motori da 5,3 litri offerti di serie, dal 1989, la V8 Vantage pu\u00f2 essere equipaggiata, come tutte le altre V8 (e la sua erede Virage) con motori con cilindrata ulteriormente aumentata. Il punto di partenza era una versione da 6,3 litri del motore a otto cilindri sviluppato dalla societ\u00e0 di elaborazione indipendente Richard S. Williams (RSW) con 470 CV. Nel 1991, Aston Martins Works rilev\u00f2 questo motore, che da allora venne offerto ai clienti come retrofit sulle V8 aperte o chiuse, Vantage e non. Richard S. Williams ha quindi sviluppato ulteriori varianti del motore Aston Martin con cilindrata accresciuta fino a 7 litri.\nV8 Vantage Zagato.\nL'Aston Martin V8 Zagato \u00e8 un'auto che combina la meccanica dell'Aston Martin V8 Vantage con una carrozzeria progettata e costruita dalla carrozzeria Zagato. Con questo progetto, deciso al Salone di Ginevra 1984, entrambe le aziende rinsaldano la collaborazione iniziata negli anni '60 con la Aston Martin DB4 GT Zagato.\nL'obiettivo era costruire insieme un'auto sportiva a e, di conseguenza, la carrozzeria di Zagato progettata da Giuseppe Mittino era particolarmente leggera ed aerodinamicamente efficiente, con un coefficiente di resistenza di 0.33. La Zagato, prodotta in 89 esemplari dal 1986 al 1989, raggiungeva i con il motore V8 Vantage \"X-Pack\" la 419 CV. Vennero prodotte anche 25 (o 37, a seconda della fonte) V8 Vantage Zagato Volante con carrozzeria aperta con capote in tela e motore V8 EFI standard da 320 CV che raggiungeva i ."}
{"id": "3670723", "revid": "287204", "url": "https://it.wikipedia.org/wiki?curid=3670723", "title": "Locomotiva FNM DE 510", "text": "Le locomotive DE 510 delle Ferrovie Nord Milano erano un piccolo gruppo di 2 automotori diesel da manovra.\nFurono costruiti nel 1967 dal TIBB e noleggiati alle FNM per sostituire le locomotive a vapore gruppo 200 utilizzate nei servizi di manovra nella stazione di Milano Cadorna, posta in un'area urbana densamente costruita. Furono acquistati dalle FNM nel 1975, assumendo la classificazione definitiva (DE 510-01 \u00f7 02) in luogo di quella originaria (DE 01 \u00f7 02).\nNegli anni ottanta l'immissione in servizio di treni navetta a composizione bloccata ridussero la necessit\u00e0 di manovre. I DE 510 furono cos\u00ec ritirati dal servizio; l'unit\u00e0 01 fu venduta alla societ\u00e0 di lavori ferroviari Plasser &amp; Theurer, la 02 \u00e8 conservata dall'aprile 2018 presso il Museo delle industrie e del lavoro del Saronnese."}
{"id": "3670724", "revid": "123956853", "url": "https://it.wikipedia.org/wiki?curid=3670724", "title": "Marco van Ginkel", "text": "Caratteristiche tecniche.\n\u00c8 un calciatore completo, dotato di una grande tecnica individuale e di una buona fisicit\u00e0; \u00e8 molto abile nel tiro dalla distanza con entrambi i piedi.\nCarriera.\nClub.\nVitesse.\nDopo aver trascorso nove anni nelle giovanili del Stichting Betaald Voetbal Vitesse, esordisce in prima squadra a 17 anni il 9 aprile 2010 subentrando al 67\u00ba a Nicky Hofs nella sconfitta esterna per 4-1 contro il Waalwijk. Il 14 agosto successivo, durante l'incontro di campionato contro l'Ajax valevole per la seconda giornata della Eredivisie 2010-2011, segna la sua prima rete da professionista.\nChelsea.\nIl 4 luglio 2013 viene acquistato dal Chelsea per circa 10 milioni di euro, firmando un contratto di cinque anni. Debutta contro l'Hull City. Il 18 settembre gioca la sua prima partita di Champions League contro il . Una settimana pi\u00f9 tardi, durante la partita contro lo Swindon Town, si infortuna gravemente al ginocchio complice una zolla nel posto sbagliato.\nVari prestiti.\nDopo nove mesi di recupero torna a disposizione dei \"Blues\", che il 1\u00ba settembre 2014 lo cedono in prestito al Milan. Esordisce con la maglia rossonera il 23 settembre seguente, in occasione della partita pareggiata per 2-2 sul campo dell'Empoli. Con la squadra milanese, allenata da Filippo Inzaghi, Van Ginkel trova abbastanza spazio, senza tuttavia riuscire a trovare una piena sintonia con le scelte del tecnico. Esordisce in Coppa Italia nei quarti di finale contro la Lazio il 27 gennaio 2015. Il primo ed unico gol in maglia rossonera arriva il 9 maggio nella sfida interna contro la Roma per il momentaneo 1-0, partita terminata col risultato di 2-1. Complessivamente con il Milan colleziona 18 presenze e 1 gol e a fine stagione; scaduto il prestito, torna al Chelsea.\nIl 10 luglio 2015 passa in prestito agli inglesi dello Stoke City. Il 9 agosto seguente fa il suo esordio con la nuova maglia, nella sconfitta per 0-1 contro il Liverpool al Britannia Stadium. Il 31 gennaio 2016 i \"Potters\" decidono di interrompere il prestito del giocatore, che fa quindi ritorno al Chelsea.\nIl 2 febbraio 2016 viene ceduto in prestito al PSV Eindhoven. Con la squadra olandese segna otto gol in 13 partite, vincendo la Eredivisie all'ultima giornata. Al termine della stagione fa ritorno al Chelsea.\nIl 3 gennaio 2017 viene nuovamente ceduto in prestito al PSV Eindhoven, non rientrando nelle scelte del tecnico Antonio Conte. All'esordio nella nuova stagione di campionato con il PSV, Van Ginkel va in gol e si ripete nella giornata successiva. Il 9 aprile mette a segno una doppietta, la terza con la maglia del PSV, ai danni del Willem II. Ancora in prestito ai biancorossi, nel 2017/2018 segna ben 16 gol complessivi.\nRitorno al Chelsea e al PSV.\nA fine stagione torna al Chelsea dove in due anni non avr\u00e0 mai modo di giocare per via di un grave infortunio a un ginocchio.\nNonostante il mancato impiego, il 26 giugno 2020 firma un contratto annuale con il club londinese e per poi fare ritorno il 6 ottobre PSV. Torna a giocare il 13 gennaio 2021, a 2 anni e 8 mesi dall\u2019ultima volta, nei minuti finali di PSV-AZ 1-3.\nIl 18 giugno dello stesso anno, dopo tre prestiti, diventa a tutti gli effetti un giocatore del PSV con cui firma un contratto biennale.\nNazionale.\nIl 1\u00ba settembre 2011, a 18 anni, esordisce con la maglia dell'Under-21 nella vittoria esterna delle qualificazioni agli europei di categoria 2013 contro i pari et\u00e0 della Bulgaria. Proprio contro i bulgari, nella partita di ritorno, segna la sua prima rete con questa selezione.\nIl 14 novembre 2012 fa il suo esordio con la Nazionale maggiore, subentrando al 59\u00ba a Ibrahim Afellay nell'amichevole giocata ad Amsterdam contro la Germania (1-0). Il 9 marzo 2017, in seguito ad un'assenza di quasi un anno, ritorna in maglia \"Orange\", entrando in campo nei minuti finali di Olanda-Bulgaria.\nStatistiche.\nPresenze e reti nei club.\n\"Statistiche aggiornate al 7 novembre 2021.\""}
{"id": "3670725", "revid": "729019", "url": "https://it.wikipedia.org/wiki?curid=3670725", "title": "Invasione giapponese della Manciuria", "text": "L'invasione giapponese della Manciuria fu un'invasione terrestre della regione cinese della Manciuria, da parte dell'Armata del Kwantung dell'Esercito imperiale giapponese. L'attacco cominci\u00f2 il 19 settembre 1931, portando in pochi giorni all'occupazione dell'intera regione. La crisi sino-giapponese si arrest\u00f2 ufficialmente il 27 febbraio 1932, quando i giapponesi instaurarono il governo fantoccio del Manciuku\u00f2 e firmarono una tregua con il governo cinese, destinata a non durare a lungo. Durante l'invasione non vi furono scontri rilevanti tra i due eserciti e l'occupazione della Manciuria ebbe pi\u00f9 che altro una rilevanza a livello politico.\nInvasione e questioni diplomatiche.\nAttacco.\nIl 18 settembre 1931 i giapponesi lanciarono l'offensiva in Manciuria e, in pochi giorni, occuparono i punti strategici della Manciuria meridionale. Sin dall'inizio il Ministro degli Stati Uniti in Cina, Johnson, riport\u00f2 al Segretario di Stato Stimson, in un telegramma del 22 settembre, che riteneva che l'invasione fosse \"un atto d'aggressione del Giappone\", apparentemente pre-pianificata, attentamente e sistematicamente portata a termine. Johnson non trov\u00f2 inoltre alcuna prova che si trattasse di un incidente o il risultato di un errore umano giapponese. Egli era convinto che l'operazione militare giapponese in Manciuria \"deve rientrare nella definizione di guerra\" e che questo atto d'aggressione era stato portato a termine deliberatamente con un \"cinico e totale disprezzo\" degli obblighi giapponesi a rispettare il Patto Briand-Kellogg, firmato il 27 agosto 1928, riguardante la rinuncia alla guerra come strumento della propria politica nazionale.\nIl 22 settembre il Segretario Stimson inform\u00f2 l'Ambasciatore giapponese Debuchi che la responsabilit\u00e0 del corso degli eventi e della risoluzione della questione in Manciuria ricadeva sul Giappone, \"per la semplice ragione che le forze armate giapponesi hanno occupato ed esercitano, di fatto, il controllo sulla Manciuria meridionale\".\nNel frattempo, anche la Societ\u00e0 delle Nazioni deliber\u00f2 sulla situazione della Manciuria. In un comunicato del 5 ottobre 1931 Stimson chiese al rappresentante degli Stati Uniti alla Societ\u00e0 di informare il Segretario della Societ\u00e0 stessa, che egli desidererebbe che la Societ\u00e0 delle Nazioni continuasse, cercando di non fallire, ad usare la sua pressione ed autorit\u00e0 per regolare le azioni di Cina e Giappone. Il Segretario Stimson afferm\u00f2 in seguito che il suo governo, agendo indipendentemente, si sarebbe \"impegnato a supportare ci\u00f2 che la Societ\u00e0 avrebbe fatto\" e rese evidente il suo interesse riguardo alla questione e alla sua consapevolezza degli obblighi dei disputanti verso il Patto Kellogg-Briand e verso il Trattato delle Nove Potenze, affermando che \"dovrebbe essere sorto un momento in cui sembrerebbe consigliabile portare avanti tali obblighi.\"\nIl governo degli Stati Uniti, in una nota del 20 ottobre 1931 diretta a Cina e Giappone, richiam\u00f2 l'attenzione verso i loro obblighi come firmatari del Patto Kellogg-Briand. Gli Stati Uniti espressero la speranza che le nazioni non si astenessero dal prendere misure che avrebbero portato ad un metodo pacifico per risolvere la loro controversia, \"in accordo con le loro promesse e tenendo conto delle aspettative dell'opinione pubblica di tutto il mondo.\"\nPolitica del non riconoscimento.\nIl governo giapponese espresse il desiderio di mantenere dei rapporti amichevoli con la Cina e si rifiut\u00f2 di confermare di avere progetti territoriali in Manciuria. Tuttavia, le operazioni militari continuarono e, entro la fine del 1931, il Giappone aveva ormai soppresso ogni autorit\u00e0 amministrativa del governo cinese nel sud della Manciuria. Il 7 gennaio 1932 il governo degli Stati Uniti inform\u00f2 i governi giapponese e cinese che l'America non ammetter\u00e0 alcuna situazione e non avrebbe riconosciuto alcun trattato o accordo tra i due governi che intendesse destabilizzare i trattati con gli Stati Uniti stessi, o i diritti concessi ai cittadini americani in Cina. Inoltre gli Stati Uniti affermarono che non avrebbero riconosciuto \"ogni situazione, trattato o accordo\" in contrasto con quanto stabilito dagli obblighi del Patto Kellogg-Briand. Come conseguenza di ci\u00f2, l'America non riconobbe mai lo stato fantoccio del Manciuku\u00f2.\nDopo gli scontri tra il Giappone e la Cina, durante la guerra di Shanghai del 1932, il governo giapponese chiese agli Stati Uniti di fare pressione per fermare le ostilit\u00e0. A questo punto gli Stati Uniti ufficializzarono una proposta il 2 febbraio, contenente i seguenti punti:\ne dopo aver accettato quanto detto,\nLa stessa proposta fu fatta ai due paesi dai governi del Regno Unito, della Francia e dell'Italia. Il governo cinese accett\u00f2 ogni punto della proposta statunitense mentre i giapponesi, che accettavano solo alcuni dei punti, rigettarono i punti 2 e 5, impedendo cos\u00ec ai negoziati di andare a buon fine.\nNel febbraio 1932 Stimson propose al governo britannico di unirsi agli Stati Uniti nel tentativo di risolvere la situazione, invocando assieme i dettami del Trattato delle Nove Potenze e del Patto Kellogg-Briand e facendo cos\u00ec intendere che i due governi non avrebbero accettato nessuna conseguenza della violazione di questi due trattati. Il governo britannico non adott\u00f2 direttamente la richiesta americana. In seguito per\u00f2 ottenne l'approvazione unanime dalla Societ\u00e0 delle Nazioni di una risoluzione da esso proposta. La risoluzione, dell'11 marzo 1932, affermava in parte che: \"\u00e8 necessario che i membri della Societ\u00e0 delle Nazioni non riconoscano alcuna situazione, trattato o accordo realizzati con mezzi contrari a quanto stabilito dalla stessa Societ\u00e0 delle Nazioni o dal Patto Kellogg-Briand\".\nConseguenze.\nLa situazione in Manciuria rimase di fatto invariata fino alla conclusione della seconda guerra mondiale. Il Giappone nel marzo 1933 annunci\u00f2 formalmente la sua uscita dalla Societ\u00e0 delle Nazioni dopo quasi un anno dalla fondazione dello stato fantoccio del Manciuku\u00f2. La crisi tra Cina e Giappone non fu quindi risolta dalle potenze mondiali, ma rimase congelata fino all'incidente del ponte di Marco Polo, nel 1937."}
{"id": "3670727", "revid": "466539", "url": "https://it.wikipedia.org/wiki?curid=3670727", "title": "Vuelta a Espa\u00f1a 1992", "text": "La Vuelta a Espa\u00f1a 1992, quarantasettesima edizione della corsa, si svolse in venti tappe precedute da un cronoprologo iniziale, dal 27 aprile al 17 maggio 1992, per un percorso totale di 3\u00a0395\u00a0km. Fu vinta dallo svizzero Tony Rominger che termin\u00f2 la gara in 96.14'50\" alla media di 35,275\u00a0km/h.\nPartenza della prima tappa a Jerez de la Frontera con 189 ciclisti, di cui 139 tagliarono il traguardo di Madrid.\nSquadre e corridori partecipanti.\nLe 21 squadre partecipanti alla gara furono:"}
{"id": "3670728", "revid": "52121858", "url": "https://it.wikipedia.org/wiki?curid=3670728", "title": "Locomotiva FNM DE 520", "text": ""}
{"id": "3670729", "revid": "28592", "url": "https://it.wikipedia.org/wiki?curid=3670729", "title": "Kyakhta", "text": ""}
{"id": "3670731", "revid": "1305772", "url": "https://it.wikipedia.org/wiki?curid=3670731", "title": "Kopnena Vojska", "text": "Pu\u00f2 riferirsi a:"}
{"id": "3670736", "revid": "287204", "url": "https://it.wikipedia.org/wiki?curid=3670736", "title": "Vjaceslav Voronin", "text": ""}
{"id": "3670737", "revid": "599013", "url": "https://it.wikipedia.org/wiki?curid=3670737", "title": "Xu Shuzheng", "text": "Biografia.\nXu fu un subordinato e braccio destro di Duan Qirui e un importante membro della Cricca di Anhui durante il primo periodo della Repubblica di Cina governata dal Governo Beiyang dei signori della guerra cinesi\nLa sua pi\u00f9 grande impresa fu quando nell'ottobre 1919, agli ordini di Duan, invase la Mongolia e la occup\u00f2, per venire in aiuto al barone Roman von Ungern-Sternberg nella lotta all'Armata Rossa russa e ai comunisti mongoli. L'importante operazione bellica fu accolta con favore da alcuni signori della guerra e anche da Sun Yat-sen, leader del Kuomintang e del Governo nazionalista ma al contrario il potente signore della guerra mancese Zhang Zuolin, leader della Cricca del Fengtian la condann\u00f2 perch\u00e9 un esercito cos\u00ec grande a lui nemico a ridosso dei territori sotto il suo controllo, metteva in pericolo la sua egemonia. Lo stesso valse per Cao Kun e Wu Peifu, importanti esponenti della Cricca di Zhili, nemica della Cricca di Anhui, che fecero pressioni sul presidente Xu Shichang per licenziare Xu. Cos\u00ec avvenne nel luglio 1920. Xu a quel punto torn\u00f2 in Cina con le sue forze per combattere nella Guerra Zhili-Anhui, guerra da cui la Cricca di Anhui usc\u00ec sconfitta \nNel frattempo le truppe cinesi rimaste in Mongolia ad occupare il territorio furono battute nel giugno 1921 dai bolscevichi e la campagna termin\u00f2.\nSconfitto, Xu, si ritir\u00f2 e il suo esercito fu sciolto. Fu inviato all'inizio degli anni '20 in Italia in una missione diplomatica cinese, anche per allontanarlo dalla Cina. Pot\u00e9 tornare nel 1924 dopo il reinsediamento di Duan come Capo Esecutivo della Cina a seguito della sconfitta della nemica cricca di Zhili nella Seconda guerra Zhili-Fengtian.\nNel dicembre 1925 mentre viaggiava in treno da Pechino a Shanghai fu rapito e il giorno seguente ucciso per ordine di Feng Yuxiang. Duan si ritrov\u00f2 cos\u00ec senza un potente alleato."}
{"id": "3670747", "revid": "599013", "url": "https://it.wikipedia.org/wiki?curid=3670747", "title": "Julio Losada", "text": "Carriera.\nClub.\nInizi\u00f2 la sua carriera nel Pe\u00f1arol, con il quale raggiunse la finale della Coppa Libertadores del 1975. All'et\u00e0 di 22 anni lasci\u00f2 l'Uruguay per andare a giocare nell', in Grecia, dove form\u00f2, insieme al francese Yves Triantafyllos, una delle coppie pi\u00f9 prolifiche della squadra greca. Fin\u00ec la propria carriera all'Olympiakos dove totalizz\u00f2, in campionato, 146 presenze con 30 gol.\nNazionale.\nPrese parte, insieme alla Nazionale di calcio dell'Uruguay, al dove fin\u00ec la competizione al quarto posto."}
{"id": "3670749", "revid": "1387256", "url": "https://it.wikipedia.org/wiki?curid=3670749", "title": "Ligden Khan", "text": ""}
{"id": "3670753", "revid": "125281123", "url": "https://it.wikipedia.org/wiki?curid=3670753", "title": "Abuso minorile", "text": "L'abuso minorile, o abuso sui minori, \u00e8 un comportamento nei confronti di minorenni, che consiste nel cagionare un danno psicologico, morale o giuridico. Le forme pi\u00f9 frequenti di abuso sui minori sono: somatico (o fisico), psicologico (o emozionale), sessuale, violenza assistita e incuria.\nNon sempre le distinzioni categoriali tra casi di abuso fisico, sessuale, psicologico e trascuratezza rispecchiano una realt\u00e0 che spesso si presenta come molto complessa: \u00e8 cos\u00ec possibile parlare di \u201cforme miste\u201d di abuso. \nTali abusi fanno parte comunque della super-categoria delle \"Esperienze Sfavorevoli Infantili\"\nL'abuso all'infanzia pu\u00f2 essere definito come:\nStoria.\nIn tutte le societ\u00e0 si riscontrano dei sistemi di protezione nei confronti dell'infanzia. Presso gli ebrei, ad esempio, l'abuso sessuale di minori era punito con la pena capitale, mentre per quello compiuto su bambini pi\u00f9 piccoli di nove anni bastava la fustigazione, in entrambi i casi la fattispecie rientrava nel diritto pubblico in quanto si pensava che la societ\u00e0 ne sarebbe rimasta danneggiata nel suo insieme.\nLa prima societ\u00e0 nazionale per la prevenzione della crudelt\u00e0 a danno dei fanciulli fu fondata a Londra nel 1884 e assunse delle \"\u00e9quipe\" di ispettori che controllavano le condizioni dei minori nei quartieri a rischio. Per ogni bambino era stilato un rapporto dove la diagnosi principale era costituita dall'incuria mentre le altre forme di abuso rispondevano alla voce \u00abaltri torti\u00bb. In Inghilterra gi\u00e0 nel 1888 fu introdotta la \u201ccarta dei fanciulli\u201d che estendeva i doveri di custodia fino alla protezione dagli abusi ai minori.\nNel 1892 Papa Leone XIII organizz\u00f2 il culto della Sacra Famiglia, allora frammentato in una miriade di associazioni private, in un'unica congregazione con lo scopo di diffondere i valori educativi genitoriali in quanto si riteneva che le dottrine dilaganti del liberalismo e del socialismo la stessero corrompendo. Il documento rappresentativo \"Neminem fugit\" contiene le linee guida per l'assunzione a modello per la Sacra Famiglia indicando per ogni figura ideale una funzione nella vita reale (per esempio il padre vigilante, la madre sottomessa e il figlio obbediente).\nNel 1913 Albert Mall, dermatologo statunitense, dimostr\u00f2 che la pratica della masturbazione non inficiava lo sviluppo sessuale come invece erroneamente propugnava l'etica protestante.\nDurante il Fascismo l'80% della popolazione viveva in zone rurali, il regime intendeva mantenere tale status quo in ragione della maggiore condizione morale in quanto \u00abgli adulteri, gli abbandoni e le nascite illegittime sono minori che nelle citt\u00e0\u00bb. Nonostante ci\u00f2, non erano rari i casi di abbandono.\nL'Opera Nazionale Maternit\u00e0 e Infanzia, a tal proposito, offr\u00ec un premio di affiliazione che consisteva in somme di denaro erogate alla coppia sorteggiata che aveva preso in affido uno o pi\u00f9 bambini. Dopo il primo o secondo anno, dunque, il minore era dato in affido (affiliazione) o in adozione presso coppie o single, anche all'estero. L'Omni era dotato di personale specializzato, nel ruolo di assistenti sanitarie visitatrici, con il compito di monitorare l'ambiente sociale e sanitario in cui si sviluppava il minore.\nDopo sei anni era affidato all'Ente Nazionale di Promozione Morale del Fanciullo, fondato da Benigno Di Tullio nel 1944, che si occupava di caratteriali tramite i centri provvisori di servizio sociale, eretistico, instabili, immorali, deboli fisici, tramite classi differenziali, mentre quelli che dopo un periodo di osservazione sono riconosciuti recuperabili frequentavano gli \u201casili scuola\u201d. Dopo il 14\u00ba anno il fanciullo dell'istituto socio-assistenziale \u00e8 riconsegnato alla famiglia d'origine o avviato al lavoro. Nel rapporto privato rientrava anche la donna che era soggetta all'autorit\u00e0 maritale come affermava la sentenza della Cassazione il 14 maggio 1938.\nSe la dichiarazione del 1924 pose il bambino in termini di bisognoso di cure, quella del 1959 aggiunse la famiglia d'origine come oggetto di attenzioni da parte dello Stato. L'art. 3 della Dichiarazione dei diritti dell'uomo e del cittadino del 1948 aggiunse tra i diritti fondamentali anche la sicurezza personale. In Italia, tuttavia, lo Stato sociale fascista rimase sostanzialmente integro fino alla seconda met\u00e0 degli anni settanta, e solo dal 1979 emerse una certa attenzione da parte dei mass-media tramite la trasmissione di una serie di servizi di cronaca su fatti e delitti compiuti in ambito familiare. In altre parole, l'abuso divenne riconosciuto solo grazie all'ausilio dei mezzi d'informazione.\nPersone famose abusate furono Hermann Hesse, Franz Kafka e Cicerone che denunci\u00f2 gli atti incestuosi di Clodio su sua sorella.\nGli studi e le ricerche sul tema dell'abuso e del maltrattamento all'infanzia hanno vissuto varie fasi: se inizialmente l'interesse era focalizzato sull'abuso fisico, tipologia pi\u00f9 facilmente riconoscibile poich\u00e9 lascia segni pi\u00f9 evidenti, dagli anni '80 l'attenzione ha iniziato a spostarsi sull'abuso sessuale a danno di minori, mentre solo pi\u00f9 recentemente l'abuso psicologico e la trascuratezza sono divenuti oggetto di studio.\nIn Svizzera, sino agli anni ottanta, le autorit\u00e0 della confederazione, con la motivazione ufficiale di proteggere i minori, di fatto tolsero ai loro genitori che si trovavano in situazioni di disagio o difficolt\u00e0 migliaia di bambini affidandoli a famiglie spesso operaie o contadine che avevano bisogno di manodopera a basso costo. Questi bambini-schiavi molto spesso furono oggetto di maltrattamenti e a loro non venne assicurata l'educazione.\nStatistiche.\nUna delle principali conseguenze dell'abuso sui minori \u00e8 l'allontanamento dall'ambiente d'origine. A tal proposito la Legge 149/2001 stabilisce che nel caso in cui il minore sia vittima di violenza, incuria grave, maltrattamento e abuso il Tribunale per i Minorenni dispone l'allontanamento del minore prevedendone l'inserimento presso una famiglia affidataria o in una comunit\u00e0 di accoglienza.\nSecondo dati Eurispes sono 1800 i minori scomparsi in Italia nel 2018 dei cui molti provengono da comunit\u00e0 straniere. Nello stesso anno ci sono state circa 4500 denunce per pedofilia on-line.\nSecondo l'Istat nel 2001 ci sono stati 144.000 casi di lavoro minorile specialmente nel mezzogiorno dove alcuni fattori rischio quali l'inadempienza scolastica incidono di pi\u00f9; i settori in cui i minori risultano impiegati sono per il 25% la ristorazione, il 21% negli impieghi domestici, il 14% in agricoltura e, infine, 16.978 bambini sarebbero entrati nel mondo dello spettacolo. Secondo l'Eurispes il 77% degli abusi avviene al domicilio della vittima.\nNon meno attuali sono i dati che si riferiscono ad abusi compiuti nelle sette religiose da parte di genitori adepti che introducono i propri figli minorenni per l'iniziazione rituale. I dati della Associazione comunit\u00e0 Papa Giovanni XXIII evidenziano nel 2007 circa 1823 casi di abuso di cui il 42% di vittime minorenni. In Italia ci sarebbero circa 1300 sette esoteriche, la maggior parte concentrate nel centro-nord. Secondo i dati del \u201c114\u201d, l\u2019\"hot line\" di emergenza del ministero dell'interno nel 2008 \u00e8 stato necessario l'intervento delle forze dell'ordine nel 59,4% delle segnalazione, solo nel 3% dei casi sono stati determinanti i servizi scolastici. Al 31 dicembre 2005 gli affidi familiari ammontano a 13.216. Le accoglienze in comunit\u00e0 sono invece di 13.632.\nEvoluzione dell'abuso minorile.\nLa costruzione sociale del problema permette di capire perch\u00e9 un dato fenomeno \u00e8 accettato in determinate culture mentre \u00e8 proibito in altre e poi c'\u00e8 quello di comunicare alla cittadinanza i valori fondamentali della societ\u00e0 quali l'unit\u00e0 della famiglia, il lavoro e la religione.\nLa famiglia rimane la pi\u00f9 importante risorsa per il minore perch\u00e9 considerata come ambiente di socializzazione primaria dove si sviluppa e ristruttura la personalit\u00e0 del bambino. Infatti nei primi tre anni, vivendo il rapporto con la madre, si sviluppa la fiducia in se stessi, invece successivamente con il rapporto conflittuale con padre, il bambino assume la capacit\u00e0 e la gestione del rapporto cogli altri.\nI genitori scelgono modelli educativi verso il bambino non solo in base a un proprio prototipo, se il genitore vede nel bambino se stesso, ma anche come stereotipo quando il bambino \u00e8 il riflesso delle aspettative che la societ\u00e0 riserba una volta diventato adulto.\nLa continuit\u00e0 dei genitori abusanti comporta l'imitazione e l'accettazione dell'uso della violenza come soluzione dei problemi da parte dei loro figli.\nL'aggressivit\u00e0, in particolare, \u00e8 un sentimento necessario per lo sviluppo umano e familiare in quanto permette di sfogare le proprie frustrazioni e dolori, in altre parole permette di \u00abesprimere l'affermazione di s\u00e9 e di quanti la negano\u00bb. Ma se non trova dei mezzi di controllo emozionali adeguati, per le quali sono deputate le istituzioni tradizionali, i minori continueranno a correre seri rischi di abuso. Questa la giustificazione del ciclo dell'abuso: per l\u2019\"offender\" la violenza sar\u00e0 sempre normale. Il dibattito potrebbe continuare all'infinito in ambito filosofico chiedendosi se, ad esempio, la devianza \u00e8 una tendenza innata nell'essere umano e che nessuna norma la potr\u00e0 mai controllare oppure se \u00e8 una scelta razionale dell'individuo conseguente ai condizionamenti esterni.\nLa protezione dell'infanzia, quindi, \u00e8 un'idea che trova ancora molti ostacoli a realizzarsi nella societ\u00e0 attuale almeno fino a quando predomina l'opinione che occorre intervenire a livello riparativo sul minore.\nSintomatologia e indicatori di abuso.\nNella maggior parte dei casi il genitore punisce il figlio non per impedirgli di compiere qualcosa, quanto semmai per stimolarlo a comportarsi il pi\u00f9 possibile conformemente alla sua natura, in questo modo il genitore proietta se stesso sul proprio figlio ovvero ci\u00f2 che vorrebbe essere.\nCi sono poi alcuni fattori predittivi del comportamento deviante che sono incuria emotiva, scarsa identificazione col padre, violenza su animali e violenze domestiche. L'abuso pu\u00f2 essere provocato anche dal consumo di stupefacenti e di bevande alcoliche. Tuttavia a differenza di queste, l'abuso dei mezzi di correzione non si riferisce n\u00e9 a una frequenza che si manifesta nel numero di abusi compiuti nel tempo (per esempio, il consumo di alcool, a lungo andare, pu\u00f2 indurre a forme patogene quali la cirrosi epatica), n\u00e9 a una quantit\u00e0 che si esprime con la consistenza dell'abuso (per esempio l'overdose di eroina pu\u00f2 essere tanto insidiosa quanto letale).\nSe l'abuso \u00e8 commesso da parte femminile pu\u00f2 essere dovuto a una forma di ritorsione contro il partner. A tal proposito si suole indicare nel \u00abcomplesso di Medea\u00bb il tentativo della madre di colpire il padre assente. Se \u00e8 vero, per\u00f2, che la femmina acquista la maturit\u00e0 sessuale in anticipo rispetto al maschio, \u00e8 anche vero che le donne sono le prime vittime della violenza.\nPer quanto riguarda i tempi, l'abuso giunge di solito dopo la prima gravidanza quando cio\u00e8 si percepisce instabile il \u00absistema di alleanze/coalizioni tra membri della famiglia\u00bb. Le dinamiche non sono solo attuali ma possono scontrarsi con quelle longitudinali cio\u00e8 diverse nell'arco del tempo quali per esempio eventi o traumi o relazioni conflittuali trascorse.\nIn Provincia di Catania, ad esempio, \u00e8 stato possibile dimostrare che i bambini maltrattati vedono a priori genitori come incapaci di soddisfare i propri bisogni e sentono l'impulso di emanciparsi subito.\nUn altro esperimento \u00e8 stato effettuato con due famiglie in una ricostruzione domestica con telecamere e quindi tenute in osservazione per tre settimane. I risultati hanno dimostrato che i membri devianti che rivolgevano la propria aggressivit\u00e0 verso gli altri erano coloro che erano sottoposti a maggiori pressioni dalla famiglia. Anche se dietro gli incidenti domestici si nascondeva \u00abla volont\u00e0 latente del bambino autolesionista\u00bb. Inizialmente si pens\u00f2 che questo problema fosse di natura congenita fin quando Frederic Silverman riusc\u00ec a estrapolare delle confessioni ai genitori abusanti.\nNon sempre le Istituzioni pubbliche garantiscono la protezione dell'infanzia. L'eccessiva attenzione del sistema sanitario, per esempio, ha prodotto delle nuove forme di abuso cd. \"chemical abuse\" che \u00e8 la somministrazione di medicine a bambini che crea anche un danno psicologico in quanto d\u00e0 adito a dipendenze. Se il bambino ha dei disturbi o non mangia con frequenza potrebbe essere dovuto a disarmonia dei genitori e a rapporti di tensione la soluzione potrebbe essere di cambiare l'ambiente in senso propositivo.\nDopo aver subito l'abuso, \u00abil bambino non vuole crescere, ma desidera l'annullamento\u00bb. In alcune scuole \u00e8 stato dimostrato che il modo con il quale il bambino esprime la propria creativit\u00e0, ad esempio, la presenza o meno delle pupille degli occhi (il bambino non cerca lo sguardo della madre), l'omissione delle mani, la presenza di artigli al posto delle mani, l'ordine sparso delle figure parentali sulla scena, sono indicatori di abuso nella valutazione del disegno.\nTerapia e riabilitazione.\nIl ricovero in ospedale pu\u00f2 avvenire su invio del pronto soccorso, oppure, su proposta del pediatra di libera scelta e pi\u00f9 essere in degenza, a breve o a lungo termine, e in \"day hospital\". Durante la degenza il genitore del bambino ha diritto di essere informato sul trattamento, ad accedere alle informazioni relative alla cartella clinica, con rilascio di copia in carta semplice, e, inoltre, ha diritto a richiedere la presenza di un sostituto anche in orari diversi da quelli di vista.\nL'organo di governo predispone determinati spazi e tempi per i contatti con il pubblico. Tutta la documentazione \u00e8 archiviata presso l'ufficio delle cartelle cliniche del presidio ospedaliero. Ogni operatore assume un ruolo che ne evidenzia le specificit\u00e0: medici e dirigenti, caposala e capotecnico, infermieri, pediatri, ostetriche, tecnici di laboratorio, operatori socio sanitari, ausiliari, tecnici amministrativi, ecc. Le esenzioni dal ticket valgono per i minori di sei anni con reddito annuale familiare minore di 36.151,98 euro, reddito minore di 8.263 euro o 11.362 con genitori separati e con 516,46 euro per ogni figlio a carico.\nIl pediatra, in particolare, \u00e8 il \"gatekeeper\" dei minori cio\u00e8 colui che regola l'accesso della gran parte delle risorse sanitarie. In caso di sospetto generico si chiede una consulenza al servizio sociale senza l'obbligo di informare i genitori. In caso di sospetto fondato si invia una denuncia scritta al Tribunale per i minorenni o alla Procura della Repubblica. In un tale sistema il personale medico ha ampia discrezionalit\u00e0 sui modo e i tempi di accesso alle cure perch\u00e9 insiste sulla variabilit\u00e0 della pratica clinica che quindi non risponde pi\u00f9 ai reali bisogni delle persone bens\u00ec alle politiche sanitarie e sociali.\nPrima di inoltrare la segnalazione al tribunale occorre che l\u2019\"\u00e9quipe\" formuli un'ipotesi di abuso e che la diagnosi sia congiunta, occorre, quindi, avvalersi di un'unit\u00e0 apposita (UVM) perch\u00e9 un solo fattore pu\u00f2 essere fuorviante. Il test non si rivela sempre attendibile in quanto le cifre, da sole, non sono significative se non sono sottese a un'adeguata interpretazione nonch\u00e9 una discreta quantit\u00e0 di intuizione.\nL'UVM pu\u00f2 decidere di inviare il minore presso una comunit\u00e0 di accoglienza o Casa famiglia cio\u00e8 un ritrovo di famiglie che operano secondo il metodo dell'auto mutuo aiuto:\n Anche secondo Litman \u00abla famiglia \u00e8 il pi\u00f9 importante contesto sociale dove si manifesta l'educazione alla salute\u00bb.\nIn casi estremi il minore non \u00e8 pi\u00f9 allontanato da casa, in modo da rimediare ai danni del \"foster care drift\" cio\u00e8 alla sindrome del \u201cbambino pacco\u201d che \u00e8 trasferito da una famiglia all'altra.\nPer quanto riguarda il trattamento sui genitori si suole distinguere tra \u00abfamiglie multi-problematiche croniche\u00bb e \u00abfamiglie a rischio\u00bb, la differenza consta nel fatto che sussistano patologie conclamate, nella permanenza del utente in carico al servizio e nella presenza di minori a rischio. Secondo l'autore il problema non \u00e8 evitare che l'utente si ammali bens\u00ec impedire la cronicizzazione da cui non \u00e8 possibile tornare con la conseguente gravit\u00e0 del costo sul servizio. L'integrazione socio-sanitaria \u00e8 un problema d'investimento ancorch\u00e9 di costi, per esempio, l'investimento in unit\u00e0 valutative per l'abuso potrebbe essere maggiormente produttivo e utile rispetto a l'assistenza economica degli enti locali.\nPi\u00f9 controversa, invece, l'introduzione di un'iniziativa che dovrebbe servire a combattere l'isolamento delle coppie e a incrementare il capitale sociale della zona di residenza \"neighborhood based approach\". La legge 14.02.01 n. 154 \u201cMisure contro la violenza nelle relazioni familiari\u201d permette alla vittima di beneficiare di un assegno e di chiedere l'allontanamento del soggetto deviante dal domicilio.\nPolitiche di contrasto dell'abuso minorile.\nLa domanda di salute per minori vittime di abusi si compone di due livelli:\nPresso ogni servizio sociale, oltre a disporre di una propria \"hotline\", funziona un'Unit\u00e0 di Valutazione Multidisciplinare (UVM) coordinato da un \"case manager\" che:\nGli interventi per adolescenti abusati, inoltre, comprendono iniziative tese ad emancipare il minore dalla famiglia:\nIn alcuni paesi europei, ad esempio in Francia, sono stati attivati dei corsi di educazione sessuale per genitori. A tal proposito, la rivista \u201cCollaboriamo\u201d di Associazione dei Genitori (AGE) presenta una serie di moduli didattici sull'educazione sessuale scolastica che non si sofferma solo alle nozioni sull'apparato riproduttivo ma introducono il discente ad una sana e corretta socializzazione sessuale. L'educazione sessuale si apprende in famiglia quando i figli vedono \u00abpap\u00e0 e mamma che si desiderano, si cercano \u2026 con delle piccole attenzioni\u00bb.\nOltre alle politiche di prevenzione e di contrasto, vi sono poi degli interventi tesi al recupero dei genitori devianti. Tra gli scopi di queste iniziative c'\u00e8 implicitamente anche quello di incrementare la domanda sociale degli \"offender\" togliendoli dal circuito penale.\nNegli Stati Uniti, recentemente, sono stati sperimentati alcuni programmi che assistono il minore pur garantendo l'integrit\u00e0 del nucleo familiare quali gli \"Homebuilders\". In America, inoltre, \u00e8 stata introdotta la legge \"Megan law\" (dal nome dal caso di una bambina abusata), che obbliga gli stati a censire i pregiudicati con reati di abuso, specialmente sessuali e di renderli noti al pubblico. Attualmente ogni Stato \u00e8 dotato di un registro al quale si pu\u00f2 accedere compilando un'apposita richiesta \"on line\". Questa iniziativa ha provocato non poche controversie in seno all'ambiente politico in quanto se da una parte serve a tutelare le famiglie dagli abusi, d'altro canto viola la \"privacy\" e produce nuovi pregiudizi."}
{"id": "3670754", "revid": "729019", "url": "https://it.wikipedia.org/wiki?curid=3670754", "title": "Walther Reinhardt", "text": "Biografia.\nReinhardt inizi\u00f2 la propria carriera militare nel 1891 entrando nel Grenadier-Regiment \u201eK\u00f6nigin Olga\u201c (1. W\u00fcrttembergisches) Nr. 119 per poi essere promosso tenente dall'anno successivo. Nel 1904 divenne capitano dello staff generale, e tra il 1912 e il 1915, Reinhardt fu il primo ufficiale di stato maggiore nel XIII. (K\u00f6niglich W\u00fcrttembergischen) Armee-Korps. Nel 1915, Reinhardt venne nominato capo di stato maggiore del medesimo corpo e nominato Maggiore. L'anno successivo divenne capo di stato maggiore dell'11. Armee di stanza in Macedonia per poi passare dal 1917 in Francia come Colonnello della 7. Armee. Dal 1918 diresse la smobilitazione del ministero della guerra prussiano per poi divenire l'ultimo ministro della guerra della Prussia nel 1919, servendo inoltre nel gabinetto imperiale tra il 13 febbraio ed il 1\u00ba ottobre 1919 senza diritto di voto. Per via dell'imminente firma del Trattato di Versailles e la cessione dei territori della Prussia orientale, Reinhardt fu tra coloro che proposero uno stato indipendente per quell'area con l'intento di conservare comunque l'area come patronato possibile dello stato tedesco, ma tale proposta non ebbe successo.\nDurante gli scontri tenutisi a Berlino nel marzo del 1919, fu lui a ordinare l'arresto del generale Walther von L\u00fcttwitz assieme a circa 250 marinai della \"Volksmarinedivision\" che port\u00f2 poi alla morte di 29 di loro accusati di alto tradimento, accusa di cui si rese il principale artefice proprio il generale Reinhardt.\nDopo la firma del Trattato di Versailles, Reinhardt divenne uno degli artefici principali del cambiamento in campo militare del ruolo militare della Germania dopo la grande guerra. Dopo la dissoluzione del comando supremo dell'esercito il 4 luglio 1919 venne nominato da Gustav Noske il 20 agosto di quello stesso anno quale ministro della difesa e nuovo comandante in capo del Reichswehr. In questo contesto rinnovato di politica il 13 settembre 1919 Reinhardt si dimise da ministro in Prussia e nessun altro dopo di lui venne nominato a tale carica, venendo nominato anche Maggiore Generale.\nDimessosi da ministro della difesa per contrasti col nuovo governo, dopo le sue dimissioni divenne comandante della 5. Division. dal 1920 al 1924 venendo nominato Luogotenente Generale. Nel 1923 venne impiegato in Turingia per la soppressione di alcuni moti proletari e dal 1925 al 1927 fu comandante in capo al 2 gruppo di comando con sede a Kassel.\nMor\u00ec a Berlino nel 1930."}
{"id": "3670760", "revid": "1543377", "url": "https://it.wikipedia.org/wiki?curid=3670760", "title": "Amban", "text": "Amban \u00e8 una parola manci\u00f9 che significa \"alto funzionario\", che corrisponde ad una serie di diversi titoli ufficiali del Governo imperiale Qing.\nI membri del Gran Consiglio sono chiamati anche \"Coohai nash\u016bn-i amban\" (), mentre i vicer\u00e9 in Manchu and Qing \"Uheri kadalara amban\" ()."}
{"id": "3670766", "revid": "729019", "url": "https://it.wikipedia.org/wiki?curid=3670766", "title": "Stazione di Silvi", "text": "La stazione di Silvi \u00e8 una stazione ferroviaria della ferrovia Adriatica a servizio della localit\u00e0 balneare di Silvi Marina.\nStrutture e impianti.\nL'impianto, gestito da Rete Ferroviaria Italiana (RFI), dispone di due binari per il servizio passeggeri cui se ne aggiungeva in origine un terzo, tronco, attualmente dismesso e scollegato dagli altri binari.\nIl fabbricato viaggiatori \u00e8 dotato di una sala d'attesa e di una caffetteria-pizzeria; al piano superiore sono presenti gli alloggi per il personale ferroviario.\nMovimento.\nTutti i treni che fermano in stazione sono di tipo regionale, gestiti da Trenitalia o da Ferrovia Adriatico Sangritana (quest'ultima oggi membro del gruppo TUA)."}
{"id": "3670774", "revid": "599013", "url": "https://it.wikipedia.org/wiki?curid=3670774", "title": "Aljo\u0161a Vojnovi\u0107", "text": "Carriera.\nClub.\nVojnovi\u0107 inizi\u00f2 la carriera nelle giovanili dell'Osijek. Vest\u00ec poi la maglia del Metalac Osijek, prima di tornare nuovamente al suo vecchio club. Nel 2007 fu ingaggiato dai norvegesi del Raufoss, formazione militante nell'Adeccoligaen. Debutt\u00f2 in campionato il 9 settembre, sostituendo Kenny Ojukwu nella sconfitta per 4-1 contro il Mandalskameratene. Il 23 settembre segn\u00f2 la prima rete, nel 2-1 inflitto allo Skeid. Il 21 ottobre realizz\u00f2 una doppietta che permise il successo, con lo stesso punteggio, sullo Haugesund.\nA fine stagione, la squadra fu retrocessa d'ufficio e Vojnovi\u0107 pass\u00f2 agli austriaci del K\u00e4rnten. Torn\u00f2 poi in patria, per vestire prima la maglia del Croatia Sesvete e poi dello Slaven Belupo."}
{"id": "3670775", "revid": "330019", "url": "https://it.wikipedia.org/wiki?curid=3670775", "title": "Lavagnina", "text": "La Lavagnina \u00e8 una cultivar di olivo diffusa lungo il golfo del Tigullio e il Golfo Paradiso, in Liguria. Trae nome dal comune di Lavagna. Ritenuta da molti un clone della famosa Taggiasca, introdotta, selezionata e diffusa dai monaci benedettini bianchi di San Colombano dell'abbazia di San Colombano di Bobbio; \u00e8 pi\u00f9 provabile che ne costituisca un ecotipo. \nIn generale.\nGli alberi, di vigoria media, possono raggiungere un grande sviluppo se godono di condizioni favorevoli (anche 15-16 metri di altezza); la chioma \u00e8 ramificata ed il portamento pendulo. \nL'infiorescenza lunga e rada; germoglia precocemente. La polpa si presenta poco compatta ma molto oleosa. Invaiatura precoce lenta e scalare, maturazione scalare ed inolizione tardiva. Non tollera suoli pesanti. \nCaratteristiche.\nViene utilizzata per la produzione di olio."}
{"id": "3670776", "revid": "729019", "url": "https://it.wikipedia.org/wiki?curid=3670776", "title": "Helmut Wilberg", "text": "Biografia.\nWilberg, ebreo, inizi\u00f2 la propria carriera militare il 18 aprile 1899 quando venne ammesso nel \"F\u00fcsilier-Regiment von Gersdorff (Kurhessisches) Nr. 80\" per poi essere promosso tenente il 27 gennaio 1900. Promosso primo tenente il 18 ottobre 1909, nel 1911 scrisse \"Die Fliegeraufkl\u00e4rung im Kaiserman\u00f6ver 1911, ihr Wert und Einflu\u00df auf die F\u00fchrung im Vergleich zur Kavallerieaufkl\u00e4rung\". Nel 1913 si iscrisse nelle file dell'aviazione tedesca divenendo uno dei primi piloti ad ottenere il brevetto ufficiale. Quando scoppi\u00f2 la guerra, era gi\u00e0 a capo dell'11 dipartimento di aviazione e divenne quindi Capitano comandante della 4\u00aa armata aerea.\nDopo la guerra continu\u00f2 la propria carriera nel Reichswehr divenendo comandante a Breslavia. Negli anni seguenti partecip\u00f2 ai lavori segreti per la ricostruzione dell'aeronautica militare tedesca in Unione Sovietica dopo che il Trattato di Versailles ne aveva vietato espressamente la costituzione per la Germania. Nel 1934 pass\u00f2 definitivamente alla neonata Luftwaffe e prest\u00f2 servizio col grado di Colonnello al ministero per l'aviazione di Goering. Promosso Generale divenne uno dei massimi strateghi del Blitzkrieg. Mor\u00ec il 20 novembre 1941 in un incidente aereo nei pressi di Dresda."}
{"id": "3670777", "revid": "110157", "url": "https://it.wikipedia.org/wiki?curid=3670777", "title": "Football League Cup 2011-2012", "text": "La Football League Cup 2011-2012, conosciuta anche con il nome di Carling Cup per motivi di sponsorizzazione, \u00e8 stata la 52\u00aa edizione del terzo torneo calcistico pi\u00f9 importante del calcio inglese, la 46\u00aa in finale unica. La manifestazione, ebbe inizio il 29 luglio 2011 e si concluse il 26 febbraio 2012 con la finale di Wembley.\nIl trofeo fu vinto dal Liverpool, che nell'atto conclusivo si impose sul Cardiff City (club di Championship), prevalendo per 5-4 ai calci di rigore, dopo una gara all'insegna dell'equilibrio che aveva visto le due squadre chiudere sull'1-1 i 90 minuti di gioco regolamentari e sul 2-2 i successivi tempi supplementari.\nFormula.\nLa Football League Cup era riservata alle 20 squadre della Premier League e alle 72 della Football League. Ogni turno della competizione \u00e8 composto da scontri ad eliminazione diretta, ad esclusione delle semifinali che si compongono di due match dove la squadra con il miglior risultato combinato accede in finale. Se al termine di ogni partita o se il risultato combinato delle semifinali \u00e8 identico, vengono giocati i tempi supplementari. Se anche al termine dei tempi supplementari il punteggio \u00e8 ancora in parit\u00e0, si passa ai calci di rigore.\nTurno preliminare.\nIl sorteggio del turno preliminare, che era stato disputato l'ultima volta nel 2002-03, si svolse il 13 giugno 2011 e mise a confronto due club di League Two.\nPrimo turno.\nIl sorteggio del primo turno si tenne il 16 giugno 2011. Le gare delle tre squadre londinesi, Charlton, Crystal Palace e West Ham, unitamente a quelle dei due club di Bristol, Bristol City e Bristol Rovers, furono posticipate di due settimane in seguito ai disordini che si verficarono in Inghilterra nell'agosto del 2011.\nSecondo turno.\nIl sorteggio del secondo turno, nel quale entrarono in scena le squadre di Premier League non qualificate alle coppe europee, fu effettuato l'11 agosto 2011.\nTerzo turno.\nIl sorteggio del terzo turno, nel quale cominciarono la competizione le squadre inglesi qualificate alle coppe europee, fu effettuato il 27 agosto 2011.\nQuarto turno.\nIl sorteggio ebbe luogo il 24 settembre 2011, l'Aldershot Town fu'unica squadra rimasta a non appartenere alle due pi\u00f9 alte serie inglesi giocando in League Two. Le otto partite vennero giocate il 25 ed il 26 ottobre 2011.\nQuarti di Finale.\nIl sorteggio di questo turno fu effettuato il 29 ottobre 2011. Il Cardiff City ed il Crystal Palace furono le uniche due squadre non provenienti dalla Premier League ad essere ancora in lizza. Le partite si disputarono il 29 ed il 30 novembre 2011.\nSemifinali.\nIl sorteggio per le semifinali venne effettuato il 30 novembre 2011. Come da consuetudine si svolsero con la formula dell'andata e ritorno. Il turno d'andata ebbe luogo nella settimana che inizi\u00f2 il 9 gennaio 2012, mentre quello di ritorno nella settimana che cominci\u00f2 il 23 gennaio 2012.\nFinale.\nSi gioc\u00f2 il 26 febbraio 2012 presso lo stadio di Wembley a Londra."}
{"id": "3670782", "revid": "1543377", "url": "https://it.wikipedia.org/wiki?curid=3670782", "title": "Vuelta a Espa\u00f1a 1991", "text": "La Vuelta a Espa\u00f1a 1991, quarantaseiesima edizione della corsa, si svolse in ventuno tappe, dal 29 aprile al 19 maggio 1991, per un percorso totale di 3\u00a0213\u00a0km. La vittoria fu appannaggio dello spagnolo Melchor Mauri che termin\u00f2 la gara in 82h48'07\" alla media di 38,797\u00a0km/h, il quale precedette i connazionali Miguel Indurain e Marino Lejarreta.\nPartenza della prima tappa a M\u00e9rida con 198 ciclisti, di cui 114 tagliarono il traguardo di Madrid.\nSquadre e corridori partecipanti.\nLe 22 squadre partecipanti alla gara furono:"}
{"id": "3670785", "revid": "1543377", "url": "https://it.wikipedia.org/wiki?curid=3670785", "title": "The Telephone Call", "text": "The Telephone Call \u00e8 un singolo del gruppo musicale tedesco Kraftwerk, pubblicato nel 1987 come estratto dall'album \"Electric Caf\u00e9\".\nDescrizione.\nIl singolo \u00e8 stato pubblicato in pi\u00f9 versioni: su 7\" e su 12\". La seconda, di maggiore, presenta suoni quali trilli di telefoni e voci del centralino. \u00c8 il solo brano del gruppo in cui la voce solista \u00e8 quella di Karl Bartos, il quale tra l'altro la compose per intero.\nLe versioni su singolo sono state remixate da Fran\u00e7ois Kevorkian. Nel cofanetto \"Der Katalog\" il brano \u00e8 stato accorciato e introdotto l'inedito \"House Phone\".\nIl brano sal\u00ec fino al primo posto della classifica dance di Billboard."}
{"id": "3670787", "revid": "41824", "url": "https://it.wikipedia.org/wiki?curid=3670787", "title": "Scanlations", "text": ""}
{"id": "3670796", "revid": "114535147", "url": "https://it.wikipedia.org/wiki?curid=3670796", "title": "Laura Muscardin", "text": "Biografia.\nDebutta nel mondo del cinema nel 1990 come assistente alla regia del film \"Una vita scellerata\" di Giacomo Battiato, collaborando poi anche con Pappi Corsicato, Marco Risi e Florestano Vancini. \nDopo aver diretto il cortometraggio \"Le coeur - Il cuore\" nel 1998, nel 2001 dirige il film \"Giorni\", una storia d'amore omosessuale con Thomas Trabacchi e Riccardo Salerno. Nel 2002 il film vince il premio come miglior film al Seattle Lesbian &amp; Gay Film Festival, il premio al talento emergente al \"Outfest\" e una menzione speciale al Milan International Lesbian and Gay Film Festival. \nNel 2007 dirige il film \"Billo - Il grand Dakhaar\", nel 2009 serie televisiva francese \"La vie est \u00e0 nous\", alcuni episodi di \"Tutti pazzi per amore\" e l'intera serie \"Tutti pazzi per amore 3\". "}
{"id": "3670797", "revid": "481666", "url": "https://it.wikipedia.org/wiki?curid=3670797", "title": "Doris Eaton Travis", "text": ""}
{"id": "3670802", "revid": "1771851", "url": "https://it.wikipedia.org/wiki?curid=3670802", "title": "Saturday Night Slam Masters", "text": " \u00e8 un videogioco arcade del 1993 sviluppato e pubblicato da Capcom. Picchiaduro a incontri multidirezionale, \u00e8 il primo titolo della serie di videogiochi sportivi dedicati al wrestling \"Slam Masters\".\nPer differenziarsi dagli altri picchiaduro del tempo, tra cui \"Fire Pro Wrestling\", l'azienda nipponica ha ambientato il suo titolo nell'universo di \"Street Fighter\" e \"Captain Commando\". Il character design \u00e8 affidato al mangaka Tetsuo Hara, noto per \"Ken il guerriero\". Nel gioco \u00e8 inoltre presente come personaggio giocante il protagonista di \"Final Fight\".\nDel videogioco sono state realizzate conversioni per Super Nintendo Entertainment System e Sega Mega Drive. Il gioco ha ricevuto un aggiornamento dal titolo \"Muscle Bomber Duo: Ultimate Team Battle\" e un seguito denominato \"Ring of Destruction - Slam Masters II\".\nModalit\u00e0 di gioco.\n\"Saturday Night Slam Masters\" presenta in primis due differenti modalit\u00e0 di gioco: la modalit\u00e0 \"Single Match\", nella quale il giocatore deve scegliere uno tra otto differenti wrestler e ha lo scopo di sconfiggere gli altri sette pi\u00f9 due boss non selezionabili (Jumbo Flapjack e The Scorpion) in sfide uno-contro-uno per ben due volte (quindi un totale di 18 incontri), e la modalit\u00e0 \"Team Battle Royale\", nella quale il giocatore sceglie una coppia di lottatori tra i dieci disponibili e deve sconfiggere i team rivali: in questo caso non si tratta del classico tag team match ma bens\u00ec i quattro lottatori sono contemporaneamente sul ring a lottare e vince la squadra che elimina per prima entrambi gli avversari; il giocatore controlla solamente il primo lottatore selezionato e se costui viene eliminato ma il compagno resta sul ring il match termina comunque con risultato \"no contest\".\nLo scorrimento del gioco \u00e8 multidirezionale, e si hanno a disposizione tre pulsanti: con il primo si afferra l'avversario per tentare una tecnica di presa, con il secondo si sferrano colpi e con il terzo si salta.\n\u00c8 possibile vincere per schienamento dell'avversario, per resa dell'avversario causa presa di sottomissione o per l'eccessivo protrarsi della situazione nella quale l'avversario rimane fuori dal ring.\nRoster.\nIl wrestler che appare nella schermata d'introduzione del gioco con un diadema in fronte e che strappa la propria canotta \u00e8 presente nel seguito \"\" come un personaggio selezionabile di nome Victor Ortega.\nLa serie.\n\"Muscle Bomber Duo\".\nLo stesso anno la Capcom pubblic\u00f2 una sorta di aggiornamento di \"Saturday Night Slam Masters\" dal nome \"Muscle Bomber Duo\" (sottotitolato \"Heat Up Warriors\" in Giappone e \"Ultimate Team Battle\" all'estero): in questa versione \u00e8 presente la sola modalit\u00e0 a squadre due contro due ed \u00e8 possibile veder lottare contemporaneamente un personaggio con o contro il proprio sosia.\nSebbene sia possibile creare una squadra selezionando due qualsiasi dei dieci lottatori a disposizione, determinate coppie \"ufficiali\" sono identificate da un nome che compare a video, ovvero:"}
{"id": "3670803", "revid": "34971", "url": "https://it.wikipedia.org/wiki?curid=3670803", "title": "ABEND", "text": "ABEND (acronimo di \"abnormal end\"), in informatica, indica generalmente la chiusura anomala di un programma. \nEra originariamente utilizzato come messaggio di errore su computer mainframe IBM System/360 con sistema operativo OS/360.\nSul sistema operativo NetWare di Novell i messaggi di errore sono solitamente chiamati ABENDs."}
{"id": "3670804", "revid": "486946", "url": "https://it.wikipedia.org/wiki?curid=3670804", "title": "Automotrice FNM EBD 740", "text": ""}
{"id": "3670805", "revid": "1573940", "url": "https://it.wikipedia.org/wiki?curid=3670805", "title": "Peter Liepa", "text": " \u00c8 principalmente conosciuto per aver realizzato insieme a Chris Gray il celebre videogioco \"Boulder Dash\" del 1984, primo capitolo di una lunga serie di titoli usciti per vari home computer e console nel corso degli anni."}
{"id": "3670809", "revid": "124789618", "url": "https://it.wikipedia.org/wiki?curid=3670809", "title": "Artaxias I d'Armenia", "text": "Vita.\nGenerale armeno di nobile origine al servizio dei Seleucidi, la dinastia ellenistica che governava sulla Siria, nel 201 a.C. accompagn\u00f2 come generale (strategos), insieme al collega Zariadres, il re seleucide Antioco III il Grande nella conquista dell'Armenia, sconfiggendo gli Orontidi, cui rimase solo il controllo della Commagene, sebbene sottoposta a vassallaggio. Antioco divise in due il territorio, scegliendo Artaxias come satrapo d'Armenia Maggiore, e Zariadres come satrapo della Sofene. Quando per\u00f2 nel 190 a.C. il sovrano seleucide fu sbaragliato dai romani nella battaglia di Magnesia, sia Artaxias che Zariadres si ribellarono e, con il consenso di Roma, elevarono le loro satrapie a regni autonomi. Artaxias I d'Armenia \u00e8 considerato uno dei sovrani pi\u00f9 importanti nella storia armena. Egli si present\u00f2 come un discendente legittimo della dinastia degli Orontidi, sebbene non ci siano prove della sua connessione con questa famiglia. Al principio del suo regno, parti dell'Altopiano armeno abitate da popolazioni di lingua armena erano ancora sotto il dominio di nazioni straniere. Artaxias I pose l'unificazione di tutte le popolazioni di lingua armena come l'obiettivo primario del suo regno. Lo storico e geografo greco Strabone ci ha lasciato il racconto delle conquiste di Artaxias I:\nArtaxias fu anche il fondatore della capitale armena Artaxata grazie all'aiuto del generale cartaginese Annibale che ottenne rifugio nel suo esilio dai Romani nella corte di Artaxias. La popolazione della precedente capitale Orontide di Ervandashat venne interamente trasferita ad Artaxata. Sono state trovate oltre una dozzina di pietre miliari sul territorio della moderna Armenia risalenti al periodo di Artaxias contenenti iscrizioni in aramaico, prima della loro scoperta l'esistenza di queste pietre era gi\u00e0 attestata dallo storico armeno Mos\u00e8 di Corene. In queste iscrizioni Artaxia si proclama discendente della dinastia degli Orontidi: Re Artaxias, figlio dell'Orontide Zariadres.\nArtaxias alla fine mor\u00ec nel 160 a.C., lasciando il trono al figlio Artavaside I d'Armenia, figlio suo e della regina Satenik."}
{"id": "3670811", "revid": "767487", "url": "https://it.wikipedia.org/wiki?curid=3670811", "title": "Two Wolves and a Lamb", "text": "Two Wolves and a Lamb \u00e8 un cortometraggio muto del 1911 diretto e interpretato da Van Dyke Brooke.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 31 luglio 1911."}
{"id": "3670819", "revid": "1305772", "url": "https://it.wikipedia.org/wiki?curid=3670819", "title": "Auguste Forel", "text": "Biografia.\n\u00c8 considerato uno dei fondatori della teoria dei neuroni. Forel \u00e8 anche conosciuto per i suoi primi contributi alla sessuologia.\n\u00c8 padre di Oscar Forel, anch'egli psichiatra.\nDal 1978 sino al 2000 l'immagine di Forel era presente sulle banconote da 1000 franchi svizzeri."}
{"id": "3670822", "revid": "287204", "url": "https://it.wikipedia.org/wiki?curid=3670822", "title": "Paraurti", "text": "Il paraurti \u00e8 una parte della carrozzeria di un veicolo la cui funzione \u00e8 quella di prevenire, limitare o attutire i danni di una collisione a bassa velocit\u00e0. Non sono in grado di ridurre i danni causati da impatti ad alte velocit\u00e0.\nDescrizione.\nI paraurti assorbono gli urti attraverso una deformazione del materiale di cui sono costituiti. Questa deformazione pu\u00f2 essere elastica o plastica. La prima \u00e8 reversibile, mentre la seconda \u00e8 irreversibile.\nIn passato i paraurti erano un elemento distaccato dalla carrozzeria, infatti sporgevano da essa ed erano collegati tramite due supporti, successivamente i paraurti vennero integrati, ma erano sempre sporgenti rispetto alla linea della carrozzeria, mentre nelle auto moderne sono pressoch\u00e9 invisibili in quanto non alterano la linea del mezzo.\nI paraurti possono essere dotati di rostri, delle sporgenze pi\u00f9 o meno rigide e removibili, che estendono la protezione del paraurti.\nNelle auto moderne i paraurti sono spesso verniciati in tinta con la carrozzeria ed il loro anche lieve danneggiamento compromette, se non si procede a riverniciatura, l'estetica del veicolo."}
{"id": "3670825", "revid": "767487", "url": "https://it.wikipedia.org/wiki?curid=3670825", "title": "The Sacrifice (film 1911)", "text": "The Sacrifice \u00e8 un cortometraggio muto del 1911 diretto da Van Dyke Brooke. Il film - che segna il debutto sullo schermo di Rosemary Theby - \u00e8 interpretato da Maurice Costello, Florence Turner e Harry T. Morey.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 giugno 1911."}
{"id": "3670826", "revid": "404137", "url": "https://it.wikipedia.org/wiki?curid=3670826", "title": "Yubi", "text": ""}
{"id": "3670827", "revid": "404137", "url": "https://it.wikipedia.org/wiki?curid=3670827", "title": "Tobasu", "text": ""}
{"id": "3670829", "revid": "279320", "url": "https://it.wikipedia.org/wiki?curid=3670829", "title": "Muscle Bomber Duo", "text": ""}
{"id": "3670837", "revid": "729019", "url": "https://it.wikipedia.org/wiki?curid=3670837", "title": "David McCampbell", "text": "Fu il terzo asso statunitense dietro all'asso degli assi Richard Bong e a Thomas McGuire, con un totale di 34 aerei abbattuti.\nBiografia.\nNato nello Stato dell'Alabama, si trasfer\u00ec e crebbe a West Palm Beach nello Stato della Florida. Studi\u00f2 al Staunton Military Academy e al Georgia Institute of Technology prima di frequentare l'United States Naval Academy, dove termin\u00f2 gli studi nel 1933.\nVenne assegnato in qualit\u00e0 di comandante al VF-15 il 1\u00ba settembre 1943 e dell'Air Group Fifteen per diversi mesi nel 1944, dal febbraio a settembre. Alla sua morte il corpo venne seppellito nel cimitero nazionale di Arlington.\nEbbe un figlio con il suo stesso nome."}
{"id": "3670838", "revid": "204012", "url": "https://it.wikipedia.org/wiki?curid=3670838", "title": "Donald McCampbell", "text": ""}
{"id": "3670840", "revid": "767487", "url": "https://it.wikipedia.org/wiki?curid=3670840", "title": "Clancy", "text": "Clancy \u00e8 un cortometraggio muto del 1910 diretto da Ray Myers. Prodotto dalla Vitagraph e distribuito negli Stati Uniti attraverso la General Film Company, aveva come interpreti Harry T. Morey, Julia Swayne Gordon e Bertha Krieghoff.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 23 dicembre 1910."}
{"id": "3670845", "revid": "287204", "url": "https://it.wikipedia.org/wiki?curid=3670845", "title": "Abduction (film)", "text": ""}
{"id": "3670848", "revid": "1272592", "url": "https://it.wikipedia.org/wiki?curid=3670848", "title": "Parafango", "text": "Il parafango \u00e8 una parte di un veicolo la cui funzione \u00e8 quella di impedire che sabbia, fango, sassi, liquidi e altri spruzzi vengano lanciati in aria dallo pneumatico in fase di rotolamento, causando danni a persone e altri veicoli. Inoltre un'altra funzione pi\u00f9 o meno sfruttata \u00e8 quella aerodinamica, dove coprendo la ruota, dal mozzo in su, riduce la resistenza aerodinamica e in alcuni casi particolari anche altre funzioni, come convogliare l'aria al radiatore.\nStoria.\nOriginariamente i parafango furono inventati per le carrozze trainate dai cavalli, che percorrevano strade sterrate e dunque erano soggette al problema sopracitato.\nQuesti parafango erano applicati sopra le ruote, e ricordavano delle ali di uccello. In seguito vennero installati sulle biciclette, sulle motociclette e sulle autovetture. Su queste ultime, originariamente i parafango erano esterni al corpo vettura, ed in seguito vennero incorporati nella carrozzeria.\nNormativa.\nUnione europea.\nNell'Unione Europea il sistema parafango \u00e8 costituito dal punto di vista normativo da parafango, paraspruzzi e bordo laterale (passaruota).\nIl componente paraspruzzi deve essere omologato ed \u00e8 obbligatorio per tutti i veicoli di categoria N e O, ad esclusione dei veicoli N, O1 e O2 di massa massima ammissibile non superiore a 7,5 t, nonch\u00e9 per altre eccezioni specifiche. Si distinguono i tipi ad \"assorbimento di energia\" (A) o di tipo \"separatore aria/acqua\" (S)."}
{"id": "3670849", "revid": "767487", "url": "https://it.wikipedia.org/wiki?curid=3670849", "title": "Riabilitazione (film 1911)", "text": "Riabilitazione (\"Though Your Sins Be as Scarlet\") \u00e8 un cortometraggio muto del 1911 diretto da Charles Kent.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 14 aprile 1911. In Italia venne distribuito dalla \"Hemmi\" nel 1914."}
{"id": "3670853", "revid": "80598", "url": "https://it.wikipedia.org/wiki?curid=3670853", "title": "(Now and Then There's) A Fool Such as I", "text": "(Now and Then There's) A Fool Such as I \u00e8 una canzone popolare scritta da Bill Trader e pubblicata nel 1952. Fu eseguita da Hank Snow e raggiunse la quarta posizione della classifica country all'inizio del 1953.\nAlla prima versione originale di Snow seguirono delle cover di differenti artisti e generi musicali come Jo Stafford, Elvis Presley, Bob Dylan e Baillie &amp; the Boys.\nAltre Versioni.\nJo Stafford.\nLa registrazione del brano da parte di Jo Stafford fu prodotta dalla Columbia Records con il numero di catalogo 39930. Raggiunse la \"Billboard\" Best Seller chart il 28 febbraio 1953 al numero 20 solo per una settimana.\nElvis Presley.\nLa versione registrata da Elvis Presley, che inizialmente doveva essere il Lato-B del singolo \"I Need Your Love Tonight\", fu un grande successo che raggiunse la posizione n\u00b01 in Gran Bretagna e il secondo posto negli Stati Uniti (1959).\nNella classifica R&amp;B arriv\u00f2 al sedicesimo posto caratterizzato dai cori di sottofondo dei Jordanaires.\nPetula Clark.\nPetula Clark fece una versione di questa canzone in francese intitolata Prends mon C\u0153ur, che ebbe molto pi\u00f9 successo in Francia della stessa versione di Elvis Presley, raggiungendo la posizione n\u00b09 della classifica.\nBob Dylan.\nNel 1967, Bob Dylan registr\u00f2 la canzone durante le sessioni \"Basement Tape\". Nonostante non fu mai ufficialmente pubblicato, il brano fu ampiamente contrabbandato, tanto che alla fine Dylan stesso lo registr\u00f2 una seconda volta nel 1969, questa volta pubblicando il singolo nel 1973 dalla Columbia Records nell'album \"Dylan\".\nBaillie &amp; the Boys.\nNel 1990 Baillie &amp; the Boys pubblic\u00f2 la canzone tratta dall'album \"The Lights of Home\". Questa versione, prodotta sotto il titolo \"Fool Such as I\" raggiunse il n\u00b05 della \"Billboard Hot Country Singles Chart\". Fu l'ultima canzone ad entrare nella Top 10 nella storia dei trio musicale."}
{"id": "3670860", "revid": "1543377", "url": "https://it.wikipedia.org/wiki?curid=3670860", "title": "Bridgeton (Pennsylvania)", "text": "Bridgeton \u00e8 una township degli Stati Uniti d'America, nella contea di Bucks nello Stato della Pennsylvania. Secondo il censimento del 2010 la popolazione \u00e8 di 1.277 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (99,15%), seguita dagli afroamericani (0,43%) dati del 2000."}
{"id": "3670863", "revid": "767487", "url": "https://it.wikipedia.org/wiki?curid=3670863", "title": "Barriers Burned Away", "text": "Barriers Burned Away \u00e8 un cortometraggio muto del 1911. Il nome del regista non viene riportato.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio di 126 metri - usc\u00ec nelle sale cinematografiche statunitensi il 24 giugno 1911. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, la commedia \"Two Overcoats\"."}
{"id": "3670873", "revid": "767487", "url": "https://it.wikipedia.org/wiki?curid=3670873", "title": "The Strategy of Ann", "text": "The Strategy of Ann \u00e8 un cortometraggio muto del 1911 diretto da George D. Baker.\n\u00c8 uno dei primi film (il decimo) di James Morrison che esordisce quell'anno sullo schermo e gira, nel solo 1911, diciotto pellicole.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 29 luglio 1911."}
{"id": "3670874", "revid": "228587", "url": "https://it.wikipedia.org/wiki?curid=3670874", "title": "Organizzazione militare dei Galli", "text": "Per organizzazione militare dei Galli si intendono le armi, le tattiche ed i soldati impiegati dai Galli durante le loro guerre, dal IX secolo a.C. al I secolo a.C.\nContesto storico: da Hallstatt e La T\u00e8ne, fino ai Celti.\nLa Cultura di Hallstatt \u00e8 la prima che pu\u00f2 essere associata ed identificata con quella celtica, a cui appartenevano i Galli, e si estendeva lungo l'arco alpino, dalla Francia orientale fino al medio Danubio. In quell'epoca la spada era l'arma principale assieme a lance, giavellotti e daghe, anche se solo i nobili potevano permettersi la panoplia completa; l'armatura era composta invece da uno scudo, generalmente ovale, dall'elmo e da una corazza in cuoio o lino pressato.\nA partire dal VII secolo a.C. le armi in bronzo furono soppiantate da quelle in ferro, e l'accorciamento della spada, la grande diffusione di giavellotti e la scomparsa dei finimenti per cavalli dalle sepolture possono indicare che la tattica bellica avesse subito una modifica in cui la fanteria aveva avuto il predominio sulla cavalleria.\nLa Cultura di La T\u00e8ne vide grandi cambiamenti nell'arte bellica. Mentre nell'epoca Hallstattiana la guerra era condotta su scala locale, dal V secolo si svolsero migrazioni molto pi\u00f9 vaste, che portarono i Celti a contatto con nuove regioni e nuovi popoli. In questa fase la cultura celtica occuper\u00e0 territori che si estendono dall'Iberia ai Carpazi e dalla Scozia e dall'Irlanda fino all'Italia centro-settentrionale, arrivando a raggiungere gran parte del bacino danubiano e parti delle attuali Bulgaria e Turchia. Sappiamo che in questo periodo i Celti utilizzavano le spade corte da stocco (40\u00a0cm), tanto quanto le spade lunghe (fino a 80\u00a0cm) da taglio, contenute in foderi di legno o cuoio, ed erano altrettanto utilizzati giavellotti (da tre a quattro a persona, stando ai ritrovamenti funebri) e lance; la cavalleria non aveva ancora un ruolo importante. Gli elmi erano poco frequenti, e torneranno a diffondersi lentamente dal IV secolo a.C.\nGalli e Romani (IV - I secolo a.C.).\nInvasioni galliche in Italia.\nIl primo scontro con i Romani avvenne nel 391-387 a.C., con il conseguente saccheggio della citt\u00e0, quando Brenno, re dei Senoni, sconfisse l'esercito romano nella Battaglia del fiume Allia, affidandosi ad un esercito di 70.000 uomini dotato anche di fanti e cavalieri. I Galli costituirono per Roma un continuo pericolo, finch\u00e9 attorno al 360 a.C. le incursioni e le invasioni furono fermate grazie alla vittoria romana ottenuta alla battaglia dell'Aniene.\nNel 332 a.C. tra Roma e i Senoni fu stipulato un trattato di pace che, a quanto sembra, garantir\u00e0 un interludio di pace durato circa trent'anni. Ma ben presto, nell'ambito della terza guerra sannitica, i Senoni seguirono le sorti della coalizione italica di etrusco-sannita con cui si erano alleati: insieme ad essi furono sconfitti nella battaglia di Sentino, che permise a Roma l'istituzione dell\"'Ager Gallicus\" e la fondazione della colonia di Sena Gallica, che ancora conserva, nel moderno toponimo di Senigallia, la duplice memoria dell'etnonimo e dell'origine di quel popolo celtico.\nNel 283 a.C., Roma vinse nella battaglia del lago Vadimone, combattuta contro una coalizione celto-etrusca.\nNel 249 a.C. i Boi chiamano in soccorso i Galli transalpini, innescando una nuova crisi che si concluder\u00e0 nel 225 a.C., l'anno in cui si registra l'ultima invasione gallica dell'Italia: i Romani perdono la battaglia di Fiesole mentre l'anno successivo la vittoria contro Celti insubri, Boii e Gesati nella battaglia di Talamone, spianer\u00e0 a Roma la strada per la conquista del Nord.\nGuerre in Gallia Cisalpina.\nPer la prima volta l'esercito romano poteva spingersi oltre il Po, dilagando in Gallia Transpadana: la battaglia di Clastidio, nel 222 a.C., valse a Roma la presa della capitale insubre di \"Mediolanum\".\nI Romani subiranno, nel 216 a.C., uno smacco contro i Boi, nell'agguato della Selva Litana ma saranno vittoriosi nella Battaglia di Cremona, nel 200 a.C., e in quella di Mutina (Modena), nel 194 a.C. Si compiva, con la sottomissione dei Boi, la conquista della Cisalpina: pochi decenni dopo, lo storico greco Polibio poteva gi\u00e0 personalmente testimoniare la rarefazione dei Celti in pianura padana, espulsi dalla regione o confinati in alcune limitate aree subalpine.\nLa Gallia cisalpina fornir\u00e0 a Cesare il bacino a cui attingere per la coscrizione delle legioni da utilizzare nella campagna di Gallia: la ricompensa si avr\u00e0 nel 49 a.C. quando, attraversato il Rubicone, innescata la guerra civile con Pompeo e ottenuto il titolo di \"dictator\", Cesare concesse la cittadinanza romana.\nSeconda Guerra Punica.\nDopo l'attraversamento delle Alpi di Annibale, molti Galli cisalpini (eccetto i Cenomani) entrano a far parte del decimato esercito cartaginese, rimpiazzando le perdite subite dai Cartaginesi nel lungo viaggio. Annibale sfrutter\u00e0 la poca resistenza dei Galli in prima linea a Canne.\nGuerre in Gallia Transalpina.\nLa prima apparizione delle insegne romane in Gallia si avr\u00e0 intorno al 150 a.C., quando l'esercito di Roma sar\u00e0 impegnato nel sud della Gallia ad ingaggiare la prima delle campagne contro le trib\u00f9 celto-liguri dei Salluvii, spina nel fianco di Massalia, l'odierna Marsiglia, colonia focea legata a Roma da amichevoli rapporti risalenti almeno all'inizio del IV secolo a.C., e meritevole della gratitudine di Roma per l'aiuto prestato nella seconda guerra punica.\nI Salluvi, che gravitavano sulla loro capitale Entremont (presso l'attuale Aix-en-Provence), furono rapidamente sconfitti e le legioni romane poterono fare immediato ritorno in patria. Una generazione dopo, Roma \u00e8 costretta a intervenire di nuovo: i Salluvi sono definitivamente sconfitti intorno al 125-124 a.C. dal console Marco Fulvio Flacco.\nNegli anni immediatamente successivi alla sottomissione dei Salluvii e alla conquista di Entremont, si acuirono le tensioni con i popoli stanziati a est e a ovest del corso del Rodano, Allobrogi e Arverni. Roma, forte anche della sua alleanza con gli Edui, si sent\u00ec pronta a lanciare una campagna di espansione nelle regioni meridionali della Gallia e a contrastare il risorgente egemonismo arverno portato avanti dal suo leader Bituito: questi avrebbe radunato trecentomila uomini, ma i consoli che si avvicendarono in quegli anni, Quinto Fabio Massimo e Gneo Domizio Enobarbo, portarono a termine l'annessione di territori a sudest e a cavallo del Rodano. La vittoria di Enobarbo, presso la confluenza tra il Rodano e l'Is\u00e8re decise definitivamente la contesa: nel 121 a.C. venne eretta la provincia romana della Gallia Narbonensis e, tre anni dopo, venne dedotta la colonia di Narbona, capitale provinciale con il suo porto: le nuove acquisizioni territoriali rendevano possibile la frequentazione di un agevole collegamento con le province ispaniche, attraverso la Via Domitia, costruita da Gneo Domizio Enobarbo negli anni dal 121 al 117 a.C.\nLa conquista dell'intera Gallia Transalpina \u00e8 invece dovuta ad una serie di campagne militari condotte dal proconsole romano Gaio Giulio Cesare negli anni compresi tra il 58 a.C. ed il 51 a.C.. Egli raggiunse anche la Britannia, ma l'influsso politico che vi rimase fu molto debole, fino a scomparire pochi anni dopo. Le guerre galliche culminarono nell'assedio di Alesia del 52 a.C., nel quale i Romani ottennero la vittoria decisiva. L'anno successivo la Gallia divenne un territorio romano. Le descrizioni degli eserciti gallici della met\u00e0 del I secolo a.C. sono date da Giulio Cesare nel \"De bello Gallico\", che \u00e8 tra l'altro anche la fonte pi\u00f9 approfondita su tale tema.\nUnit\u00e0 ed organizzazione.\nPer moltissimo tempo i Galli non fecero uso di soldati di professione; l'arruolamento di un esercito era affidato alla trib\u00f9 di appartenenza, ma era anche possibile che uomini liberi (chiamati \"ambactoi\", oppure \"soldurii\" in Aquitania) decidessero di seguire personaggi prestigiosi, fino a sacrificarsi per loro, in casi di pericolo. Il fatto che ogni trib\u00f9 potesse mobilitare fino a un terzo del numero complessivo di membri della popolazione faceva s\u00ec che i Galli fossero in grado di radunare enormi eserciti in poco tempo, ma complessivamente poco efficaci a causa dello scarso addestramento e, poich\u00e9 la panoplia aveva un grande peso, gli eserciti gallici ebbero sempre una resistenza piuttosto limitata.\nFanteria.\nTacito scrive che la forza dei Galli si basava sulla loro fanteria. Il primo dei numerosi popoli gallici combattuti da Cesare furono gli Elvezi, che combattevano, contrariamente da come volevano le credenze popolari, in falangi capaci di resistere alla cavalleria ed avanzare con uno schieramento compatto..\nFanteria leggera di disturbo (es. arcieri).\nCesare parla anche dell'utilizzo di frecce per impedire l'attraversamento del fiume durante l'assedio di Gergovia, mentre popoli come i Nervi facevano anche uso di giavellotti. Nonostante diversi scrittori romani precedenti parlassero di un grande uso di spade da parte dei Galli, Cesare non menziona grandi gruppi equipaggiati di tali armi. A partire dalla met\u00e0 del I secolo a.C. \u00e8 probabile che i Galli disponessero di piccoli corpi di soldati professionisti ben addestrati ed equipaggiati, originati dalla classe guerriera, a cui si aggiungeva un consistente numero di guerrieri, in caso di guerre, provenienti da leve militari e con armi, armature ed addestramento leggeri o di scarsa qualit\u00e0. Vercingetorige, inoltre, fece anche uso di arcieri, fatto poco documentato dagli autori classici.\nCavalleria e carri da guerra.\nAlcuni popoli disponevano anche di notevoli forze di cavalleria. I carri da guerra, invece, molto diffusi negli antichi eserciti gallici, subirono un brusco declino a partire dal III secolo a.C., a causa della maggior manovrabilit\u00e0 dei cavalieri e del costo inferiore. I carri da guerra, tirati da due piccoli cavalli, furono usati fino al III secolo a.C. in Gallia Cisalpina e, almeno per i capi, fino al II secolo a.C. in Gallia Transalpina. Probabilmente, tuttavia, per un certo periodo carri e cavalli convissero.\nI primi cavalieri usavano lo stesso armamento impiegato dai fanti, ma col passare del tempo lo scudo si fece rotondo per essere meno ingombrante, mentre la spada si allung\u00f2 fino a raggiungere i 90\u00a0cm nel II secolo a.C., influenzando in seguito anche le armi dei fanti.\nMercenari.\nGuerrieri gallici servirono come mercenari in molti eserciti dell'antichit\u00e0. Ricordiamo quando il tiranno di Siracusa, appare coerente con il successivo assoldamento di contingenti mercenari celti, attinti da un mercato in cui dovette probabilmente avere un ruolo centrale l'emporium dorico di Ancona, il cui porto era finitimo al territorio dei Senoni.\nTra i presupposti dell'invasione storica dell'Italia sembra esservi peraltro un'ottima conoscenza del terreno e degli obiettivi, frutto di frequentazioni anteriori: \u00e8 probabile che, nel quadro descritto, tali conoscenze si siano affinate in preesistenti contatti mercenari, a cui sarebbero da attribuire le prime infiltrazioni celtiche in Italia.\nL'alleanza con Dionisio durer\u00e0 una trentina d'anni, durante i quali i Celti imperverseranno in razzie che raggiungeranno anche la Puglia e la Campania. Proprio venendo dalla Japigia, insieme ai siracusani porteranno un attacco combinato alla citt\u00e0 di Caere, parzialmente riuscito: a Dionisio riuscir\u00e0 il saccheggio del santuario di Pyrgi mentre il massacro dei Celti, dal lato sud di Caere, gli impedir\u00e0 comunque di installare un presidio siracusano sul Tirreno, parallelo a quello del litorale adriatico tra Numana e Ancona.\nFamosi furono anche quelli che si unirono ad Annibale durante la Seconda Guerra Punica, all'invasione dell'Italia; essi contribuirono alle vittorie presso il Trasimeno e a Canne.\nLo storico greco Polibio da un racconto sulla Battaglia di Talamone, nel 225 a.C., durante la quale i Romani sconfissero una coalizione di Boi, Insubri, Taurisci e Gesati. I Gesati erano un gruppo di guerrieri assoldati dalla Gallia Transalpina, e combattevano completamente nudi tentando di intimidire i nemici con urla e rumori, ragion per la quale i Romani ebbero non grandi difficolt\u00e0 per distruggerli, nonostante la strenua resistenza dei Gesati stessi. Non \u00e8 chiaro se i Gesati fossero una trib\u00f9 vera e propria; il nome potrebbe derivare dal \"gaesum\", un giavellotto impiegato da alcuni popoli gallici (come a ribadire un ambiente bellico), ma \u00e8 anche possibile che i Gesati fossero un gruppo di guerrieri che si dedicavano al mercenariato o a razzie in tempo di pace, come i semileggendari Fianna irlandesi.\nFlotta.\nSi \u00e8 scritto poco sulle navi da guerra galliche, tuttavia si conosce bene il dispositivo impiegato dal popolo che viveva sulle coste dell'attuale Bretagna, i Veneti, che si scontrarono con Cesare nel 56 a.C. Le loro navi erano in legno di quercia, con prua e poppa molto elevate; esse avevano un albero con vele di cuoio e non impiegavano remi. La loro forma le rendeva molto adatte all'Atlantico, e diedero grandi problemi ai Romani, che infine le resero inoffensive tagliando il sartiame che reggeva le vele.\nTattica ed armamento.\nArmamento.\nQuesta la descrizione dell'abbigliamento ed armi utilizzati dai Galli, nel 225 a.C., quando furono affrontati e vinti dai Romani, secondo quanto ci racconta Polibio:\nA partire dal IV-III secolo a.C. avviene una svolta: la spada celtica ha lama lunga generalmente una sessantina di centimetri ed ha un fodero in ferro, sospeso ad una cintura di cuoio, la cuspide della lancia diventa pi\u00f9 lunga e si assiste ad una standardizzazione dell'armamento che indicherebbe l'adozione di formazioni di soldati disposti in modo pi\u00f9 o meno ordinato, probabilmente a seguito degli scontri con Greci, Etruschi, Romani e l'attivit\u00e0 mercenaria, che porter\u00e0 influenze mediterranee nei territori celtici.\nNel III secolo a.C. l'armamento dei fanti gallici \u00e8 piuttosto uniforme: sono molto diffusi spada, lancia e scudo. I fanti cominciano a combattere in inquadramenti meglio organizzati e la creazione della catena di sospensione per il fodero (che consisteva in una catenella con grossi anelli posti in modo tale che il fodero non si muovesse troppo quando le gambe erano in movimento) \u00e8 collegata a questo tipo di formazione, che riprendeva probabilmente la carica vista ai fanti oplitici greci, che componevano una formazione a ranghi serrati che si gettava molto ordinatamente nella mischia. Lo schieramento gallico, per\u00f2, era armato pi\u00f9 alla leggera (sebbene fosse composto da fanteria pesante) ed era pi\u00f9 veloce nella corsa, perci\u00f2 aveva a disposizione una grande forza al momento dell'impatto, che poteva scardinare le file oplitiche ma a costo di una grande perdita di energie e vite per i guerrieri.\nAnche lo scudo sub\u00ec un'evoluzione in seguito a tale tattica: generalmente ovale e piatto, gli venne aggiunto un grande rinforzo (chiamato \"spina\"), che andava dalle estremit\u00e0 inferiore e superiore dello scudo, con al centro l'umbone di ferro. I bordi dello scudo erano rinforzati da una banda di ferro, e l'oggetto era portato con una sola mano grazie ad un'impugnatura posta orizzontalmente all'interno dell'umbone.\nSchieramento e combattimento.\nE ancora qui sotto la descrizione dello schieramento gallico, nel 225 a.C., durante la battaglia di Talamone, sempre secondo Polibio:\nIl \"carnyx\" era, invece, la tromba usata in battaglia dai Galli, ed ebbe origine nel IV secolo a.C. Lo strumento consisteva in una lunga tromba di bronzo mantenuta in posizione verticale, con la bocca di solito a forma di testa di cinghiale. Probabilmente non serviva ad impartire ordini, ma solo ad incitare i guerrieri ed intimidire i nemici\nTecniche d'assedio.\nSia Livio, sia Cesare, riferendosi ai Galli, raccontano che, durante la battaglia di Sentino del 295 a.C. e la conquista della Gallia del 58-50 a.C., essi conoscevano la tecnica-tattica della testuggine, da cui forse i Romani l'avrebbero appresa:\nFortificazioni.\nLe fortificazioni galliche ebbero il loro pi\u00f9 grande sviluppo nella Transalpina nel II secolo a.C., subito dopo le invasioni di Teutoni e Cimbri, che misero in grave difficolt\u00e0 i popoli della Gallia. La fortificazione pi\u00f9 celebre \u00e8 il murus gallicus, descritto da Cesare come una serie di travi di legno poste perpendicolarmente l'una sull'altra mantenute insieme da grandi chiodi in ferro, terra e protette da un muro di pietra rivolto verso l'esterno della postazione. Una variante di questo muro \u00e8 il Pfostenschlitzmauer, che aveva a vista delle travi disposte in posizione verticale. Il \"Murus Belgicus\", invece, era diffuso nella Gallia settentrionale, e consisteva in un semplice terrapieno preceduto da un fossato, particolarmente adatto ai frombolieri. Il complesso formato da tali mura e dall'insediamento era chiamato da Cesare\"oppidum\", che indicava in latino una citt\u00e0 fortificata. Tali fortezze erano molto diffuse in Gallia, dove ogni popolo disponeva di almeno uno o pi\u00f9 insediamenti fortificati per proteggersi dalle continue incursioni nemiche e guerre.\nImboscate.\nCesare racconta che nel 54 a.C., durante gli anni della conquista della Gallia, quindici giorni dopo che le legioni si erano acquartierate nei loro rispettivi \"hiberna\", scoppi\u00f2 improvvisamente una rivolta tra gli Eburoni (regione delle Ardenne) guidata da Ambiorige e Catuvolco. Le truppe romane furono attaccate mentre erano intente a far provvista di legna fuori dal campo base, e l'accampamento romano di Sabino e Cotta, che si trovava con ogni probabilit\u00e0 presso Atuatuca, fu completamente circondato:\nAmbiorige decise di cambiare tattica. Avendo considerato che il campo romano era difficilmente attaccabile e che comunque sarebbe caduto solo a prezzo di ingenti perdite tra i suoi, riusc\u00ec a convincere con l'inganno i Romani ad uscire dall'accampamento. Sugger\u00ec loro di ricongiungersi con le legioni pi\u00f9 vicine (quelle di Labieno o di Cicerone), che distavano una cinquantina di miglia, assicurando che non avrebbe interferito nella marcia. Dopo un acceso dibattito tra i due comandanti romani, alla fine prevalse l'ipotesi (sostenuta da Quinto Titurio Sabino) di abbandonare il campo con grande rapidit\u00e0, poich\u00e9 erano state segnalate orde di Germani in avvicinamento. Ma quando le truppe si trovarono allo scoperto, al centro di una vallata boscosa, l'esercito degli Eburoni le attacc\u00f2 in massa e massacr\u00f2 quasi completamente una legione, cinque coorti romane ed i loro comandanti. Solo pochi superstiti riuscirono a raggiungere il campo di Labieno ed avvertirlo dell'accaduto.\nCombattimento con la cavalleria.\nLe proporzioni di cavalieri per fanti erano di solito di uno a dieci, come nella maggior parte degli eserciti loro contemporanei, ma in alcuni casi si arriv\u00f2 anche ad avere un cavaliere ogni quattro fanti, come nelle campagne annibaliche. La cavalleria era disposta alle ali dello schieramento, e poteva compiere azioni di disturbo, intercettazione o,pi\u00f9 di rado, caricare. Per diverso tempo, tuttavia, i cavalieri gallici fecero uso del cavallo per avere una grande mobilit\u00e0 sul campo di battaglia, giunti al quale smontavano e combattevano a piedi.\nStrategia.\nL'identificazione dei Celti con la cultura di Hallstatt-La T\u00e8ne consente, sulla base dei ritrovamenti archeologici, di tracciare un quadro del loro processo espansivo a partire dalla ristretta area dell'Europa centro-occidentale nella quale si cristallizzarono come popolo. La penetrazione nella Penisola iberica e lungo le coste atlantiche dell'attuale Francia risale quindi all'VIII-VII secolo a.C., ancora in epoca hallstattiana. Pi\u00f9 tardi, quando gi\u00e0 avevano sviluppato la Cultura di La T\u00e8ne, raggiunsero la Manica, la foce del Reno, l'attuale Germania nord-occidentale e le Isole britanniche; ancora successiva fu l'espansione verso le attuali Boemia, Ungheria e Austria. Contemporanei a questi ultimi movimenti furono gli insediamenti, gi\u00e0 registrati dalle fonti storiche, in Italia settentrionale e, in parte di quella centrale (inizio IV secolo a.C.) e nella Penisola balcanica. Nel III secolo il gruppo dei Galati pass\u00f2 dalla Tracia all'Anatolia, dove si stanzi\u00f2 definitivamente. L'avanzata fu favorita principalmente dalla superiorit\u00e0 tecnica delle armi in possesso della bellicosa aristocrazia guerriera, che guid\u00f2 questi popoli durante le migrazioni.\nL'invasione storica dei Celti nell'Italia del IV secolo a.C., e i primi conflitti che ne nacquero, proiettarono Roma in una dimensione diversa, e le vicende che ne scaturirono ebbero un impatto profondo non solo sulla storia di Roma, ma anche su quella etrusca e di altri popoli della penisola.\nDimensione dei loro eserciti.\n\u00c8 Cesare a raccontarci in modo molto dettagliato nel suo \"De bello Gallico\" le dimensioni degli eserciti gallici che si scontrarono con i Romani negli otto anni di conquista della Gallia.\nInfluenze nell'esercito romano.\nIn seguito all'incontro con i Galli, i Romani adottarono gradualmente alcuni pezzi dell'armamentario gallico: nel IV secolo a.C. il legionario romano adoperava l'elmo di tipo Montefortino, la \"lorica hamata\", o cotta di maglia, e forse anche lo \"scutum\".\nI romani mutuarono dai Galli diverse parole per definire vari tipi di carro militare e non, come lo stesso \"carrus\", ma anche il \"covinnus\", l\"essedum\" e cos\u00ec via, sebbene non ne facessero uso in guerra (l\"essedum\" era invece impiegato nei giochi gladiatori dagli \"essedarii\")."}
{"id": "3670878", "revid": "448172", "url": "https://it.wikipedia.org/wiki?curid=3670878", "title": "Essedarii", "text": ""}
{"id": "3670880", "revid": "1543377", "url": "https://it.wikipedia.org/wiki?curid=3670880", "title": "Bristol (contea di Bucks)", "text": "Bristol \u00e8 una township degli Stati Uniti d'America, nella contea di Bucks nello Stato della Pennsylvania. Secondo il censimento del 2010 la popolazione \u00e8 di 54.582 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (86,13%), seguita dagli afroamericani (8,45%) dati del 2000."}
{"id": "3670882", "revid": "767487", "url": "https://it.wikipedia.org/wiki?curid=3670882", "title": "Piccola Billy", "text": "Piccola Billy (\"Billy the Kid\") \u00e8 un cortometraggio muto del 1911 diretto da Larry Trimble. Di genere western, aveva come interpreti Tefft Johnson, Edith Storey, Ralph Ince, Julia Swayne Gordon, William R. Dunn e Harry T. Morey.\nTrama.\nQuella che segue \u00e8 una delle poche recensioni del cortometraggio del 1911 da The Moving Picture World:I doveri dello sceriffo svolti da \"Zio Billy\" non erano una questione di piacere personale. Suo genero \u00e8 un membro di un gruppo armato; lui e \"zio Billy\" lasciano in fretta la loro casa per unirsi ai loro compagni alla ricerca di alcuni fuorilegge. Due ore dopo il genero viene riportato indietro morto, vittima della banda. Una figlia nasce dalla vedova e rimane quindi orfana. \"Zio Billy\" \u00e8 ansioso che il bambino sia un maschio, e viene tenuto all'oscuro del sesso del nascituro dalla domestica spagnola. \"Zio Billy\" non sapr\u00e0 mai che \"Billy, the Kid\" era in realt\u00e0 una ragazza. Lo sceriffo l'ha cresciuta come un giovane cowboy, anche se ha notato che c'era una certa timidezza nel \"Kid\" il quale non stava affatto diventando un ragazzo. Quando \"Billy, the Kid\" ha sedici anni, suo nonno la manda in una scuola cittadina. Lee Curtis, il caposquadra del ranch \"Da zio Bill\", era il migliore amico di \"the Kid\"; erano molto affezionati, ed era difficile per Lee separarsi dal suo giovane socio, quando la accompagn\u00f2 all'incrocio dove incontrano dei fuorilegge. \"The Kid\" viene preso prigioniero e tenuto in ostaggio; i banditi spediscono una nota a \"Zio Billy\" dicendo: \"Se ci concede l'immunit\u00e0, restituiremo \"The Kid'\". Quando lo sceriffo riceve questo messaggio, \u00e8 furioso e la domestica spagnola che sa bene che il \"Kid\" \"\u00e8 una ragazza, \u00e8 quasi impazzita per il timore che i rapitori scoprano questo fatto. Cos\u00ec confessa a \"Zio Billy\" perch\u00e9 lo ha tenuto all'oscuro della verit\u00e0. Lee Curtis ascolta la dichiarazione del servo e, con lo sceriffo, si precipita fuori per dare la caccia alla banda. Intanto \"Billy the Kid\" \u00e8 riuscito a fuggire dai fuorilegge e incontra lo sceriffo e la sua banda armata. Suo nonno non perde tempo per riportarla a casa e vestirsi da donna. Questa volta \"Zio Billy\" mander\u00e0 \"The Kid\" in un seminario femminile. Lei dice a suo nonno che vuole solo essere \"Billy the Kid\" e avere Lee come compagno di vita. \"Zio Billy\" non ha pi\u00f9 niente da dire e non passa molto tempo prima che cambi il suo nome in Signora Lee Curtis.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 agosto 1911. In Italia venne distribuito dalla Gaumont nel 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "3670883", "revid": "481666", "url": "https://it.wikipedia.org/wiki?curid=3670883", "title": "Larry Trimble", "text": ""}
{"id": "3670891", "revid": "1543377", "url": "https://it.wikipedia.org/wiki?curid=3670891", "title": "Buckingham (contea di Bucks)", "text": "Buckingham \u00e8 una township degli Stati Uniti d'America, nella contea di Bucks nello Stato della Pennsylvania. Secondo il censimento del 2010 la popolazione \u00e8 di 20.075 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (96,75%), seguita dagli asiatici (1,19%) dati del 2000."}
{"id": "3670892", "revid": "767487", "url": "https://it.wikipedia.org/wiki?curid=3670892", "title": "The Three Brothers (film 1911)", "text": "The Three Brothers \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 agosto 1911."}
{"id": "3670895", "revid": "767487", "url": "https://it.wikipedia.org/wiki?curid=3670895", "title": "The Thumb Print", "text": "The Thumb Print \u00e8 un cortometraggio muto del 1911 diretto da Van Dyke Brooke.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 1\u00ba settembre 1911."}
{"id": "3670899", "revid": "767487", "url": "https://it.wikipedia.org/wiki?curid=3670899", "title": "Notte tempestosa", "text": "Notte tempestosa (\"Caught in the Rain\") \u00e8 un cortometraggio muto del 1912. Il nome del regista non viene riportato nei credit del film che \u00e8 interpretato da Maurice Costello, Hazel Neason, Harry T. Morey, Lillian Walker e Frank Newburg.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 17 gennaio 1912. In Italia venne distribuito nel 1915 dalla Gaumont con il visto di censura numero 6402."}
{"id": "3670902", "revid": "762538", "url": "https://it.wikipedia.org/wiki?curid=3670902", "title": "Capi del Dipartimento della protezione civile", "text": "I capi del Dipartimento della protezione civile si sono avvicendati dal 1996 in poi.\nTra il 1981 e il 2001 si avvicendarono anche appositi ministri per il coordinamento della protezione civile della Repubblica Italiana."}
{"id": "3670912", "revid": "196390", "url": "https://it.wikipedia.org/wiki?curid=3670912", "title": "Libera Universit\u00e0 LUSPIO", "text": ""}
{"id": "3670914", "revid": "196390", "url": "https://it.wikipedia.org/wiki?curid=3670914", "title": "Libera Universit\u00e0 degli Studi Per l\u2019Innovazione e le Organizzazioni", "text": ""}
{"id": "3670916", "revid": "196390", "url": "https://it.wikipedia.org/wiki?curid=3670916", "title": "LUSPIO", "text": ""}
{"id": "3670918", "revid": "1305772", "url": "https://it.wikipedia.org/wiki?curid=3670918", "title": "Come cucinarsi il marito all'africana", "text": "Come cucinarsi il marito all'africana \u00e8 un romanzo di Calixthe Beyala del 2000 pubblicato in italiano nel 2004.\nLa signorina Aissat\u00f9 \u00e8 follemente innamorata di un maliano purosangue e celibe, Suleymane Bolobolo, che vive con la madre e il loro animale domestico, una gallina. Per conquistarlo non bastano dolcezza e teneri baci, occorrono anche aromi tropicali che stregano e catturano. Mango selvatico, zenzero, marinata di spezie e zuppa di pesce scatenano torrenti di estasi e di eccessi sensuali... Grazie alle succulente ricette che chiudono ogni capitolo del libro, questo romanzo vivace e divertente suggerisce anche numerosi temi gastronomici cui ispirarsi.\nAntonio Zoppetti definisce il libro \"un divertentissimo romanzo inframezzato da ricette della gastronomia africana\"."}
{"id": "3670921", "revid": "767487", "url": "https://it.wikipedia.org/wiki?curid=3670921", "title": "Charles Ostyn", "text": "Anarchico, fu una personalit\u00e0 della Comune di Parigi.\nBiografia.\nNacque a Parigi da genitori belgi. Operaio tornitore, sposato, ebbe 14 figli, di cui otto morirono in tenera et\u00e0. Nel 1870, durante l'assedio di Parigi, fu membro del Comitato centrale della Guardia nazionale. Il 26 marzo 1871 fu eletto al Consiglio della Comune dal XIX arrondissement e fece parte della Commissione sussistenza. Vot\u00f2 contro l'istituzione del Comitato di Salute pubblica.\nAlla caduta della Comune, fugg\u00ec in Svizzera, e la corte marziale di Versailles lo condann\u00f2 a morte in contumacia. Ader\u00ec, con Andr\u00e9 L\u00e9o e Beno\u00eet Malon, alla Federazione del Giura di tendenza anarchica. Torn\u00f2 in Francia con l'amnistia generale del 1880 e si stabil\u00ec in una casa abitata altri comunardi, tra i quali Louise Michel, a Colombes, dove gli \u00e8 stata intitolata una strada."}
{"id": "3670925", "revid": "697352", "url": "https://it.wikipedia.org/wiki?curid=3670925", "title": "Jayden Shiba", "text": ""}
{"id": "3670927", "revid": "697352", "url": "https://it.wikipedia.org/wiki?curid=3670927", "title": "Jayden/Red samurai Ranger", "text": ""}
{"id": "3670929", "revid": "767487", "url": "https://it.wikipedia.org/wiki?curid=3670929", "title": "L'onore del nome (film 1912)", "text": "L'onore del nome (\"For the Honor of the Family\") \u00e8 un cortometraggio muto del 1912 diretto da Van Dyke Brooke che ne \u00e8 anche interprete insieme a Maurice Costello e a Hazel Neason.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 27 gennaio 1912. In Italia venne distribuito dalla Gaumont nel 1914/1915 con il visto di censura numero 5311."}
{"id": "3670931", "revid": "1318658", "url": "https://it.wikipedia.org/wiki?curid=3670931", "title": "Fran\u00e7ois Louis Parisel", "text": "Fu una personalit\u00e0 della Comune di Parigi.\nBiografia.\nFiglio di un fabbricante di prodotti chimici, studi\u00f2 medicina e farmacia, laureandosi nel 1866 con la tesi \"De l'acide ph\u00e9nique au point de vue pharmaceutique\". Esercit\u00f2 la professione a Parigi, nel XV \"arrondissement\".\nNel 1870, durante l'assedio di Parigi, fu delegato al Comitato centrale dei venti \"arrondissement\" municipali e il 6 gennaio 1871 fu tra i firmatari dell\"Affiche rouge\", il \"Manifesto rosso\" che richiedeva le dimissioni del governo di Difesa nazionale e la proclamazione della Comune.\nIl 26 marzo fu eletto al Consiglio della Comune dal VII \"arrondissement\" e fece parte della Commissione sussistenza. Dal 2 maggio fu delegato alla Delegazione scientifica per l'applicazione militare dei prodotti chimici.\nFuggito a Londra alla caduta della Comune, fu condannato a morte in contumacia dalla corte marziale di Versailles. Si trasfer\u00ec in seguito negli Stati Uniti, dove mor\u00ec nel 1877."}
{"id": "3670935", "revid": "767487", "url": "https://it.wikipedia.org/wiki?curid=3670935", "title": "Curioso pagamento", "text": "Curioso pagamento (\"Captain Barnacle's Messmates\") \u00e8 un cortometraggio muto del 1912 diretto da Van Dyke Brooke.\nFiglia d'arte, Helene Costello aveva cominciato a recitare fin da bambina. In questo film, il diciannovesimo della sua carriera, ha appena sei anni.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 24 gennaio 1912. In Italia, ottenne il visto di censura numero 5656 nel dicembre 1914."}
{"id": "3670936", "revid": "729019", "url": "https://it.wikipedia.org/wiki?curid=3670936", "title": "Georg von Derfflinger", "text": "Inizi.\nNato nel 1606 a Neuhofen an der Krems, in Alta Austria, da una povera famiglia protestante, Derfflinger dovette lasciare la sua casa in seguito a persecuzioni religiose. Serv\u00ec gli eserciti di molte potenze differenti, per la maggior parte del tempo la Svezia. Fu un abile e coraggioso comandante di cavalleria e si guadagn\u00f2 la fama di grande condottiero, che port\u00f2 l'Elettore del Brandenburgo, Federico Guglielmo, ad offrirgli una posizione di comando nel suo esercito.\nPersonalit\u00e0.\nSi spos\u00f2 nel 1646 con un'ereditiera della nobilt\u00e0 Brandemburghese che gli garanti ampi possedimenti che si aggiunsero a quelli ricevuti per meriti di guerra. Derfflinger non ricevette un'educazione formale, nominato per valore ai pi\u00f9 alti vertici dell'esercito, riform\u00f2 la cavalleria e l'artiglieria del Brandenburgo. Ebbe una relazione conflittuale con l'Elettore Federico Guglielmo, fino a rassegnare le dimissioni. Dietro le richieste di Guglielmo di tornare a suo servizio, rispose con una lunga lista di richieste, fra le quali, il diritto di essere il solo in testa alla carica della cavalleria e di ricevere una percentuale sulle razzie e sui riscatti degli ufficiali nemici fatti prigionieri.\nComandante dell'esercito brandemburghese.\nNel 1674 Derfflinger fu nominato Reichsfreiherr. Un anno dopo, il suo commando fu decisive nella sconfitta degli svedesi e la loro cacciata dal Brandenburgo nel 1675. Riusc\u00ec, grazie alla sorpresa, ad espugnare la fortezza di Rathenow, con una forza di soli 7.000 cavalieri e 1.000 moschettieri. Comand\u00f2 l'esercito anche nella battaglia di Fehrbellin (18 giugno, 1675) , dove ottenne una decisive vittoria contro gli svedesi di Carlo XI di Svezia. La sua ultima campagna fu nel 1690 contro il re Luigi XIV di Francia quando aveva gi\u00e0 84 anni. Derfflinger mor\u00ec a Gusow-Platkow."}
{"id": "3670941", "revid": "1649409", "url": "https://it.wikipedia.org/wiki?curid=3670941", "title": "Diocesi di Basti", "text": "La diocesi di Basti (in latino: \"Dioecesis Basticensis\") \u00e8 una sede soppressa e sede titolare della Chiesa cattolica.\nStoria.\nBasti (oggi Baza) fu un'antica sede episcopale della provincia romana della Betica.\nSi hanno notizie di vescovi a partire dal IV secolo fino all'invasione araba della penisola. Il primo vescovo noto \u00e8 Eutichiano, che partecip\u00f2 al concilio di Elvira agli inizi del IV secolo. Gli altri vescovi conosciuti parteciparono ai vari concili di Toledo. Agli inizi dell'VIII secolo la regione fu conquistata dagli Arabi; il vescovado sopravvisse, in quanto sono noti altri vescovi durante l'occupazione.\nNel corso del XIV secolo la sede di Basti/Baza divenne una sede titolare, fino a quando la regione fu riconquistata dai cristiani.\nFacendo seguito ad una bolla di papa Innocenzo VIII del 4 agosto 1486, il 21 maggio 1492 il cardinale Pedro Gonz\u00e1lez de Mendoza, arcivescovo di Toledo, eresse la diocesi di Guadix con l'unione delle due antiche sedi di Basti e di Acci. La cattedrale fu posta in Guadix, mentre a Baza veniva eretta la collegiata di Nostra Signora dell'Incarnazione, sottoposta ad un abate.\nTuttavia i canonici della collegiata di Baza non accettarono la sottomissione a Guadix. Ne nacque un contenzioso che dur\u00f2 diversi decenni. Una bolla di papa Paolo III del 13 marzo 1546 ed un arbitrato del 1564, portarono alla seguente decisione definitiva: dieci villaggi per un totale di 12 parrocchie furono sottomessi alla collegiata di Nostra Signora dell'Incarnazione; il territorio della collegiata rest\u00f2 sotto la giurisdizione dei vescovi di Guadix, bench\u00e9 suffraganeo degli arcivescovi di Toledo; la diocesi assunse il nome di diocesi di Guadix-Baza, ad indicare due Chiese unite sotto il medesimo vescovo. Nel territorio di Baza v'erano inoltre nove monasteri.\nQuesta unione perdur\u00f2 fino al concordato tra Spagna e Santa Sede siglato il 16 marzo 1851, quando, in forza degli articoli 5 e 21 del medesimo accordo, la collegiata di Baza fu ridotta a semplice parrocchia e la diocesi assunse il nome di diocesi di Guadix.\nDal 1969 Basti \u00e8 annoverata tra le sedi vescovili titolari della Chiesa cattolica; la sede \u00e8 vacante dall'11 maggio 2021."}
{"id": "3670944", "revid": "1543377", "url": "https://it.wikipedia.org/wiki?curid=3670944", "title": "Enrico Minutolo", "text": "Biografia.\nNominato vescovo di Bitonto nel 1382, fu promosso alla sede metropolitana di Trani nel 1383. Nel settembre del 1389 fu nominato arcivescovo di Napoli da papa Urbano VI, suo congiunto, poco prima della morte di questi.\nFu creato cardinale da papa Bonifacio IX nel concistoro del 18 dicembre 1389 con il titolo di cardinale presbitero di Santa Anastasia. Fu camerlengo del Sacro Collegio dal 1390 fino alla morte. Papa Gregorio XII lo nomin\u00f2 arciprete della Basilica Liberiana. Rimase arcivescovo di Napoli fino al 13 febbraio 1400.\nPartecip\u00f2 al conclave del 1404 che elesse papa Innocenzo VII. L'anno successivo fu nominato vescovo di Frascati.\nA partire dal 1408 fu decano del Sacro Collegio. Nel 1409 partecip\u00f2 al Concilio di Pisa, che elesse l'antipapa Alessandro V; questi conferm\u00f2 il Minutolo come camerlengo unitamente al cardinale Amedeo di Saluzzo.\nNel 1409 fu trasferito, su sua richiesta, alla diocesi di Sabina, cos\u00ec da porre fine alla contesa con il cardinale Pierre Girard, creato cardinale vescovo di Frascati dall'antipapa Benedetto XIII. Partecip\u00f2 anche al conclave del 1409 che elesse l'antipapa Alessandro V e a quello del 1410 che elesse l'antipapa Giovanni XXIII. Dal nuovo antipapa fu inviato come legato a Bologna e fu anche vicario generale a Ferrara ed in Friuli.\nMor\u00ec il 17 giugno 1412 a Bologna e fu sepolto nella cappella dei Capece Minutolo nella Cattedrale di Napoli."}
{"id": "3670945", "revid": "767487", "url": "https://it.wikipedia.org/wiki?curid=3670945", "title": "Her Hero", "text": "Her Hero \u00e8 un cortometraggio muto del 1911 diretto da Van Dyke Brooke. \u00c8 una delle numerose commedie interpretate alla Vitagraph dalla coppia artistica formata da John Bunny e Flora Finch.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 30 settembre 1911."}
{"id": "3670946", "revid": "1924342", "url": "https://it.wikipedia.org/wiki?curid=3670946", "title": "Hang Me Up to Dry", "text": "Hang Me Up to Dry \u00e8 un brano musicale dei Cold War Kids, singolo estratto dall'album \"Robbers &amp; Cowards\" del 2007. Il video, interamente girato in un bianco e nero \"cinematografico\" \u00e8 stato diretto dalla Malloy Bros, nota per aver diretto video musicali di gruppi rinomati come Foo Fighters, The White Stripes e altri."}
{"id": "3670951", "revid": "357738", "url": "https://it.wikipedia.org/wiki?curid=3670951", "title": "Foramen magnum", "text": ""}
{"id": "3670953", "revid": "599013", "url": "https://it.wikipedia.org/wiki?curid=3670953", "title": "RSVP", "text": ""}
{"id": "3670958", "revid": "767487", "url": "https://it.wikipedia.org/wiki?curid=3670958", "title": "Signorolo Omodei", "text": "Biografia.\nA volte fu erroneamente indicato con il nome di Signorello o Signorino, nome in realt\u00e0 del figlio, anch'egli giurista.\nNacque nei primi anni del Trecento da Giovanni, membro del Gran Consiglio di Milano nel 1340.\nStudi\u00f2 a Bologna con Raniero da Forl\u00ec e Iacopo Buttrigario; studi\u00f2 anche diritto canonico, dato che era \"iuris utriusque doctor\".\nEntr\u00f2 nel collegio dei giureconsulti di Milano nel 1330.\nCome indicato nel proemio degli statuti del 1351, fu tra i cittadini chiamati da Giovanni Visconti a rivedere il testo prima della sua promulgazione; egli \u00e8 l'unico che ci sia noto per la sua attivit\u00e0 didattica e il solo di cui siano note altre opere.\nNel 1362 lasci\u00f2 il collegio dei giureconsulti di Milano, probabilmente per le lunghe assenze dovute all'attivit\u00e0 di insegnamento in diverse citt\u00e0 italiane. Egli infatti nel 1338 occupava la cattedra in \"Digesto novo\" a Bologna e nel 1340 leggeva \"in ordinariis\" a Vercelli; fu poi a Pisa \"in ordinaria vespertina\" (1340-1343), per poi tornare a Bologna al \"Digesto novo\" nel 1343.\nIl 13 aprile 1361 fu fondata l'Universit\u00e0 di Pavia e nell'ottobre di quell'anno iniziarono almeno le lezioni di medicina e di Giurisprudenza. Stando a Uberto Decembrio (\"De republica\") egli era uno dei docenti presenti. Nell'ottobre 1365 era sicuramente a Pavia come docente di \"Digestum vetus\".\nProbabilmente intorno al 1360 fu nominato \"conte palatino\", titolo presente in diverse sue sottoscrizioni (\"doctor miles et comes palatinus\").\nInsegn\u00f2 sicuramente anche a Padova, ma non si hanno indicazioni sul periodo.\nTorn\u00f2 infine ad insegnare a Vercelli, dove mor\u00ec. Fu sepolto nel chiostro di S. Paolo e il suo sepolcro era ancora visibile all'inizio del XVII sec.; vi era ritratto nell'atto di leggere ai suoi scolari.\nEbbe tre figli: Tommaso, Signorolo (anch'egli giurista indicato anche come Bonsignorio o Signorello o Signorino) e Giovanni."}
{"id": "3670963", "revid": "329581", "url": "https://it.wikipedia.org/wiki?curid=3670963", "title": "Enrico Minutoli", "text": ""}
{"id": "3670969", "revid": "1494169", "url": "https://it.wikipedia.org/wiki?curid=3670969", "title": "Armas", "text": ""}
{"id": "3670972", "revid": "115533", "url": "https://it.wikipedia.org/wiki?curid=3670972", "title": "Delle Bisce", "text": ""}
{"id": "3670973", "revid": "1318658", "url": "https://it.wikipedia.org/wiki?curid=3670973", "title": "Victor Cl\u00e9ment", "text": "Fu una personalit\u00e0 della Comune di Parigi.\nBiografia.\nPoco si sa di lui. Interessato alle questioni economiche, il 26 marzo 1871 fu candidato ed eletto dal XV \"arrondissement\" al Consiglio della Comune, e fece parte della Commissione finanze.\nIl 23 aprile ebbe l'incarico di visitare le prigioni per raccogliere le lamentele dei carcerati. Vot\u00f2 contro l'istituzione del Comitato di Salute pubblica.\nDopo la \"Settimana di sangue\" fu arrestato dai versagliesi e il 2 settembre fu condannato dalla corte marziale a tre mesi di carcere, grazie alle testimonianze a suo favore. S'ignora il luogo e la data della sua morte."}
{"id": "3670975", "revid": "1649409", "url": "https://it.wikipedia.org/wiki?curid=3670975", "title": "Nur al-Din al-Atassi", "text": "Biografia.\nAppartenente all'importante famiglia Atassi, questo membro e ideologo del Ba'th, che aveva studiato Medicina fino al 1955 nell'Universit\u00e0 di Damasco, divenne Segretario Generale del partito Ba\u02bfth prima di diventare Presidente della Repubblica nel febbraio del 1966.\nDopo il colpo di Stato perpetrato dal ministro della Difesa, il gen. Hafiz al-Asad, fu arrestato col gen. Salah Jadid e fu incarcerato, senza aver subito alcun processo e senza essere imputato di alcun reato, nel famigerato carcere al-Mezze di Damasco fino al 28 agosto 1992 quando, a causa del suo precario stato di salute, fu rilasciato dal regime siriano e autorizzato a riparare in Francia per farsi curare un tumore che, per\u00f2, lo port\u00f2 di l\u00ec a poco alla morte.\nSposato, ebbe due figli: Aya al-Atassi e Muhammad Ali al-Atassi, quest'ultimo giornalista e militante di organizzazioni impegnate nella difesa dei diritti dell'uomo."}
{"id": "3670977", "revid": "599013", "url": "https://it.wikipedia.org/wiki?curid=3670977", "title": "Antonio Baldoni", "text": "Carriera.\nDal 1969 al 1978 ha giocato con il per otto stagioni, di cui una in Serie B e sette in Serie C, con una parentesi di un anno al Velletri.\nHa disputato complessivamente quattro campionati cadetti con le maglie di Pisa, e , per complessive 103 presenze e 11 reti."}
{"id": "3670979", "revid": "767487", "url": "https://it.wikipedia.org/wiki?curid=3670979", "title": "Che botte se incontri gli &quot;Orsi&quot;", "text": "Che botte se incontri gli \"Orsi\" (\"The Bad News Bears\") \u00e8 un film del 1976 diretto da Michael Ritchie con protagonista Walter Matthau.\nDel film sono stati realizzati due sequel: \"Gli Orsi interrompono gli allenamenti\" (1977) e \"Gli Orsi vanno in Giappone\" (1978); inoltre, \u00e8 stata realizzata anche una serie televisiva intitolata \"La gang degli orsi\" e un remake del 2005 dal titolo \"Bad News Bears - Che botte se incontri gli Orsi\".\nTrama.\nMorris Buttermaker, un ex giocatore di baseball delle leghe minori con problemi di alcolismo, viene convinto e reclutato da un avvocato e consigliere comunale, Bob Whitewood, ad allenare gli \"Orsi\", una scalcinata squadra giovanile nel torneo della Little League. La squadra \u00e8 formata per volere di Whitewood che \u00e8 riuscito a vincere un'azione legale contro l'organizzazione del campionato per far ammettere alcuni ragazzi, tra cui suo figlio, inizialmente scartati per scarse capacit\u00e0 tecnico-sportive. Infatti i ragazzi fin dalle prime battute di campionato dimostrano qualche \"lacuna\": un nervoso e miope lanciatore (Rudi Stein), un ricevitore in sovrappeso (Mike Engelberg), un irascibile interbase (Tanner Boyle), un esterno che sogna di emulare il suo idolo Hank Aaron (Ahmad Abdul-Rahim), due ragazzi messicani che non parlano la lingua inglese (Jos\u00e8 Aguilar e Miguel Aguilar), uno tranquillo e timidissimo (Timmy Lupus) o il \"topo di biblioteca\" che memorizza le statistiche di baseball (Alfred Ogilvie).\nButtermaker, svogliatamente tra una sbronza e l'altra, guida la squadra che viene costantemente snobbata e sconfitta dalle altre squadre pi\u00f9 competitive (e con genitori altrettanto competitivi), tentando nel frattempo di reclutare nuovi giocatori. Amanda Whurlizer \u00e8 una di queste, ottimo lanciatore e figlia di un'ex di Buttermaker dal carattere non facile che in un primo momento rifiuta per poi venire a patti con Buttermaker con richieste stravaganti (come l'acquisto di jeans di marca, scuola per diventare modella, lezioni di danza, etc.). A completare la squadra, Buttermaker recluta il \"miglior atleta della zona\", ma anche il peggior piantagrane, Kelly Leak. Cos\u00ec la squadra inizia ad avere pi\u00f9 fiducia e gli Orsi incominciano a vincere le prime partite.\nPartita dopo partita gli Orsi raggiungono la finale con gli Yankees, allenati da Roy Turner. Nello svolgersi della partita s'arriva ad un culmine con il contrasto tra Turner e suo figlio Joey, lanciatore degli Yankees. Turner ordina al figlio di mandare il lanciatore degli Orsi, Engelberg, in prima base, mentre Joey sa di poterlo eliminare. Infatti contrariamente agli ordini di gioco del padre lancia una palla che sfiora la testa di Engelberg; inorridito Turner va sul monte di lancio e schiaffeggia il figlio. Questi sul lancio successivo riesce a prendere la palla battuta da Engelberg, ma anzich\u00e9 lanciarla in prima base la trattiene fino al termine dell'azione lasciandola poi cadere ai piedi di suo padre in segno di vendetta.\nButtermaker, all'ultimo inning, mette in campo tutti i ragazzi che fino a quel momento erano rimasti in panchina, dando cos\u00ec a tutti la possibilit\u00e0 di giocare. Nonostante questo gli Orsi riescono a contenere lo svantaggio e, nella fase di attacco, per poco non riescono a ribaltare il risultato perdendo per 7 a 6.\nButtermaker, vedendo i ragazzi abbattuti, loda la squadra e per festeggiare offre ai giocatori della birra, sostenendo che anche se non hanno vinto il campionato sono riusciti a togliersi la soddisfazione di aver percorso un lungo cammino. Gli Yankees, dopo la premiazione, si congratulano con gli Orsi dicendo loro che, anche se non sono ancora una vera squadra, hanno \"coraggio\". Tanner, l'interbase, risponde al presunto complimento indicando agli Yankees il posto in cui possono mettersi il loro trofeo. Per gli Orsi arriva l'apoteosi con Timmy che supera la sua timidezza cronica urlando: \"E non finisce qua: ne riparliamo l'anno prossimo!\", per poi spruzzarsi le loro birre l'un con l'altro."}
{"id": "3670983", "revid": "132266", "url": "https://it.wikipedia.org/wiki?curid=3670983", "title": "Piazza d'Armi (Torino)", "text": ""}
{"id": "3670987", "revid": "613586", "url": "https://it.wikipedia.org/wiki?curid=3670987", "title": "Di Li Nibani", "text": ""}
{"id": "3670996", "revid": "11220", "url": "https://it.wikipedia.org/wiki?curid=3670996", "title": "Repubblica Romana del 1849", "text": ""}
{"id": "3670997", "revid": "767487", "url": "https://it.wikipedia.org/wiki?curid=3670997", "title": "Quando il signore ritrae dal vero", "text": "Quando il signore ritrae dal vero (\"When a Man's Married His Trouble Begins\") \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 16 maggio 1911. In Italia venne distribuito dalla Gaumont nel 1915."}
{"id": "3670998", "revid": "125303053", "url": "https://it.wikipedia.org/wiki?curid=3670998", "title": "Pallamano Spallanzani Casalgrande", "text": "Il G.S.D. Pallamano Spallanzani Casalgrande \u00e8 una societ\u00e0 di pallamano di Casalgrande, conosciuta come \"Casalgrande Padana\" al femminile e come \"Modula Casalgrande\" al maschile.\nStoria.\nLa sezione femminile milita attualmente in Serie A1, il secondo livello del campionato italiano di pallamano femminile. Nella stagione 2020-2021 ha vinto la Coppa Italia di Serie A2.\nLa sezione maschile milita attualmente nel girone B della Serie A2, il secondo livello del campionato italiano di pallamano maschile."}
{"id": "3671004", "revid": "71155", "url": "https://it.wikipedia.org/wiki?curid=3671004", "title": "Simon Seville", "text": ""}
{"id": "3671005", "revid": "71155", "url": "https://it.wikipedia.org/wiki?curid=3671005", "title": "Theodore Seville", "text": ""}
{"id": "3671006", "revid": "287204", "url": "https://it.wikipedia.org/wiki?curid=3671006", "title": "Dave Seville", "text": ""}
{"id": "3671009", "revid": "92840888", "url": "https://it.wikipedia.org/wiki?curid=3671009", "title": "Demografia della Mongolia", "text": "Questo articolo illustra le caratteristiche demografiche della popolazione della Mongolia, tra cui densit\u00e0 di popolazione, etnia, livello di istruzione, la salute della popolazione, condizione economica, di carattere religioso e altri aspetti della popolazione.\nIl tasso di crescita della Mongolia popolazione \u00e8 stimata al 1,54% (censimento 2000). Circa due terzi della popolazione totale \u00e8 sotto i 30 anni, il 36% dei quali ne ha meno di 14."}
{"id": "3671011", "revid": "1573940", "url": "https://it.wikipedia.org/wiki?curid=3671011", "title": "Darien (Illinois)", "text": "Darien \u00e8 una citt\u00e0 statunitense localizzata nella contea di DuPage, in Illinois. Stando al censimento del 2010, conta 20.086 abitanti.\nDi fatto, Darien pu\u00f2 essere considerata come un sobborgo di Chicago.\nIl motto della citt\u00e0 \u00e8 \"A nice place to live\" (trad. it. \"Un bel posto dove vivere\"), che \u00e8 anche il motto della cittadina immaginaria Hill Valley, dove si svolgono le vicende della serie cinematografica di Ritorno al futuro.\nGeografia fisica.\nDarien si estende su una superficie di 15,9\u00a0km\u00b2, dei quali 0,2\u00a0km\u00b2 sono composti da acqua.\nLa citt\u00e0 \u00e8 circondata da altri centri abitati (Downers Grove, Westmont, Woodridge e Willowbrook) e ha un facile accesso a tre importanti arterie stradali che la collegano con la parte sudovest di Chicago: la Interstate 55, la Interstate 355 e la Interstate 294.\nSociet\u00e0.\nEvoluzione demografica.\nDegli oltre 20.000 abitanti, il 90,10% \u00e8 di origine caucasica, lo 0,11% \u00e8 composto da Nativi Americani, il 9,53% da asiatici.\nIl 23,1% degli abitanti di Darien ha meno di 18 anni, il 6,5% ne ha dai 18 ai 24, il 28,1% dai 25 ai 44, il 30,0% dai 45 ai 64, e il 12,3% ne ha oltre 65: la media di et\u00e0 complessiva e quindi di 41 anni.\nStoria.\nTra le prime famiglie a insediarsi qui nel 1835 ci fu quella di Thomas Andrus, proveniente dal New England. Andrus lavor\u00f2 a Darien come giudice di pace e assessore, e fece costruire anche l'\"Andrus Inn\", una struttura polifunzionale che comprendeva tra le altre cose una taverna e un ufficio postale.\nAndrus e padre Beggs costruirono anche la prima chiesa della citt\u00e0, utilizzata all'epoca anche come scuola. Nel 1870 per\u00f2, grazie alla donazione fatta da Elisha Smart, arricchitosi durante la corsa all'oro in California, la citt\u00e0 si dot\u00f2 di una nuova e pi\u00f9 grande chiesa. La prima chiesa luterana venne invece edificata nel 1859 da un gruppo di immigrati tedeschi.\nNel 1881, Franklin Blanchard apr\u00ec la prima importante fabbrica di Darien, che produceva formaggio. Il terreno su cui sorgeva la storica fabbrica \u00e8 oggi occupato da un ristorante della catena McDonald's.\nMartin Madden, un immigrato irlandese che arriv\u00f2 in citt\u00e0 verso la fine del XIX secolo, divenne prima un membro del consiglio della citt\u00e0 di Chicago e in seguito fu eletto al Congresso degli Stati Uniti. Nel 1903, Madden fece erigere una dimora del tutto simile alla Casa Bianca di Washington D.C., che battezz\u00f2 \"Castle Eden\". Oggi \"Castle Eden\" \u00e8 parte di un complesso per anziani gestito dai padri Carmelitani."}
{"id": "3671013", "revid": "830939", "url": "https://it.wikipedia.org/wiki?curid=3671013", "title": "Max Bense", "text": "Noto per il suo lavoro nella filosofia della scienza, nella logica, nell'estetica e nella semiotica, i suoi pensieri combinano scienze naturali, arte e filosofia, seguendo una definizione della realt\u00e0, che, influenzata dal razionalismo esistenziale, \u00e8 in grado di eliminare la separazione tra discipline umanistiche e scienze naturali."}
{"id": "3671027", "revid": "767487", "url": "https://it.wikipedia.org/wiki?curid=3671027", "title": "Jaakko Nyberg", "text": "Carriera.\nClub.\nNyberg inizi\u00f2 la carriera nel Vaasan Palloseura, per poi passare ai norvegesi del Kongsvinger. Gioc\u00f2 al club fino al 2005, per trasferirsi poi al Bryne. Esord\u00ec nel club il 9 aprile 2006, quando fu titolare nel successo per 1-0 sul L\u00f8v-Ham. Il 16 luglio dello stesso anno, segn\u00f2 la prima rete, nella sconfitta per 5-1 contro il Moss.\nIl 20 febbraio 2009 lasci\u00f2 la Norvegia e torn\u00f2 in patria, per giocare nel Turun Palloseura."}
{"id": "3671029", "revid": "6923", "url": "https://it.wikipedia.org/wiki?curid=3671029", "title": "Bureau of East Asian and Pacific Affairs", "text": "Nel governo degli Stati Uniti, la Bureau of East Asian and Pacific Affairs (in origine l\"'Ufficio degli Affari cinesi\") fa parte del Dipartimento di Stato degli Stati Uniti d'America e ha il compito di consigliare il Segretario di Stato degli Stati Uniti d'America e il Sottosegretario di Stato per gli Affari Politici in materia della regione Asia-Pacifica, e regolarsi con la politica estera degli Stati Uniti e le relazioni degli Stati Uniti con i paesi in quella zona. \u00c8 presieduto dal sottosegretario di Stato per gli affari dell'Asia orientale e Pacifico, che riporta al Sottosegretario di Stato per gli affari politici."}
{"id": "3671030", "revid": "729019", "url": "https://it.wikipedia.org/wiki?curid=3671030", "title": "Motore Citro\u00ebn Serie M", "text": "I motori Citro\u00ebn Serie M sono una famiglia di motori a scoppio prodotti dal 1974 al 1991 dalla Casa automobilistica francese Citro\u00ebn.\nCaratteristiche ed evoluzione.\nI motori della \"Serie M\" sono nati per essere applicati esclusivamente nell'ammiraglia della Casa prodotta negli anni settanta ed ottanta, ossia la CX. Essi sono frutto di una diretta evoluzione dei motori della Serie D, utilizzati sui due modelli antesignani della CX stessa, vale a dire la DS e la ID, dai quali peraltro differiscono per alcuni particolari di rilievo.\nTra le differenze pi\u00f9 significative va sicuramente menzionata la nuova disposizione trasversale, e quindi la differente conformazione del basamento allo scopo di mantenere la trazione sulle ruote anteriori. Inoltre, per esigenze da ricercare nella possibilit\u00e0 di disegnare una carrozzeria dal frontale affilato, qual era quella della CX, i motori della serie M erano tutti inclinati di 30\u00b0 in avanti, in modo da occupare meno spazio in altezza.\nIl primo motore della serie M a debuttare \u00e8 stato quello da 2 litri, direttamente derivato da quello della \"DS20\". In seguito si sarebbero poi aggiunte le unit\u00e0 da 2.2 e 2.3 litri, derivate da quelle dei modelli \"DS21\" e \"DS23\". Ma non solo: dall'unit\u00e0 di cubatura intermedia venne originato in seguito anche il primo motore diesel di Casa Citro\u00ebn, poi evolutosi in un'unit\u00e0 di cilindrata inedita, pari a 2.5 litri. Anche sul fronte benzina, in un secondo momento, vi fu la nascita di un'unit\u00e0 da 2.5 litri. Ed infine, le due unit\u00e0 diesel e benzina da 2.5 litri furono proposte anche in versione sovralimentata, dapprima senza intercooler ed in seguito dotate di tale dispositivo.\nIn generale, le caratteristiche comuni ai motori della serie M sono i seguenti:\nDi seguito vengono mostrate le caratteristiche di ognuna delle versioni dei motori della serie M.\nVersioni a benzina.\nI motori a benzina della serie M sono esistiti in quattro livelli di cilindrata. La versione di punta \u00e8 esistita anche in versione sovralimentata:\nVersioni a gasolio.\nI motori diesel della serie M sono esistiti in due livelli di cilindrata. La versione di punta \u00e8 esistita anche in versione sovralimentata:\nRiepilogo caratteristiche.\nDi seguito vengono riepilogate le caratteristiche e le applicazioni delle principali varianti motoristiche appartenenti alla serie M. Le applicazioni riportate valgono per tutte le varianti di carrozzeria previste (berlina, limousine Prestige e Break):"}
{"id": "3671035", "revid": "1305772", "url": "https://it.wikipedia.org/wiki?curid=3671035", "title": "Lingua dari (zoroastriani)", "text": "La lingua dari \u00e8 una lingua iranica nordoccidentale parlata da alcune comunit\u00e0 zoroastriane in Iran.\nNon va confusa con la lingua dari diffusa in Afghanistan.\nDistribuzione geografica.\nLa lingua \u00e8 appunto diffusa tra la comunit\u00e0 mazdee delle regioni di Yazd e Kerman ed \u00e8 parlata da un numero di persone che oscilla tra le 8.000 e le 15.000.\nLa lingua \u00e8 parlata anche da alcuni membri della comunit\u00e0 irani a Karachi in Pakistan e a Mumbai in India.\nLa lingua \u00e8 anche chiamata gabri (alcune volte gavr\u016dni o gabr\u014dni), o behdin\u0101ni.\nIl dari \u00e8 incomprensibile per coloro che parlano la lingua persiana standard.\nDialetti.\nIl dari ha numerosi dialetti. La lingua \u00e8 suddivisa in due dialetti principali, quello di Yazd e quello di Kerman. Il primo pu\u00f2 essere ripartito in altri trenta dialetti, ciascuno distinto e unico, parlati nei diversi quartieri zoroastriani a Yazd e nei dintorni. Anche il dialetto di Kerman ha al suo interno numerosi altri dialetti."}
{"id": "3671036", "revid": "935281", "url": "https://it.wikipedia.org/wiki?curid=3671036", "title": "Gladius hispaniensis", "text": "Il gladius hispaniensis (\"gladio di tipo ispanico\" in lingua italiana) fu la prima versione del gladio, la spada \"storica\" che accompagn\u00f2 il legionario romano. Essa fu in uso nei secoli della grande espansione romana dalla Seconda guerra punica fino all'impero della dinastia giulio-claudia, quando fu affiancata e poi sostituita dal gladio del tipo \"Magonza\" e dal gladio di tipo \"Pompei\". L'arma era pi\u00f9 lunga del gladio di et\u00e0 imperiale (ca. 80 cm) ed era una diretta derivazione della spada celtica di tipo \"La T\u00e8ne B\", passata ai romani dal contatto con le popolazioni celtiche di Spagna, i Celtiberi della Meseta.\nStoria.\nOrigini.\nSpade con massiccia lama a foglia, dalla punta molto marcata, sono state attestate dai ritrovamenti archeologici come gi\u00e0 presenti in Spagna nell'VIII secolo a.C., al tempo della \"Cultura Cogotas\", responsabile della diffusione \"in loco\" della tecnologia metallurgica della proto-celtica Cultura di Hallstatt e della successiva, celtica, Cultura di La T\u00e8ne.\nSecondo una leggenda, fu Scipione l'Africano il primo a portare a Roma dei \"gladii hispanici\", nelle fasi finali della Seconda guerra punica. Subito dopo aver conquistato Carthago Nova (v. Assedio di Cartagena, 209 a.C.), colonia cartaginese spagnola nota come centro di produzione delle migliori spade di tutta l'Iberia, il generale romano pretese dai fabbri cittadini la produzione di 100.000 spade come scotto per la salvezza della loro comunit\u00e0.\nLe fonti romane hanno tramandato il nome dei Lusitani e dei Vettoni quali Celtiberi tradizionalmente alleati dei Cartaginesi di Asdrubale Barca, avversario diretto di Scipione in Spagna. I Vettoni furono per l'appunto il popolo celtibero sviluppatosi sul sito di Cogotas, a quanto pare centro di promanazione della tradizione metallurgica celtica nelle terre spagnole.\nSpada d'ordinanza romana.\nLa storiografia romana offre diverse chiavi interpretative circa la diffusione, tra i ranghi dei legionari, della spada spagnola. L'importazione del \"gladius hispaniensis\" non \u00e8 quindi univocamente fatta risalire a Scipione l'Africano.\nSecondo alcune fonti infatti, il legionario romano avrebbe avuto accesso a spade di produzione ispanica sin dal IV secolo a.C. quando cio\u00e8 Roma si trov\u00f2 costretta ad affrontare la \"minaccia gallica\" sul suolo italico. Fu durante la Battaglia del fiume Anio (361 a.C.) che il romano Tito Manlio avrebbe fatto uso del \"gladius hispaniensis\" nel duello contro un barbaro celta che gli valse il soprannome di \"Torquato\" (portatore del \"torque\", ornamento da lui strappato al nemico ucciso). L'episodio viene riportato dagli autori d'epoca tardo-repubblicana Claudio Quadrigario e Tito Livio.\nLa spada spagnola divenne arma d'ordinanza di tutte le truppe della fanteria pesante romana (\"Hastati\", \"Principes\" e \"Triarii\"), portata appesa al fianco destro. A prescindere dal preciso momento di entrata in servizio dell'arma presso l'esercito di Roma, \u00e8 per\u00f2 fuor di dubbio che il \"gladius\", tanto quanto altre migliorie tecnologiche all'equipaggiamento dei militari romani, raggiunse l\"'Urbe\" a seguito dei contatti con le popolazioni celtiche che, dal IV secolo a.C., monopolizzavano in Europa il ruolo dei barbari \"Hyperborei\" dalle mortifere spade di ferro. Roma non disdegn\u00f2 mai di assorbire efficaci armamenti dai popoli rivali. Tanto pi\u00f9 che nel medesimo periodo in cui andava diffondendosi tra i legionari l'uso del \"gladius\" celtico lo stesso avveniva per il \"pilum\", il pesante giavellotto dei Sanniti.\nAl tempo della conquista della Gallia, sia i Galli sia i Germani stanziati presso il Reno erano presumibilmente armati o di spade di tipo iberico o di \"spathae\" pi\u00f9 lunghe e leggere, studiate per la cavalleria. Nel suo resoconto delle campagne galliche, Gaio Giulio Cesare us\u00f2 infatti indiscriminatamente il vocabolo \"gladius\" per indicare sia la spada brandita dal legionario romano sia dal guerriero celta o dallo scorridore germano.\nCostruzione.\nRispetto al gladio poi in uso ai legionari durante l'Impero romano, il gladio ispanico era arma pi\u00f9 versatile, il cui utilizzo nelle mischie di fanteria non si limitava a semplici affondi (come lo \"xiphos\" degli opliti greci) ma poteva essere impiegato efficacemente per la scherma uno-vs-uno e per potenti colpi di taglio. Esemplare in questo senso la descrizione dei mortiferi effetti della spada spagnola riportati da Livio nella narrazione della Seconda guerra macedonica:\nQueste dunque le caratteristiche del \"gladius hispaniensis\":\nCome il gladio tardo, anche il gladio ispanico non aveva per\u00f2 una lunghezza standardizzata. I reperti, purtroppo ad oggi rari, analizzati nel testo di Giuseppe Cascarino, hanno dimensioni piuttosto variabili (69\u201378\u00a0cm) con lame sempre superiori ai 60\u00a0cm di lunghezza."}
{"id": "3671037", "revid": "375960", "url": "https://it.wikipedia.org/wiki?curid=3671037", "title": "Popolazioni celtiche", "text": ""}
{"id": "3671038", "revid": "292162", "url": "https://it.wikipedia.org/wiki?curid=3671038", "title": "Piazza Sintagma", "text": ""}
{"id": "3671039", "revid": "1783371", "url": "https://it.wikipedia.org/wiki?curid=3671039", "title": "Lokasenna", "text": "La Lokasenna (\"Disputa di Loki\", \"Litigio di Loki\") \u00e8 una delle poesie che compongono l\"'Edda poetica\". La poesia racconta lo scambio di insulti tra gli dei e Loki.\nLoki, tra le altre cose, accusa gli dei di scorrettezze sessuali moralistiche, dell'uso del \"sei\u00f0r\", e di pregiudizi. Nonostante non si tratti delle accuse pi\u00f9 gravi, si dice che diedero il via al Ragnar\u01ebk nel poema eddico \"V\u01eblusp\u00e1\". La \"Lokasenna\" non afferma esplicitamente che il disastro sia conseguenza dei maneggi di Loki, che portarono all'assassinio di Baldr. Ci\u00f2 viene esplicitato solo nella versione dell'Edda in prosa, scritta da Snorri Sturluson.\nTrama.\nL'ambientazione \u00e8 una festa organizzata dal dio del mare \u00c6gir. L'introduzione in prosa dice: \"\u00c6gir, detto anche Gymir, aveva preparato la birra per gli \u00c6sir, quando ricevette il grande bollitore che si \u00e8 detto\" (vedi \"Hymiskvi\u00f0a\"). Thor non si present\u00f2, ma sua moglie Sif lo fece al suo posto, cos\u00ec come fecero Bragi e la moglie I\u00f0unn. T\u00fdr, con una mano sola a causa del sacrificio della sua mano per l'incatenazione del figlio di Loki, il lupo Fenrir, Nj\u00f6r\u00f0r e sua moglie Ska\u00f0i, Freyr e Freyja, cos\u00ec come Vidar, figlio di Odino. Molti altri Vani, Asi, ed anche elfi erano presenti.\nI servi di \u00c6gir, Fimafeng e Eldir, fecero un ottimo lavoro per accogliere gli ospiti; Loki era geloso delle lodi che si meritarono, e uccise Fimafeng. Gli dei si arrabbiarono con Loki e lo trascinarono fuori dalla sala, prima di tornare al loro banchetto. Facendo ritorno, Loki incontr\u00f2 Eldir.\nLo minacci\u00f2 e gli ordin\u00f2 di parlare di quello che gli dei stavano dicendo. La risposta di Eldir fu che stavano discutendo della loro forza, e del fatto che Loki non fosse il benvenuto.\nLoki entr\u00f2 quindi nel salone di \u00c6gir dopo aver insultato e minacciato Eldir. Cadde il silenzio. Loki si richiam\u00f2 alle regole dell'ospitalit\u00e0, chiedendo una sedia e della birra. Bragi rispose che non era il benvenuto. Loki chiese il rispetto dell'antica promessa fatta con Odino, riguardo al fatto di bere assieme. Odino chiese al figlio Vidar di fare spazio a Loki.\nVidar si alz\u00f2 e port\u00f2 da bere a Loki. Prima di bere, Loki fece un brindisi agli dei escludendo volontariamente Bragi. Bragi offr\u00ec a Loki un cavallo, un anello e una spada per calmarlo; Loki invece stava cercando un combattimento, ed insult\u00f2 Bragi mettendo in dubbio il suo coraggio. La risposta di Bragi fu che sarebbe stato contrario alle regole combattere in casa del proprio ospite, ma che essendo ad Asgard le cose sarebbero state diverse. I\u00f0unn, la moglie di Bragi, lo trascina via. Loki si mette allora ad insultare I\u00f0unn, definendola sessualmente licenziosa. Gefjun \u00e8 la successiva a parlare, e quindi Loki dirige a lei i suoi insulti. Odino tenta di prenderne le difese, e cos\u00ec a turno fanno Freyja, Niord, Tyr, Freyr e Byggvir. Gli scambi tra Odino e Loki sono particolarmente violenti.\nAlla fine Thor giunge alla festa, e non pu\u00f2 essere placato, n\u00e9 trattenuto. Si insulta con Loki alternativamente, dicendo per quattro volte che avrebbe usato il proprio martello per colpire Loki sulla testa se avesse continuato. Loki replica che solo per Thor avrebbe lasciato la sala, perch\u00e9 le sue minacce erano le uniche che temeva. Abbandona quindi il gruppo.\nInfine una piccola porzione di prosa racconta una versione breve della storia del litigio di Loki. Loki viene inseguito dagli dei, e catturato dopo un fallimentare tentativo di travestirsi da salmone. Suo figlio Narfi viene ucciso mentre il suo altro figlio V\u00e1li diventa un lupo. Le viscere di Narfi vengono usate per legare Loki a tre rocce sopra le quali Ska\u00f0i pone un serpente che avrebbe dovuto avvelenarlo.\nLa moglie di Loki, Sigyn, gli resta al fianco con una boccia per raccogliere il veleno, ma quando la boccia \u00e8 piena il veleno cade su Loki, obbligandolo a contorcersi per il dolore. Si dice che furono questi spasmi la causa dei terremoti. Dal momento che altre fonti chiamano i figli di Loki V\u00e1li e Narfi, alcuni hanno scelto di leggerne i nomi \"Nari\" e \"Narvi\" come un errore del manoscritto, trascrivendoli quindi come \"Nari\" e \"V\u00e1li\". \"Nari\" e \"Narfi\" sono comunque considerati variazioni dello stesso nome."}
{"id": "3671043", "revid": "19933", "url": "https://it.wikipedia.org/wiki?curid=3671043", "title": "Telloh", "text": ""}
{"id": "3671047", "revid": "767487", "url": "https://it.wikipedia.org/wiki?curid=3671047", "title": "Angelo Carrano", "text": "Carriera.\nGiocatore.\nDopo gli esordi in IV Serie con la Pro Gorizia, debutta in Serie A con il Bari nella stagione 1959-1960, e l'anno successivo passa al dove disputa un campionato di Serie B. In seguito torna al Bari dove si ferma per sei stagioni (una in Serie A, tre in Serie B e due in Serie C), ottenendo con i pugliesi una promozione in Serie A nel campionato 1962-1963, una doppia retrocessione in Serie B ed in Serie C nei due anni successivi, ed infine una nuova promozione in Serie B nel 1966-1967.\nNel 1967 si trasferisce prima al , dove disputa altre due gare nella massima serie, e poi al che vince il campionato di Serie B 1967-1968, con cui colleziona 4 presenze. Nei tre anni successivi \u00e8 in Serie C con il , ed infine termina la carriera tra Serie C e Serie D con il Martina, la ed il ; in queste ultime due squadre ricopre il doppio incarico di giocatore e allenatore.\nIn carriera ha totalizzato 13 presenze in massima serie con Bari e Mantova, e 121 presenze con 3 gol segnati in 5 campionati di Serie B giocati con Parma, Bari e Palermo.\nAllenatore.\nLa carriera da allenatore si svolge prevalentemente tra Serie C e Serie D; in totale ottiene una promozione in Serie C1 e cinque promozioni in Serie C2.\nI primi successi arrivano con lo Squinzano, dove vince il campionato di Serie D 1978-1979, e con la Virtus Casarano, dove dal 1979 al 1981 ottiene due promozioni consecutive dalla Serie D alla Serie C1. In seguito allena il Taranto e nuovamente il Casarano in Serie C1, ed il Galatina, il Martina e la Juve Stabia in Serie C2; nel 1985 \u00e8 nel campionato Interregionale con il Fasano, squadra che in seguito allener\u00e0 a pi\u00f9 riprese per quattro volte, e con cui otterr\u00e0 due promozioni in Serie C2 nel 1992-1993 e nel 1998-1999.\nNel 1989-1990 \u00e8 al Matera in Interregionale, dove viene sostituito a stagione in corso e l'anno successivo al Francavilla con cui retrocede in Eccellenza. Nel 1993-1994 ottiene un'altra promozione in Serie C2 con il Castrovillari, e successivamente allena il Latina nel 1996-97 (subentrato) e 1997-98 (esonerato) nel CND e nel 2002-2003 in Serie C2 (esonerato).\nNel 1999-2000 allena nuovamente il Taranto, che termina il campionato di Serie D al secondo posto e viene ripescato in Serie C2. Gli ultimi anni della sua carriera sono a Manfredonia in Serie D dove viene esonerato, Ostuni in Eccellenza pugliese, Castrovillari nel 2008 dove ottiene una salvezza ai play-out di Serie D contro la Casertana; infine con il Massafra in Eccellenza pugliese viene esonerato, e con il Francavilla in Serie D si dimette a stagione in corso.\nNel gennaio 2016 (a 76 anni) lascia un incarico ricoperto nel Taranto Calcio (serie D), per subentrare nella panchina dell'Hellas Taranto (Eccellenza pugliese). Dopo una settimana \u00e8 per\u00f2 demansionato a supervisore tecnico, mentre ritorna De Falco come allenatore dell'Hellas Taranto. Lascia cos\u00ec il record ad una vecchia conoscenza dello stesso Carrano: si tratta di Angelo Busetta (anche lui settantaseienne), il quale porta regolarmente a termine il campionato nel Citt\u00e0 di Patern\u00f2 (promozione siciliana girone C)."}
{"id": "3671048", "revid": "729019", "url": "https://it.wikipedia.org/wiki?curid=3671048", "title": "Balestra aviglianese", "text": " \nLa balestra aviglianese \u00e8 un coltello-pugnale caratteristico di Avigliano, in provincia di Potenza. Ideato come strumento di difesa-offesa, pi\u00f9 che un coltello \u00e8 un \"pugnale chiudibile\" la cui lama slanciata e acuminata a \"foglia d'ulivo\" ne faceva un'arma molto efficace.\nStruttura.\nIl manico viene ricavato dal corno di bufalo maschio. La lama, in acciaio damascato, \u00e8 leggermente arcuata, detta a \"foglia o (fronda) d'ulivo\", e presenta uno specifico meccanismo (lo \"scrocco\") per impedirne un'accidentale chiusura una volta aperta. La sua particolarit\u00e0 \u00e8 l'apertura della molla in tre scatti che, nel tempo, hanno assunto anche un valore simbolico: il primo \u00e8 un segnale di minaccia, il secondo \u00e8 un lancio di sfida e il terzo sancisce l\u2019inizio del duello.\nI primi modelli di balestra, bench\u00e9 simili ai prototipi successivi, erano sprovvisti di molla e avevano un'apertura a due ribattini. Nel XVIII secolo, l'arma raggiunse i connotati per la quale \u00e8 nota al giorno d'oggi.\nStoria.\nLe origini della balestra (\"valestra\" in lucano) risalgono alla met\u00e0 del XVII secolo. La leggenda vuole che fu inventata da un fabbro aviglianese per difendere l'onore di una donna della quale s'innamor\u00f2. I due decisero di sposarsi ma la donna era costretta allo \"ius primae noctis\" con il feudatario locale. Il fabbro le don\u00f2 il pugnale con il quale la donna, giunta all'appuntamento con il signorotto, estrasse l'arma dalle vesti e lo fer\u00ec. Il notabile sarebbe morto dissanguato in una strada oggi nota come \"Cavalcavia del Riscatto\".\nChe la narrazione sia veritiera o meno (lo \"ius primae noctis\" \u00e8 considerato privo di fondamento dalla storiografia moderna), la balestra divenne il \"coltello dell'amore\": le donne la ricevevano come regalo di fidanzamento per difendere il proprio onore, un'usanza in voga almeno fino ai primi decenni del Novecento. Uno spaccato venne anche descritto da Tommaso Claps nella novella \"La catena del mulino\", in cui il personaggio di Cecilia porta alla cintola un \u00abcoltello paesano a fronda di ulivo\u00bb, riferendosi alla forma della lama e del manico.\nAl 1860, divenne l'arma dei patrioti lucani accorsi alla causa risorgimentale e, per ragioni di tempo, al corno di bufalo si sostituiva il legno per realizzare il manico. Nel periodo subito postumo, la balestra equipaggi\u00f2 la controparte reazionaria nell'epoca del brigantaggio postunitario, divenendo l'arma preferita dei capibanda Ninco Nanco e Carmine Crocco. Fu lo stesso Ninco Nanco, luogotenente di Crocco e originario di Avigliano, ad occuparsi dell'approvvigionamento. Tra XIX e XX secolo, la produzione dei coltelli fu una delle attivit\u00e0 predominanti dell'artigianato aviglianese e divenne parte del folclore locale: un cimelio o arma da difesa per chi emigrava nelle Americhe e chi andava al fronte.\nTristemente nota e riportata nelle cronache giudiziarie sino alla met\u00e0 del XX secolo e a seguito di maggiori restrizioni sull'uso delle armi, l'antica tradizione della balestra aviglianese si concluse negli anni sessanta.\nNel 1964, Giuseppe Grazzini di \"Epoca\" ne fece un reportage dal titolo \"Il terribile coltello di Avigliano\".\nL'arte sopravvive ad oggi grazie ad alcuni artigiani tra Avigliano e Potenza ed \u00e8 rivolta al mercato del collezionismo, nel quale la balestra \u00e8 considerata un oggetto di altissimo pregio."}
{"id": "3671063", "revid": "729019", "url": "https://it.wikipedia.org/wiki?curid=3671063", "title": "Strada statale 329 del Passo di Bocca di Valle", "text": "La ex strada statale 329 del Passo di Bocca di Valle (SS 329), ora \"strada provinciale 329 Passo di Bocca di Valle (SP 329)\", \u00e8 una strada provinciale italiana che collega la costa maremmana con le Colline Metallifere.\nPercorso.\nLa strada ha origine poco fuori Doronatico, frazione di Castagneto Carducci, dal tratto ormai dismesso della strada statale 1 Via Aurelia. Il tracciato raggiunge quindi lo stesso centro abitato di Castagneto Carducci e, una volta superato, sale fino al passo di Bocca di Valle (313 m s.l.m.).\nIl percorso prosegue addentrandosi nel territorio della provincia di Pisa, toccando Monteverdi Marittimo, ed innestandosi dopo oltre quaranta chilometri di lunghezza sulla ex strada statale 439 Sarzanese Valdera nei pressi di Larderello, nel comune di Pomarance.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Livorno e della Provincia di Pisa per le tratte territorialmente competenti."}
{"id": "3671073", "revid": "132266", "url": "https://it.wikipedia.org/wiki?curid=3671073", "title": "Gebel Acdar", "text": ""}
{"id": "3671078", "revid": "228587", "url": "https://it.wikipedia.org/wiki?curid=3671078", "title": "Pehuenche", "text": "I Pehuenche (\"popolo del pehu\u00e9n\" in lingua mapudungun) sono un popolo indigeno che faceva parte dei Mapuche, e che viveva sulle Ande in Cile ed Argentina centrale. Il loro nome deriva dall'ambiente ricco di colture di pi\u00f1ones, ovvero i semi dell'Araucaria araucana o pehu\u00e9n. Nel XIV secolo i Pehuenche vivevano isolati sul territorio montagnoso racchiuso tra il vulcano Lonquimay e il fiume Maule, ma in seguito si araucanizzarono e furono parzialmente assorbiti dalle trib\u00f9 Mapuche. \nCultura.\nI Pehuenche incorporarono la carne di cavallo nella loro dieta quando i primi cavalli spagnoli inselvatichiti raggiunsero le pendici delle Ande. Queste mandrie erano nate nella pampa umida dopo il secondo abbandono di Buenos Aires nel 1541. All'inizio cacciavano i cavalli come qualsiasi altro animale, ma in seguito iniziarono ad allevarli per sfruttarli come fonte di cibo e per il trasporto. Per conservare la carne di cavallo la trasformavano in charqui dopo averla essiccata al sole delle Ande.\nNella sua opera del 1787, \"Storia civica del Regno del Cile\", Juan Ignacio Molina ne descrisse l'abbigliamento come diverso da quello Mapuche, per il fatto di non utilizzare pantaloni ma gonne, nonostante abbia aggiunto che la loro lingua e la loro religione non erano molto differenti. Disse anche che gli uomini utilizzavano orecchini e manilla. Le manilla venivano usate per il conteggio. Molina li descrisse come nomadi (vagabondi fu il termine usato), e come i pi\u00f9 commercianti e laboriosi tra \"tutti i selvaggi\"."}
{"id": "3671083", "revid": "661526", "url": "https://it.wikipedia.org/wiki?curid=3671083", "title": "Villa Inferno (album)", "text": "Villa Inferno \u00e8 un album studio del gruppo folk punk italiano Zen Circus, pubblicato nel 2008.\nIl disco.\nDopo l'album \"Vita e opinioni di Nello Scarpellini, gentiluomo\" il gruppo decise di pubblicare un EP dal titolo \u201cAndate Tutti Affanculo\u201d, dove comparivano solo pezzi in italiano ( \u201cFiglio di Puttana\u201d, \u201cVent'anni\u201d, \u201cVana Gloria\u201d e altri). Poco tempo dopo Brian Ritchie propose alla band una collaborazione e il disco avrebbe dovuto essere pubblicato dalla Haus Musique, etichetta tedesca che fall\u00ec.\n\u00c8 il secondo lavoro della band che presenta canzoni in lingua italiana. Il disco vanta la collaborazione di Brian Ritchie, bassista della band folk punk statunitense Violent Femmes. L'incontro tra la band pisana e Brian Ritchie \u00e8 avvenuto ad un concerto dei Violent Femmes a Bologna aperto dagli Zen Circus.\nDall'album sono state estratti i singoli \"Wild Wild Life\" (video diretto da Filippo Francione), \"Figlio di puttana\" (video di Stefano Poletti) e \"Punk Lullaby\" (video di Davide Toffolo).\nLa canzone \"Narodna Pjesma\" \u00e8 scritta in serbo e il titolo tradotto in italiano significa \"Canzone popolare\", inoltre molte frasi sono non-sense."}
{"id": "3671084", "revid": "547034", "url": "https://it.wikipedia.org/wiki?curid=3671084", "title": "Pyrros D\u012bmas", "text": "Ha rappresentato la a quattro edizioni consecutive dei Giochi olimpici estivi, vincendo la medaglia d'oro a , e e quella di bronzo a . All'edizione statunitense e a quella greca \u00e8 stato alfiere della propria nazionale alla cerimonia d'apertura. E' stato campione iridato ai mondiali di Melbourne 1993, Canton 1995 e Lahti 1995 e continentale agli europei di Varsavia 1995. Ai Giochi del Mediterraneo di Linguadoca-Rossiglione 1993 ha vinto la medagli d'oro.\nE' divenuto vicepresidente della Federazione di sollevamento pesi ellenica nel giugno 2008, assumendone poi la presidenza nell'ottobre dello stesso anno. \nDal 2012 al 2015 \u00e8 divenuto membro del Parlamento ellenico per il Movimento Socialista Panellenico (PASOK). Ha sostenuto l'indipendenza della regione albanese dell'Epiro settentrionale. Il 17 febbraio 2014 ha partecipato alla cerimonia di commemorazione del centenario della dichiarazione di autonomia della Repubblica Autonoma dell'Epiro del Nord.\nDal giugno 2017 \u00e8 direttore tecnico dell'USA Weightlifting, per la federazione statunitense del sollevamento pesi.\nBiografia.\nNato a Himara, nel sud dell'Albania, da genitori albanesi di etnia greca, emigr\u00f2 in Grecia nel 1991, in seguito alla fine della dittatura comunista in Albania. La sua prima competizione sotto la bandiera greca \u00e8 stata l'Olimpiade di Barcellona nel 1992, dove vinse la medaglia d'oro nella categoria Pesi massimi-leggeri (75-82,5 kg). Durante il sollevamento di 207.5\u00a0kg nella specialit\u00e0 dello slancio ha gridato \"Yia tin Ellada\" (\"per la Grecia\") dedicato al suo Paese e all'etnia dei genitori. Dopo la sua vittoria, D\u012bmas insieme alla campionessa olimpica Voula Patoulidou fu ricevuto nello stadio Panathinaiko da pi\u00f9 di 100\u00a0000 persone.\nDimas ha vinto la medaglia d'oro ai campionati mondiali del 1993 e 1995. Nel 1996 \u00e8 stato il portabandiera della Grecia ai Giochi della XXVI Olimpiade ed ha vinto la seconda medaglia d'oro dopo aver battuto due record mondiali.\nAlle Olimpiadi di Sidney 2000 ha vinto un'altra medaglia d'oro diventando il terzo atleta ad averlo fatto consecutivamente dopo il turco Naim S\u00fcleymano\u011flu e il greco di nascita georgiana Kakhi Kakhiashvili (nel 2004 questo risultato \u00e8 stato raggiunto anche dal turco Halil Mutlu).\nNel 2004 D\u012bmas, di nuovo portabandiera per la Grecia e primo ad apparire durante la parata delle nazioni, \u00e8 arrivato ai Giochi olimpici con dei problemi fisici derivanti da un'operazione al ginocchio ma vinse lo stesso la medaglia di bronzo, subito dopo ha lasciato le sue scarpe sulla pedana di competizione annunciando il suo ritiro. Nel 2008 \u00e8 diventato presidente della federazione greca di sollevamento pesi.\nPyrros D\u012bmas \u00e8 sposato con la giornalista sportiva Anastasia Sdougkou e ha quattro figli: Eleni, Victor, Maria e Nikolas."}
{"id": "3671091", "revid": "1100311", "url": "https://it.wikipedia.org/wiki?curid=3671091", "title": "Ante Vuku\u0161i\u0107", "text": "Caratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nLe sue caratteristiche tecniche sono la velocit\u00e0 ed il dribbling.\nCarriera.\nClub.\nHajduk Spalato.\nHa esordito in prima squadra il 22 aprile 2009 in una vittoria per 5-0 con il Croatia Sesvete. Mise a segno la sua prima rete il 31 maggio seguente nel 2-2 con la Dinamo Zagabria, nell'ultimo turno di campionato. Il 5 maggio 2010 apr\u00ec le marcature nel ritorno della finale di Coppa di Croazia, vinta per 2-0 con lo \u0160ibenik; in virt\u00f9 anche del 2-1 dell'andata, la coppa and\u00f2 all'Hajduk. Il 9 agosto 2012 realizz\u00f2, su calcio di rigore, il primo dei due gol che permisero alla squadra di Spalato di vincere per 2-0 a San Siro con l'Inter nel ritorno del 3\u00ba turno preliminare di Europa League; la sua squadra per\u00f2 non pass\u00f2 il turno per il 3-0 nerazzurro dell'andata.\nPescara.\nIl 27 agosto 2012 viene acquistato dal Pescara appena promosso in Serie A per una cifra di 3,8 milioni di euro. Il 2 settembre 2012 fa il suo esordio in Serie A subentrando a Jonathas. Esordisce dal primo minuto il 16 settembre 2012 contro la Sampdoria. Il 9 dicembre 2012 realizza il primo ed unico gol con la maglia del Pescara nella partita Pescara-, gara terminata 2 a 0 per gli abruzzesi. Al termine della stagione il Pescara retrocede in Serie B e il giocatore finisce ai margini della rosa totalizzando soltanto 3 presenze, tutte da subentrato.\nLosanna.\nIl 31 gennaio 2014 passa in prestito al Losanna. Esordisce in campionato con gli svizzeri il 16 febbraio 2014 nella gara contro lo Young Boys (5-3) andando subito in gol. Chiude il campionato con 13 presenze e 4 gol.\nTerminato il prestito, torna al Pescara.\nWaasland-Beveren.\nIl 13 agosto 2014 la societ\u00e0 abruzzese lo cede nuovamente in prestito, questa volta in Belgio al Waasland - Sportkring Beveren. Gioca la prima partita il 24 agosto nella sconfitta per 1-0 contro l'. Trova il suo primo gol nella vittoria esterna per 4-1 contro lo . Termina anticipatamente il prestito e cos\u00ec anche la sua stagione e a fine marzo torna al Pescara.\nIl 14 ottobre 2015 rescinde consensualmente il contratto che lo legava al club abruzzese fino al 2017.\nMessina.\nIl 31 agosto 2021 torna in Italia, ingaggiato dal Messina. Il 19 settembre segna il suo primo gol con i siciliani, realizzando il gol vittoria sulla Virtus Francavilla. \nTuzla City.\nIl 28 febbraio 2022 firma fino al termine della stagione con il . \nNazionale.\nIl 15 agosto 2012 fa il suo esordio in Nazionale nell'amichevole contro la Svizzera, gara terminata 4 a 2 per gli \"elvetici\".\nStatistiche.\nPresenze e reti nei club.\n\"Statistiche aggiornate al 28 febbraio 2022.\""}
{"id": "3671095", "revid": "124123", "url": "https://it.wikipedia.org/wiki?curid=3671095", "title": "Dominique R\u00e9g\u00e8re", "text": "Fu una personalit\u00e0 della Comune di Parigi.\nBiografia.\nStudi\u00f2 veterinaria ed esercit\u00f2 come il padre a Bordeaux. Nel 1848 fond\u00f2 il giornale socialista \"La Tribune de la Gironde\". Perseguitato dal regime bonapartista, lasci\u00f2 la Francia nel 1852, e vi torn\u00f2 nel 1855, stabilendosi a La Br\u00e8de, senza occuparsi pubblicamente di politica.\nNel giugno del 1870 si trasfer\u00ec a Parigi, aderendo alla Prima Internazionale. Durante l'assedio di Parigi fu eletto capitano del 248\u00ba battaglione della Guardia nazionale e delegato al Comitato centrale dei venti arrondissement. Il 26 marzo 1871 fu eletto al Consiglio della Comune, fu membro della Commissione finanze e successivamente della Commissione servizi. Vot\u00f2 contro l'istituzione del Comitato di Salute pubblica.\nArrestato dai versagliesi alla caduta della Comune, nel settembre del 1871 fu condannato alla deportazione a vita in Nuova Caledonia, dove visse con il figlio dodicenne Gontran. Torn\u00f2 in Francia con l'amnistia del 1880.\nUn altro dei suoi figli, Henri, comandante di un battaglione della Guardia, dopo la \"Settimana di sangue\" fugg\u00ec da Parigi rifugiandosi a Londra e fu condannato in contumacia alla deportazione dalla corte marziale di Versailles."}
{"id": "3671099", "revid": "435288", "url": "https://it.wikipedia.org/wiki?curid=3671099", "title": "Gnoma Linfa", "text": ""}
{"id": "3671100", "revid": "110157", "url": "https://it.wikipedia.org/wiki?curid=3671100", "title": "ABC@Home", "text": "ABC@Home \u00e8 un progetto di network computing il cui scopo \u00e8 trovare triplette \"abc\" collegate alla congettura abc della teoria dei numeri.\nIl progetto usa la piattaforma di calcolo distribuito Berkeley Open Infrastructure for Network Computing (BOINC). AL marzo 2011, conta pi\u00f9 di 7300 partecipanti attivi da 114 paesi con un credito totale superiore a 2,9 miliardi e una capacit\u00e0 di calcolo di circa 10 teraflops.\nAd aprile 2011 il progetto dichiara di avere scoperto 21,1 milioni di triplette \"abc\"."}
{"id": "3671101", "revid": "164044", "url": "https://it.wikipedia.org/wiki?curid=3671101", "title": "Geir Andr\u00e9 Herrem", "text": "Carriera.\nClub.\nHerrem ha iniziato la carriera nel Bryne, per passare poi all'\u00c5lg\u00e5rd con la formula del prestito. \u00c8 tornato poi al Bryne, per cui \u00e8 riuscito a debuttare nella 1. divisjon: \u00e8 stato titolare nel pareggio a reti inviolate contro il Follo. Il 29 agosto ha segnato la prima rete, nella sconfitta per 1-2 contro lo Str\u00f8mmen. Il 19 settembre ha siglato una doppietta nel successo esterno per 0-3 sul Moss.\nA fine stagione ha lasciato la squadra per trasferirsi ai tedeschi del Babelsberg 1903, militanti in 3. Liga. Ha esordito il 22 gennaio 2011, sostituendo Anton Makarenko nel pareggio a reti inviolate contro il Wehen. Il 19 febbraio ha segnato la prima rete, nel pareggio per 1-1 contro il Rot-Wei\u00df Erfurt.\nIl 10 luglio 2011 si \u00e8 trasferito agli estoni del Flora Tallinn, militanti nella massima divisione nazionale. Ha giocato il primo incontro per il club il 16 luglio, nel pareggio per 1-1 in casa del Narva Trans. Il 3 agosto sono arrivate le prime reti, con una tripletta realizzata al Lella, in un match valido per la coppa nazionale. \u00c8 tornato poi al Bryne, da cui si \u00e8 svincolato al termine del campionato 2012.\nLibero da vincoli contrattuali, ha allora firmato un accordo col Vidar. Ha esordito in squadra il 17 aprile 2013, schierato titolare nel successo interno per 4-3 sullo Staal, partita in cui ha realizzato una doppietta. \u00c8 rimasto in squadra per circa un anno e mezzo, nel quale ha messo a referto 29 reti in 41 presenze, tra campionato e coppa nazionale.\nNell'estate 2014, si \u00e8 trasferito al Fyllingsdalen. Ha disputato il primo incontro in squadra il 9 agosto, schierato titolare nella sconfitta esterna sul campo dell'Egersund, col punteggio di 2-1. Il 7 settembre ha siglato il primo gol con questa maglia, nel pareggio per 2-2 in casa del F\u00f8rde. Ha chiuso la stagione con 7 reti in 11 presenze in campionato.\n\u00c8 rimasto in squadra anche per il campionato 2015, fino alla finestra di trasferimento estiva. Ha totalizzato altre 10 presenze e 6 reti con questa maglia, arrivando complessivamente a 29 reti in 41 partite, tra tutte le competizioni.\nIl 20 luglio 2015, l'\u00c5sane ha annunciato d'aver ingaggiato Herrem con la formula del prestito, che sarebbe stato valido a partire dal 22 luglio, data di riapertura del calciomercato. Ha esordito con questa maglia il 26 luglio, schierato titolare nella sconfitta interna per 0-1 contro il Nest-Sotra. Il 16 agosto ha segnato la prima rete, nella sconfitta casalinga per 1-2 contro il Ranheim. Ha chiuso la stagione con 7 reti in 15 presenze.\nIl 15 gennaio 2016, il trasferimento di Herrem all'\u00c5sane \u00e8 diventato a titolo definitivo. Nella seconda annata in squadra, Herrem ha totalizzato 14 reti in 22 presenze in campionato, che il suo \u00c5sane ha chiuso al 10\u00ba posto finale in classifica.\nIl 13 dicembre 2017, l'\u00c5sane ha ufficializzato il rinnovo di Herrem fino al 31 dicembre 2018. Il 13 marzo 2018, lo stesso \u00c5sane ha reso noto d'aver raggiunto un accordo per la cessione a titolo definitivo di Herrem al Bod\u00f8/Glimt, trasferimento soggetto al raggiungimento degli accordi personali tra il nuovo club ed il calciatore, oltre al superamento delle visite mediche di rito.\nIl 16 marzo 2018, il Bod\u00f8/Glimt ha ufficializzato il completamento del trasferimento in squadra di Herrem, che ha firmato un contratto biennale col nuovo club. Nel corso della stagione 2018 \u00e8 partito sempre dalla panchina, mentre in quella successiva si \u00e8 spesso ritagliato un posto da titolare fintanto che non \u00e8 stato ceduto a stagione in corso.\nNell'ultimo giorno della sessione estiva del mercato svedese, il 13 agosto 2019, Herrem \u00e8 stato acquistato a titolo definitivo dal Kalmar con un contratto di un anno e mezzo. Durante questo periodo ha totalizzato 21 presenze in Allsvenskan, realizzando una rete. Sia nel 2019 che nel 2020 la squadra ha chiuso il campionato al terzultimo posto, e si \u00e8 salvata in entrambi i casi solo grazie agli spareggi salvezza. In entrambe le annate, Herrem ha realizzato un prezioso gol nella gara di andata degli spareggi in questione, pi\u00f9 precisamente in occasione della vittoria contro il Brage (2019) e in quella contro lo J\u00f6nk\u00f6pings S\u00f6dra (2020).\nIl 27 febbraio 2021 ha fatto ritorno all'\u00c5sane, a cui si \u00e8 legato con un contratto annuale.\nStatistiche.\nPresenze e reti nei club.\n\"Statistiche aggiornate al 28 febbraio 2021.\""}
{"id": "3671105", "revid": "110026778", "url": "https://it.wikipedia.org/wiki?curid=3671105", "title": "Jonathan Culler", "text": "Biografia.\nJonathan Culler \u00e8 cresciuto a New Haven, nel Connecticut (figlio di Dwight Culler, a sua volta insegnante universitario). Si \u00e8 laureato ad Harvard nel 1966, per proseguire gli studi all'Universit\u00e0 di Oxford, dove ha studiato letteratura comparata e ha preso il dottorato (Ph.D.) nel 1972.\nLa sua tesi di laurea esplorava il nascente strutturalismo francese e prestava attenzione sulla critica letteraria di Scuola di Ginevra, insieme con filosofi quali Maurice Merleau-Ponty, antropologi come Claude L\u00e9vi-Strauss, linguisti come Ferdinand de Saussure e semiologi come Roland Barthes. Sulla stessa linea anche la tesi di dottorato, \"Structuralism: A Study in the Development of Linguistic Models and their Application to Literary Studies\" (poi rivista e pubblicata con il titolo di \"Structuralist Poetics\") spostava negli Stati Uniti un dibattito europeo al quale contribu\u00ec a distanza.\nHa insegnato letteratura francese e linguistica al Selwyn College della Cambridge University dal 1969 al 1974, e al Brasenose College di Oxford dal 1974 al 1977 (\u00e8 stato anche \"visiting professor\" a Yale nel 1975 e socio presidente della \"Semiotic Society of America\" nel 1988).\n\u00c8 quindi diventato professore di letteratura inglese e letteratura comparata alla Cornell University. I suoi studi e lavori, oltre ai precedenti hanno incluso Jacques Derrida e il decostruzionismo, G\u00e9rard Genette e la narratologia, la lirica (soprattutto i poeti Charles Baudelaire e Gerard Manley Hopkins).\n\u00c8 sposato con Cynthia Chase, critica letteraria e accademica della stessa universit\u00e0."}
{"id": "3671107", "revid": "729019", "url": "https://it.wikipedia.org/wiki?curid=3671107", "title": "Strada statale 328 della Versilia", "text": "La strada statale 328 della Versilia (SS 328) era una strada statale italiana.\nStoria.\nLa strada statale 328 della Versilia venne istituita nel 1962 con il seguente percorso: \"Innesto S.S. n. 1 a Viareggio - Forte dei Marmi - Innesto S.S. n. 1 presso Marina di Carrara.\"\nDopo soli quattro anni, nel 1966, venne declassificata a strada comunale e la gestione pass\u00f2 quindi dall'ANAS ai comuni territorialmente competenti.\nPercorso.\nLa strada ha origine a Viareggio, distaccandosi dal tratto ormai dismesso della strada statale 1 Via Aurelia, proprio alla confluenza tra il canale Burlamacca e il canale Farabola. Il tracciato prosegue fino al raggiungimento del litorale che costeggia ininterrottamente fino al suo termine.\nNel suo percorso attraversa i territori di diversi comuni ovvero Viareggio, Camaiore, Pietrasanta, Forte dei Marmi, Montignoso (dove supera il fiume Versilia), Massa (dove supera il fiume Frigido) ed infine Carrara, dove termina il proprio percorso abbandonando la costa e ricongiungendosi con la strada statale 1 Via Aurelia."}
{"id": "3671115", "revid": "33751", "url": "https://it.wikipedia.org/wiki?curid=3671115", "title": "Lega giordana professionistica 1991-1992", "text": "Il campionato era formato da dieci squadre e l'Al-Wehdat vinse il titolo."}
{"id": "3671117", "revid": "110157", "url": "https://it.wikipedia.org/wiki?curid=3671117", "title": "Hunter College", "text": "L'Hunter College, fondata nel 1870, \u00e8 un'universit\u00e0 pubblica situata nell'Upper East Side di Manhattan.\nL'Hunter comprende oltre 100 corsi di studio ed \u00e8 riconosciuta a livello nazionale per la sua diversit\u00e0 e per la sua reputazione nell'eccellenza accademica. L'universit\u00e0 comprende sei scuole: La Scuola delle Arti e delle Scienze, La Scuola della Pubblica Istruzione, The Roosevelt Public Policy Institute, la Scuola di Scienze della Salute, la School of Nursing, e la scuola di lavoro sociale."}
{"id": "3671119", "revid": "1442080", "url": "https://it.wikipedia.org/wiki?curid=3671119", "title": "Coppa Davis 2012", "text": "La Coppa Davis 2012 \u00e8 stata la 101\u00aa edizione del pi\u00f9 importante torneo fra squadre nazionali di tennis maschile. Sedici squadre prendono parte al Gruppo Mondiale e pi\u00f9 di cento ai gruppi zonali.\nGruppo Mondiale.\nSquadre partecipanti.\nTeste di serie:\nTurno di qualificazione al Gruppo Mondiale.\nPartecipano agli spareggi le 8 squadre perdenti il primo turno del Gruppo Mondiale e le 8 promosse dal Gruppo I delle tre divisioni zonali (Americhe, Asia/Oceania, Europa/Africa).\nIl sorteggio degli incontri per gli spareggi si \u00e8 svolto mercoled\u00ec 11 aprile 2012.\nZona Americana.\nGruppo I.\nTeste di Serie:\nAltre: \nZona Asia/Oceania.\nGruppo I.\nTeste di Serie:\nAltre: \nGruppo II.\nTeste di Serie:\nAltre: \nZona Euro-Africana.\nGruppo I.\nTeste di Serie:\nAltre: \nGruppo II.\nTeste di Serie:\nAltre: "}
{"id": "3671122", "revid": "1543377", "url": "https://it.wikipedia.org/wiki?curid=3671122", "title": "Flutter ventricolare", "text": "Il flutter ventricolare \u00e8 una grave aritmia caratterizzata da un'attivit\u00e0 veloce e relativamente regolare dei ventricoli, con frequenza variabile fra 160 e 300 battiti al minuto. L'aritmia di solito \u00e8 causata da una cardiopatia organica.\nIl flutter ventricolare provoca una sincope quando compare, essendo un ritmo cardiaco estremamente poco efficiente dal punto di vista dell'emodinamica. L'elettrocardiogramma mostra onde ampie, non pi\u00f9 riconoscibili come complessi QRS. La terapia consiste nella rianimazione cardio-polmonare."}
{"id": "3671131", "revid": "537927", "url": "https://it.wikipedia.org/wiki?curid=3671131", "title": "Villalosa", "text": ""}
{"id": "3671132", "revid": "537927", "url": "https://it.wikipedia.org/wiki?curid=3671132", "title": "Porta Littoria", "text": ""}
{"id": "3671137", "revid": "33751", "url": "https://it.wikipedia.org/wiki?curid=3671137", "title": "Lega giordana professionistica 1995-1996", "text": "Il campionato era formato da dodici squadre e l'Al-Wihdat vinse il titolo."}
{"id": "3671140", "revid": "537927", "url": "https://it.wikipedia.org/wiki?curid=3671140", "title": "Ariadne Palace", "text": ""}
{"id": "3671143", "revid": "33751", "url": "https://it.wikipedia.org/wiki?curid=3671143", "title": "Lega giordana professionistica 1997", "text": "Il campionato era formato da dieci squadre e l'Al-Wihdat vinse il titolo."}
{"id": "3671148", "revid": "124813634", "url": "https://it.wikipedia.org/wiki?curid=3671148", "title": "Alejandro Chumacero", "text": "Biografia.\nIn patria \u00e8 soprannominato \"Chumasteiger\" per la sua somiglianza con il calciatore tedesco Bastian Schweinsteiger.\nCarriera.\nClub.\nHa esordito nel 2009 con il The Strongest.\nNel Gennaio 2018 viene ceduto al Puebla con cui firma un contratto di due anni con l'opzione per un terzo.\nNazionale.\nNel 2011 viene convocato nell'Under-20 per prendere parte al campionato sudamericano di calcio Under-20.\nCuriosit\u00e0.\n\u00c8 stato, da centrocampista, il secondo miglior marcatore della Copa Libertadores del 2017 con 8 gol, alle spalle dell'attaccante Jos\u00e9 Sand con 9 reti realizzate."}
{"id": "3671152", "revid": "2176804", "url": "https://it.wikipedia.org/wiki?curid=3671152", "title": "Suinicoltura", "text": "La suinicoltura \u00e8 l'allevamento dei suini.\nStoria.\nL'allevamento del maiale cominci\u00f2 nel neolitico con la sedentarizzazione degli umani, dato che questo animale non \u00e8 capace di transumanza. La domesticazione \u00e8 avvenuta probabilmente in Cina fra il 8.000 e il 5.000 a.C.\nNel mondo antico, l'allevamento di suini era in uso in Mesopotamia, Egitto e Grecia e si \u00e8 sviluppato durante l'Impero romano, particolarmente in Gallia.\nAll'inizio del Medioevo il suino era allevato allo stato brado; nel Basso Medioevo si cominci\u00f2 a praticare l'allevamento in stalla.\nNell'et\u00e0 moderna il processo di allevamento ha condotto all'emergenza di razze specializzate. L'utilizzo di carne suina sottoposta alla salagione \u00e8 divenuta tradizionale nei Paesi dell'Europa e dell'America del Nord. Elementi di ordine economico hanno fatto evolvere l'allevamento tradizionale verso l'allevamento intensivo.\nAllevamento.\nLe razze allevate per l'allevamento intensivo sono povere di ghiandole sudoripare, pertanto gli animali sono soggetti allo choc termico e perci\u00f2 devono essere allevati in porcilaie ventilate. Per evitare lo sviluppo di patologie legate all'allevamento intensivo, si danno agli animali complementi alimentari di vitamine e si somministrano farmaci veterinari.\nA seconda dello scopo per cui vengono allevati gli animali, esiste un'importante suddivisione: \"suino leggero\" e \"suino pesante\". Il primo viene allevato per la produzione di carne fresca e viene macellato quando raggiunge al massimo i 100\u2013110\u00a0kg di peso vivo; il secondo viene allevato per la produzione di salumi e viene macellato tra i 150 e i 180\u00a0kg (mediamente attorno ai 160\u00a0kg).\nL'allevamento intensivo dei suini si pratica di solito presso luoghi di produzione agricola di mais e soia.\nI pi\u00f9 grandi produttori mondiali di suini sono la Cina, gli USA, il Canada e il Brasile. In Europa i maggiori produttori sono Germania, Spagna, Francia, Danimarca, Polonia e Paesi Bassi.\nGli allevamenti sono spesso in mano a gruppi industriali. Il primo produttore mondiale di carne suina \u00e8 \"Smithfield Foods\".\nIn Italia i suini sono allevati principalmente nella pianura padana. Le regioni dove si concentra la maggiore produzione sono Lombardia, Emilia-Romagna, Piemonte e Veneto. Spesso gli allevamenti sorgono vicino a caseifici, in modo da potere utilizzare il siero di latte per l'alimentazione degli animali."}
{"id": "3671154", "revid": "57342", "url": "https://it.wikipedia.org/wiki?curid=3671154", "title": "Jules Babick", "text": "Fu una personalit\u00e0 della Comune di Parigi.\nBiografia.\nProfumiere e chimico, nel 1867 fond\u00f2 con Marguerite Tinayre e il fratello di questa, Antoine Guerrier, suoi cognati, la cooperativa saint-simoniana \"Societ\u00e9 des \u00e9quitables de Paris\", ader\u00ec alla massoneria e alla Prima Internazionale. Tra i firmatari dell'\"Affiche rouge\", il manifesto con il quale il 6 gennaio 1871 si chiedeva la costituzione della Comune, il 26 marzo fu eletto al Consiglio della Comune.\nMembro della Commissione giustizia e poi della Commissione servizi, alla caduta della Comune fugg\u00ec a Ginevra dove esercit\u00f2 svariati mestieri, dall'insegnante di scacchi al magnetizzatore, e fond\u00f2 la religione \u00abfusionista\u00bb."}
{"id": "3671167", "revid": "33751", "url": "https://it.wikipedia.org/wiki?curid=3671167", "title": "Lega giordana professionistica 1998", "text": "Il campionato non venne concluso."}
{"id": "3671171", "revid": "322321", "url": "https://it.wikipedia.org/wiki?curid=3671171", "title": "Sede titolare di Bigastro", "text": "Bigastro (in latino: \"Bigastrensis\") \u00e8 una sede titolare della Chiesa cattolica.\nStoria.\nBigastro (Begastri), sede identificabile oggi con Ceheg\u00edn (e non con l'omonima citt\u00e0), \u00e8 la citt\u00e0 dove si rifugiarono i vescovi di Cartagena, dopo la distruzione della citt\u00e0 ad opera del re visigotico Suintila. Si conoscono vescovi di Bigastro fino alla fine del VII secolo, quando anche questa citt\u00e0 and\u00f2 distrutta ad opera degli arabi.\nDal 1969 Bigastro \u00e8 annoverata tra le sedi vescovili titolari della Chiesa cattolica; dal 17 novembre 2007 il vescovo titolare \u00e8 Juan Antonio Mart\u00ednez Camino, S.I., vescovo ausiliare di Madrid."}
{"id": "3671190", "revid": "1442080", "url": "https://it.wikipedia.org/wiki?curid=3671190", "title": "ABN AMRO World Tennis Tournament 1974 - Doppio", "text": "Il doppio del torneo di tennis ABN AMRO World Tennis Tournament 1974, facente parte della categoria World Championship Tennis, ha avuto come vincitori Bob Hewitt e Frew McMillan che hanno battuto in finale Pierre Barthes e Ilie N\u0103stase 3\u20136, 6\u20134, 6\u20133."}
{"id": "3671192", "revid": "88740", "url": "https://it.wikipedia.org/wiki?curid=3671192", "title": "L'uomo della Mancha", "text": "L'uomo della Mancha (\"Man of La Mancha\") \u00e8 un film del 1972, diretto da Arthur Hiller, basato sul musical \"Man of La Mancha\".\nTrama.\nNella penisola iberica, durante l'Inquisizione spagnola, un uomo viene fatto prigioniero per i suoi romanzi definiti blasfemi, si tratta di Miguel de Cervantes.\nL'uomo per riscattarsi decide di inscenare una commedia dove l'argomento appunto \u00e8 lo stesso del suo romanzo pi\u00f9 famoso: \"Don Chisciotte della Mancia\".\nIl protagonista \u00e8 un buffo cavaliere di nome Alonso Quixano che decide di partire con il servo Sancho alla ricerca degli oppressi delle ingiustizie per ricavarne onore e gloria. Purtroppo le sue avventure non si concludono mai come vorrebbe il cavaliere che ben presto diventer\u00e0 oggetto di scherno e di beffe."}
{"id": "3671202", "revid": "767487", "url": "https://it.wikipedia.org/wiki?curid=3671202", "title": "Vacanze d'estate", "text": " Vacanze d'estate \u00e8 un film commedia italiano del 1985, diretto dal regista Nin\u00ec Grassia, che ha curato anche la produzione, il soggetto, la sceneggiatura e la composizione della colonna sonora.\nTrama.\nL'industriale Adelmo Turati, diretto a Palinuro in vacanza, incontra \"Cardinale\", uno strano autostoppista, gli d\u00e0 un passaggio sulla sua \"cabriolet\", poi offre un passaggio anche a Olga, una bella ragazza che va a lavorare per l'estate come ragazza alla pari nella villa del giudice Antonelli. Qui il giovane Marco, gi\u00e0 fidanzato con Daniela, s'innamora di lei. Per caso Turati incontra anche l'amica di lunga data Domenica, detta \"Messalina\", e passa con lei l'estate, ma un giorno ingoia per errore un tubetto di pillole, e in ospedale \u00e8 curato dal dott. Santi. Al termine dell'estate e dopo varie vicende, Olga ritorna a Milano, Marco torna con Daniela e \"Cardinale\" vince per scommessa tutti i beni di Turati.\nCast.\nAccanto ai noti Bombolo (al suo penultimo film) ed Enzo Cannavale, il regista ingaggia al suo primo film Saverio Vallone (ne far\u00e0 altri sette fra cui sei quelli erotici), insieme con Yari Porzio e Patrizia Pellegrino: tutti appaiono nel manifesto con fotografia e primi posti tra gli attori.. Il film \u00e8 girato tra i paesi di Palinuro (in particolare negli hotel \"King's\", \"Saline\" e \"San Paolo\" (la stessa localit\u00e0 dove viene girata il film \"Provocazione fatale\" del 1990, sempre diretto da Grassia e la famosa discoteca \"Il Lanternone\"), Caprioli e Pisciotta, tutti in provincia di Salerno.\nColonna sonora.\nNella colonna sonora del film sono inserite molte \"hit\" dell'epoca, tra cui spiccano \"Vento caldo\" di Ivan Graziani e \"Notturno\" di Scialpi. La prima apre il film durante i titoli di testa e la seconda, oltre a sentirsi pi\u00f9 volte, lo chiude."}
{"id": "3671207", "revid": "1442080", "url": "https://it.wikipedia.org/wiki?curid=3671207", "title": "Carolinas International Tennis 1974 - Doppio", "text": "Il doppio del torneo di tennis Carolinas International Tennis 1974, facente parte della categoria Grand Prix, ha avuto come vincitori Buster Mottram e Ra\u00fal Ram\u00edrez che hanno battuto in finale Owen Davidson e John Newcombe 6\u20133, 1\u20136, 6\u20133."}
{"id": "3671213", "revid": "767487", "url": "https://it.wikipedia.org/wiki?curid=3671213", "title": "Arrivederci Italia", "text": "Arrivederci Italia \u00e8 il quarto album del cantautore italiano Ennio Rega, pubblicato il 21 settembre 2011 da Scaramuccia Music/Edel.\nIl disco.\nHa ricevuto il Premio Lunezia 2012 e il Premio Brassens 2013.\nSegue l'album \"lo scatto tattile\" pubblicato nel 2007. A differenza del precedente, contaminato da sonorit\u00e0 elettriche, \"Arrivederci Italia\" (Scaramuccia Music /Edel) ha un suono fondamentalmente acustico. L'album si compone di 15 tracce, di cui 12 inediti, ha uno stile jazzistico, contaminato da classica e popolare.\nAl centro di questo concept album c'\u00e8 il tema della solitudine come conseguenza del vuoto culturale dell'Italia del 2000. Nell'album storie di vita come \"Rosa di fiori finti\", \"Giovannino\", \"Io Lino e Lia\", \"Lo sciancato\", due brani autobiografici \"Ballata della via larga\" e \"Lungo i tornanti\", e c'\u00e8 anche impegno civile espresso mediante un'analisi filosofica del sociale nei brani \"Italia Irrilevante\", \"Il pi\u00f9 labile dei dati\", \"La teppa dei marchettari\".\n\"Libert\u00e0\" \u00e8 una poesia di Fernando Pessoa musicata da Rega, da segnalare una cover di Luigi Tenco \"Ragazzo mio\"."}
{"id": "3671234", "revid": "1442080", "url": "https://it.wikipedia.org/wiki?curid=3671234", "title": "Houston Open 1974 - Doppio", "text": "Il doppio del torneo di tennis Houston Open 1974, facente parte della categoria Grand Prix, ha avuto come vincitori Colin Dibley e Rod Laver che hanno battuto in finale Arthur Ashe e Roscoe Tanner 4-6, 7-6, 6-4."}
{"id": "3671237", "revid": "327773", "url": "https://it.wikipedia.org/wiki?curid=3671237", "title": "Geshe", "text": "Geshe (\u0f51\u0f42\u0f7a\u0f0b\u0f56\u0f64\u0f7a\u0f66, dge bshes; adattato in lingua italiana anche come \"Ghesce\") \u00e8 un appellativo proprio del buddhismo tibetano con cui si indica un \"maestro spirituale\".\n\"Dge bshes\" \u00e8 l'abbreviazione in lingua tibetana di \"dge ba\u2019i bshes gnyen\" (\u0f51\u0f42\u0f7a\u0f0b\u0f56\u0f60\u0f72\u0f0b\u0f56\u0f64\u0f7a\u0f66\u0f0b\u0f42\u0f49\u0f7a\u0f53) che poi \u00e8 la resa del sanscrito \"kaly\u0101\u1e47amitra\", lett. \"buon amico\", quindi qui nell'accezione di \"guida spirituale\", \"maestro religioso\".\nDescrizione.\n\u00c8 comunemente usato nella scuola Gelug, soprattutto tra i monaci di Sera. Considerato il pi\u00f9 alto titolo di studio possibile, viene conseguito dopo quindici o venticinque anni di studio, secondo la specializzazione che il candidato desidera conseguire. Comprende tre livelli: Dorampa, Tsogrampa e Lharampa, il pi\u00f9 importante.\nNella maggior parte dei casi viene attribuito a lama e monaci pienamente ordinati, e solo in rare occasioni a praticanti laici. Al termine del percorso di studi, il candidato affronta l'esame finale nel corso di un intenso dibattito pubblico a cui sono ammessi i pi\u00f9 dotti e autorevoli insegnanti nella veste di esaminatori. Tra i Dalai Lama, gli unici ad aver conseguito il diploma di ghesce lharampa sono il XIII e il XIV."}
{"id": "3671251", "revid": "92723", "url": "https://it.wikipedia.org/wiki?curid=3671251", "title": "Diocesi di Bisuldino", "text": "La diocesi di Bisuldino (in latino: \"Dioecesis Bisuldinensis\") \u00e8 una sede soppressa e sede titolare della Chiesa cattolica.\nStoria.\nBesal\u00fa (in latino: \"Bisuldunum\") fu un'antica sede episcopale della Catalogna.\nEssa comprendeva l'antica contea di Besal\u00fa, autonoma da Barcellona dal 988 al 1111.\nLe parrocchie della contea non ebbero mai un proprio vescovato indipendente, e dipendevano dai vescovati vicini di Gerona e di Vic.\nNel 1017 papa Benedetto VIII concesse al conte Bernardo Tallaferro, che si era recato appositamente a Roma, una propria diocesi. Fu designato primo ed unico vescovo l'abate del monastero di San Juan de las Abadesas e del monastero di Saint-Paul-de-Fenouillet, Wifredo, che era il fratello del conte.\nAlla morte di Bernardo Tallaferro nel 1020, i vescovi di Gerona e di Vic fecero valere i loro antichi diritti. Il vescovo Wifredo, senza pi\u00f9 alcuna protezione politica, si ritir\u00f2 nel monastero di San Juan de las Abadesas e la diocesi fu soppressa.\nDal 1969 Bisuldino \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 novembre 2021."}
{"id": "3671252", "revid": "190578", "url": "https://it.wikipedia.org/wiki?curid=3671252", "title": "Moretta (caff\u00e8)", "text": ""}
{"id": "3671253", "revid": "633110", "url": "https://it.wikipedia.org/wiki?curid=3671253", "title": "Locomotiva prussiana G 7.2", "text": "La locomotiva prussiana G 7.2 era una locomotiva a vapore per servizio merci delle ferrovie prussiane a vapore saturo e a doppia espansione. Dopo il passaggio alle Deutschen Reichsbahn dal 1925 fu immatricolata come gruppo 55.7-13. Dopo la prima guerra mondiale 32 unit\u00e0 del gruppo vennero cedute alle Ferrovie dello Stato e immatricolate nel gruppo 421.\nStoria.\nFino al 1890 le macchine pi\u00f9 potenti della rete prussiana furono le G 5 130 ma gi\u00e0 a tale data l'aumento del traffico ferroviario rendeva necessaria la costruzione di nuove locomotive pi\u00f9 potenti e ci\u00f2, inevitabilmente, si traduceva in un aumento della loro massa; per mantenere il peso assiale entro limiti accettabili fu decisa la costruzione di una macchina a quattro assi accoppiati e tra i prototipi fu scelto il progetto della G 7.1 che interpretava pienamente le linee guida tracciate da Robert Garbe: affidabile, semplice e parca nei consumi di carbone e acqua. \nLa costruzione delle locomotive a doppia espansione venne decisa dal Dipartimento dei Lavori Pubblici prussiano nel 1895 iniziando con una variante compound della ormai affermata G 7.1. Le locomotive dovevano essere in grado di trainare un treno di 1400\u00a0t, in piano, a 40\u00a0km/h e di 690\u00a0t su pendenza del 5 per mille a 30\u00a0km/h. Le locomotive furono quindi strutturalmente quasi identiche alle G 7.1. Erano tuttavia pi\u00f9 pesanti anche a causa del blocco cilindri del motore compound. Le \"prussiane\" compound risultarono pi\u00f9 economiche nei consumi principalmente nel servizio di linea ma lo erano meno nei servizi di manovra. Fatta eccezione per la direttrice di Berlino, le macchine vennero impiegate su tutte le direttrici ferroviarie.\nEntro il 1911 furono messe in servizio 1641 locomotive compound consegnate da tutti i produttori alle ferrovie dello stato prussiano.\nNel 1919 molte locomotive dovettero essere consegnate in conto riparazione di danni bellici alle ferrovie di Polonia (immatricolate come \"Tp 2\"), Lituania (\"P 7.2\"), Belgio, Francia e Italia. \nLe ferrovie tedesche nel 1925 ne avevano in carico poco pi\u00f9 di 700 unit\u00e0, immatricolate come DRG Br 55.7\u201313, di cui la maggior parte vennero accantonate entro la fine degli anni trenta.\nLa maggior parte delle locomotive furono ritirate fino alla fine degli anni trenta. Nel 1935, 18 locomotive prussiane furono rilevate dalle ferrovie della regione della Saar e classificate come 55 1393-1410. Dopo la campagna di Polonia, le locomotive consegnate vennero destinate alla Polonia e alla Lituania e classificate dalla Reichsbahn tra 55 701 e 55 894 e 55 1412. Dopo la seconda guerra mondiale, le locomotive entrarono servirono nelle Ferrovie Federali e della Reichsbahn.\nCaratteristiche.\nLe locomotive avevano un telaio in acciaio rivettato e bullonato. I due cilindri, esterni, trasmettevano il moto tramite biella motrice al terzo asse accoppiato; il destro era ad alta pressione e il sinistro a bassa pressione. La distribuzione, a meccanismo Allan, era interna.\nLe sospensioni a balestra erano poste sotto ciascun asse.\nLe locomotive erano dotate di un tender del tipo 3 T 12 con 5 o 7\u00a0t di carbone. Le locomotive dei primi due anni avevano cabine con tetto corto, dal 1897 questo venne esteso al di sopra della piattaforma di lavoro."}
{"id": "3671256", "revid": "1305772", "url": "https://it.wikipedia.org/wiki?curid=3671256", "title": "Classe Nautilus", "text": ""}
{"id": "3671257", "revid": "2043609", "url": "https://it.wikipedia.org/wiki?curid=3671257", "title": "Gabrielle de Rochechouart de Mortemart", "text": "Biografia.\nGabrielle era la figlia maggiore di Gabriel de Rochechouart de Mortemart e di sua moglie Diane de Grandseigne. Entr\u00f2 a far della Corte nel 1651 durante la Fronda. Fu in origine collocata, dai suoi genitori, nella casa del giovane re, Luigi XIV. In seguito, entr\u00f2 a far parte della casa del fratello minore del re, Filippo, duc d'Anjou. Gabrielle ed il duc d'Anjou rimasero intimi amici per il resto della loro vita, persino dopo che egli successe nel ducato d'Orl\u00e9ans e divent\u00f2 conosciuto a corte come il notoriamente stravagante omosessuale \"Monsieur\".\nNel 1655, spos\u00f2 Claude Leonor Damas de Thianges, Marchese di Thianges. La coppia ebbe quattro figli, tre dei quali si sposarono ed ebbero prole.\nAnche se avrebbe potuto essere un'amante di Luigi XIV, non ottenne mai il potere e l'influenza esercitata dalla sorella minore, \"Madame de Montespan\" che divenne la \"ma\u00eetresse-en-titre\" del re nel 1668. Gabrielle era con la sorella durante il tour militare francese in cui Madame de Montespan divenne amante di Luigi XIV. Era anche con la corte quando La Montespan partor\u00ec la prima figlia avuta da Luigi XIV, Mademoiselle de Nantes a Tournai nel giugno 1673.\nSua figlia Diana spos\u00f2 Filippo Giulio Mancini, \"duc de Nevers\" e nipote del Cardinale Mazarino, che pur essendo omosessuale le diede diversi figli. Attraverso Diane, infatti, Gabrielle fu la nonna di Francesco Mancini e bisnonna di Luigi Mancini, diplomatico e scrittore francese di spicco. Fu molto legata alla figlia Diana che a sua sorella La Montespan.\nMor\u00ec nel 1693, a circa 60 anni di et\u00e0.\n\u00c8 una antenata dell'attuale Principe di Monaco attraverso il Principe Pierre, Duca di Valentinois. Fu anche antenata del marito della \"favorita\" di Maria Antonietta, la \"duchesse de Polignac\"."}
{"id": "3671258", "revid": "1573940", "url": "https://it.wikipedia.org/wiki?curid=3671258", "title": "Classe Nazario Sauro (sottomarino)", "text": ""}
{"id": "3671260", "revid": "132266", "url": "https://it.wikipedia.org/wiki?curid=3671260", "title": "Kepi", "text": ""}
{"id": "3671261", "revid": "1305772", "url": "https://it.wikipedia.org/wiki?curid=3671261", "title": "Classe Nazario Sauro", "text": ""}
{"id": "3671265", "revid": "110157", "url": "https://it.wikipedia.org/wiki?curid=3671265", "title": "Onciale 082", "text": "L'Onciale 082 (numerazione Gregory-Aland; \"\u03b1 1024\" nella numerazione Soden), \u00e8 un codice manoscritto onciale del Nuovo Testamento, in lingua greca, datato paleograficamente al VI secolo.\nDescrizione.\nIl codice \u00e8 composto da uno spesso foglio di pergamena, contenenti brani il testo del \"Lettera agli Efesini\" (4,2-18). Il testo \u00e8 scritto in due colonne per pagina e 26 linee per colonna.\nCritica testuale.\nIl testo del codice \u00e8 rappresentativo del tipo testuale misto. Kurt Aland lo ha collocato nella Categoria III.\nStoria.\nIl codice \u00e8 conservato alla Museo statale di storia (V. 108, S. 100) a Mosca."}
{"id": "3671266", "revid": "1573940", "url": "https://it.wikipedia.org/wiki?curid=3671266", "title": "Classe Nembo (cacciatorpediniere)", "text": ""}
{"id": "3671268", "revid": "834", "url": "https://it.wikipedia.org/wiki?curid=3671268", "title": "Nimitz Class", "text": ""}
{"id": "3671269", "revid": "287204", "url": "https://it.wikipedia.org/wiki?curid=3671269", "title": "Fino alla morte (romanzo)", "text": ""}
{"id": "3671270", "revid": "287204", "url": "https://it.wikipedia.org/wiki?curid=3671270", "title": "Monsterland e Monster island", "text": "Mosterland e Monster Island sono isole immaginarie presenti in alcuni film della Toho.\nMonsterland.\nMonsterland \u00e8 situata nelle isole Ogasawara \u00e8 la prima isola-riserva che appare in \"Gli eredi di King Kong\", dove le Nazioni Unite raccolgono tutti i kaij\u016b per tenerli l\u00ec. Vengono disposti anche dispositivi di sicurezza, in modo da impedire la fuga ai mostri.\nI mostri che vi abitano sono Godzilla, Minilla, Mothra, Manda, Angilas, Kumonga, Kamacuras, Gorosaurus, Rodan e Baragon.\nMonster Island.\n\"Monster Island\" appare in \"La vendetta di Godzilla\" nei sogni del ragazzo Ichiro ove vi appaiono molti Kaiju: Godzilla, Minilla, Gabara, Kamacuras (3 di loro), Kumonga, Ebirah, Angilas, Gorosaurus, Manda e il Condor gigante.\nIn \"Godzilla contro i giganti\" vi abitano Godzilla, Rodan, Mothra, Angilas, Minilla, Gorosaurus, Kumonga, Manda e Kamacuras.\nRiappare in \"Ai confini della realt\u00e0\" dove Godzilla, Rodan e Angilas tentano la fuga dalle esplosioni nucleari.\nAppare anche nella serie tv \"Zone Fighter\".\nSpesso viene confusa con l\"'Isola di Solgell\" ove \u00e8 ambientato il film \"Il figlio di Godzilla\"."}
{"id": "3671271", "revid": "322321", "url": "https://it.wikipedia.org/wiki?curid=3671271", "title": "Pedro Casald\u00e1liga", "text": ""}
{"id": "3671273", "revid": "1305772", "url": "https://it.wikipedia.org/wiki?curid=3671273", "title": "To the Death", "text": ""}
{"id": "3671277", "revid": "287204", "url": "https://it.wikipedia.org/wiki?curid=3671277", "title": "To the Death (album)", "text": ""}
{"id": "3671278", "revid": "287204", "url": "https://it.wikipedia.org/wiki?curid=3671278", "title": "Invisibile (romanzo)", "text": ""}
{"id": "3671279", "revid": "287204", "url": "https://it.wikipedia.org/wiki?curid=3671279", "title": "Invisibile (album)", "text": ""}
{"id": "3671282", "revid": "81103", "url": "https://it.wikipedia.org/wiki?curid=3671282", "title": "Sacco di Genova", "text": ""}
{"id": "3671285", "revid": "287204", "url": "https://it.wikipedia.org/wiki?curid=3671285", "title": "Basberg", "text": "Basberg \u00e8 un comune di 65 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671286", "revid": "88740", "url": "https://it.wikipedia.org/wiki?curid=3671286", "title": "Invisible", "text": ""}
{"id": "3671287", "revid": "110157", "url": "https://it.wikipedia.org/wiki?curid=3671287", "title": "Berndorf (Germania)", "text": "Berndorf \u00e8 un comune di 526 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671288", "revid": "1318658", "url": "https://it.wikipedia.org/wiki?curid=3671288", "title": "Handball Leno", "text": "L'A.S.D. Handball Leno \u00e8 una societ\u00e0 di pallamano di Leno in provincia di Brescia. La sezione femminile milita in Serie A1, la prima serie nazionale, mentre la sezione maschile milita in Serie B, terzo livello del campionato italiano.\nStoria.\nL'Handball Leno nasce del 2002 da un gruppo di ragazzi vogliosi di divertirsi e provare uno sport diverso, da li il divertimento prende il sopravvento e con qualche aiuto finanziario la pallamano diventa una realt\u00e0 importante nel paese di Leno, in cui si \u00e8 riusciti a raggiungere la serie A1, la massima categoria, serie A \u00c9lite esclusa. nel 2003 nasce la seconda categoria giovanile maschile, nel 2004 la societ\u00e0 apre le porte anche alle ragazze, negli anni successivi le squadre giovanili aumentano andando a coprire tutte le categorie.\nNella stagione sportiva 2006/2007 l\u2019Handball Leno partecipa al suo primo campionato seniores piazzandosi seconda nel girone lombardo delle serie C.\nL\u2019anno successivo milita nel campionato di serie B girone A, classificandosi quarta su 12 squadre e nel 2008/2009 arriva seconda alle spalle dell\u2019Ichnusa Sassari, nello stesso anno l\u2019U18 maschile accede alle finali nazionali concludendo al secondo posto dopo aver perso la finalissima contro l\u2019Handball Malo 28-25.\nIl 2009/2010 \u00e8 l\u2019anno di accesso ai campionati nazionali, partecipa al girone A di A2 maschile, concludendo il torneo al decimo posto mentre l\u2019U18 maschile conclude al quarto posto nel girone A1 nazionale.\nNel 2010/2011 vince il proprio girone di A2 accedendo al compionato di A1, anche la formazione di serie B disputa un ottimo campionato classificandosi prima e viene promossa in A2. L\u2019anno successivo l\u2019Handball Leno finisce il campionato di A1 in ultima posizione retrocedendo in A2.\nNelle successive tre stagioni milita stabilmente nel campionato di A2, alla fine della stagione 2014/2015 vince il proprio girone al termine dei play-off, ma rinuncia alla promozione in A1, questo comporta per la stagione sportiva 2015/2016 la retrocessione in serie B, nel 2016/2017 ritorna in serie A2, alla fine della stagione 2017/2018 con la nuova formula dei campionati il Leno retrocede in serie B. Da settembre 2018 a settembre 2020 siede sulla panchina della prima squadra maschile Paolo Baresi.\nIl 28 aprile si conclude il campionato di serie B nel quale il Leno risulta primo classificato e ci\u00f2 comporta la diretta promozione al campionato nazionale di A2 maschile. \nNella stagione 2019/2020 la squadra maschile ritorna a disputare un campionato nazionale, l'A2 nello specifico, classificandosi dodicesima e conquistando la salvezza.\nNel settembre 2020 viene chiamato alla guida della squadra di A2 maschile Obrad Rokvi\u0107. Successivamente alle dimissioni di Obrad Rokvi\u0107 la panchina viene occupata da Admir Ja\u0161arevi\u0107. La stagione termina a maggio 2021 con la retrocessione della compagine maschile in serie B. Da settembre 2021 la direzione tecnica \u00e8 affidata a Robert Havli\u010dek.\nPalasport.\nLe gare casalinghe si disputano presso l\u2019Handball Arena in via Martin Luther King, 5 a Leno; durante l'estate e l'autunno 2019 la struttura ha subito una radicale opera di ristrutturazione, ora il palazzetto ha una capienza di 200 posti e il campo \u00e8 omologato per il campionato di A1 maschile, con le misure standard di 40x20 metri."}
{"id": "3671290", "revid": "767487", "url": "https://it.wikipedia.org/wiki?curid=3671290", "title": "Rush Replay X 3", "text": "Rush Replay X 3 \u00e8 un cofanetto, pubblicato il 13 giugno 2006, che include 3 video concerto in versione DVD della rock band canadese Rush gi\u00e0 distribuiti in precedenza esclusivamente come VHS e laserdisc: \"Exit...Stage Left\", derivato dal concerto tenutosi presso il The Forum di Montr\u00e9al (Canada) il 27 marzo 1981; \"Grace Under Pressure Tour\" catturato durante la data del 21 settembre 1984 al Maple Leaf Gardens di Toronto (Canada); e \"A Show of Hands\", derivato dalle date del 21, 23, 24 aprile 1988 di Birmingham (Regno Unito).\n\"Rush Replay X 3\" \u00e8 stato certificato due volte platino il 27 settembre 2006 dalla RIAA.\nOgni video concerto presente nel cofanetto \u00e8 stato remixato in versione 5.1 surround, con la collaborazione del chitarrista della band Alex Lifeson. Il cofanetto include inoltre un CD inedito contenente la trasposizione audio del video concerto del 1984, \"Grace Under Pressure Tour\", dall'omonimo titolo.\nTracce.\nDisco 2.\nGrace Under Pressure Tour.\nl'omonimo CD audio presente nel cofanetto include le stesse tracce."}
{"id": "3671291", "revid": "287204", "url": "https://it.wikipedia.org/wiki?curid=3671291", "title": "Invisible (album)", "text": ""}
{"id": "3671293", "revid": "287204", "url": "https://it.wikipedia.org/wiki?curid=3671293", "title": "Invisible (singolo)", "text": ""}
{"id": "3671298", "revid": "287204", "url": "https://it.wikipedia.org/wiki?curid=3671298", "title": "Dohm-Lammersdorf", "text": "Dohm-Lammersdorf \u00e8 un comune di 177 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671299", "revid": "110157", "url": "https://it.wikipedia.org/wiki?curid=3671299", "title": "Kerpen (Eifel)", "text": "Kerpen (Eifel) \u00e8 un comune di 428 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671300", "revid": "110157", "url": "https://it.wikipedia.org/wiki?curid=3671300", "title": "Nohn", "text": "Nohn \u00e8 un comune di 432 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671301", "revid": "110157", "url": "https://it.wikipedia.org/wiki?curid=3671301", "title": "Oberbettingen", "text": "Oberbettingen \u00e8 un comune di 712 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671302", "revid": "110157", "url": "https://it.wikipedia.org/wiki?curid=3671302", "title": "Oberehe-Stroheich", "text": "Oberehe-Stroheich \u00e8 un comune di 329 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671304", "revid": "110157", "url": "https://it.wikipedia.org/wiki?curid=3671304", "title": "\u00dcxheim", "text": "\u00dcxheim \u00e8 un comune di 1.365 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671305", "revid": "110157", "url": "https://it.wikipedia.org/wiki?curid=3671305", "title": "Walsdorf (Renania-Palatinato)", "text": "Walsdorf \u00e8 un comune di 918 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671306", "revid": "110157", "url": "https://it.wikipedia.org/wiki?curid=3671306", "title": "Wiesbaum", "text": "Wiesbaum \u00e8 un comune di 617 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3671307", "revid": "47767", "url": "https://it.wikipedia.org/wiki?curid=3671307", "title": "Ir\u00e8ne", "text": ""}
{"id": "3671308", "revid": "697352", "url": "https://it.wikipedia.org/wiki?curid=3671308", "title": "Irena", "text": ""}
{"id": "3671310", "revid": "287204", "url": "https://it.wikipedia.org/wiki?curid=3671310", "title": "Hesyra", "text": "Portava il titolo di \"Capo dei dentisti e dei medici\", di \"Capo degli scriba del re\", Grande di Buto e Sacerdote di Horo\nPannelli in legno di Hesyra.\nI pannelli in legno di Hesyra sono rari esempi della precisa scrittura di geroglifici su legno. Questi pannelli, inseriti in undici nicchie che formano le False porte, sono coperti di bassorilievi e contengono alcune delle pi\u00f9 antiche forme di geroglifici in lingua egizia. I pannelli contengono una storia scritta in geroglifici (in cima), la lista delle offerte funerarie ed un ritratto tematico di Hesyra in diverse pose.\nA22\nIl pannello descritto nel libro di Kamrin per l'uso iconografico dei geroglifici mostra Hesyra in piedi, con uno scettro sekhem posto orizzontalmente a lato della mano destra. Il suo braccio sinistro e diritto in avanti, e tiene una verga in verticale, e nella sua mano sinistra si trova anche il suo equipaggiamento da scriba. Kamrin traduce le quattro colonne verticali di geroglifici come lezione nel suo libro:\nIn questo pannello sono indicati i titoli di Hesyra che sono: \"Vecchio di ked-hegel, Padre di Min, Capo di Mekhit, Capo scriba del re\", \"Conosciuto dal re, Il pi\u00f9 grande tra dieci del Basso Egitto, Hesyra\".\nIn un altro pannello, il dignitario, provvisto di dettagliata parrucca, \u00e8 rappresentato assiso su di un sedile di fronte alla Tavola delle offerte sulla quale sono posati alti pani.\n "}
{"id": "3671311", "revid": "47767", "url": "https://it.wikipedia.org/wiki?curid=3671311", "title": "Eireen", "text": ""}
{"id": "3671312", "revid": "47767", "url": "https://it.wikipedia.org/wiki?curid=3671312", "title": "Irja", "text": ""}
{"id": "3671313", "revid": "47767", "url": "https://it.wikipedia.org/wiki?curid=3671313", "title": "Arja", "text": ""}
{"id": "3671314", "revid": "47767", "url": "https://it.wikipedia.org/wiki?curid=3671314", "title": "Erja", "text": ""}
{"id": "3671315", "revid": "47767", "url": "https://it.wikipedia.org/wiki?curid=3671315", "title": "Iryna", "text": ""}
{"id": "3671316", "revid": "47767", "url": "https://it.wikipedia.org/wiki?curid=3671316", "title": "Ir\u00e9n", "text": ""}
{"id": "3671317", "revid": "110157", "url": "https://it.wikipedia.org/wiki?curid=3671317", "title": "Arbach", "text": "Arbach \u00e8 un comune di 136 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Kelberg."}
{"id": "3671318", "revid": "110157", "url": "https://it.wikipedia.org/wiki?curid=3671318", "title": "Beinhausen", "text": "Beinhausen \u00e8 un comune di 76 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Kelberg."}
{"id": "3671321", "revid": "729019", "url": "https://it.wikipedia.org/wiki?curid=3671321", "title": "Strada statale 327 di Foiano", "text": "La ex strada statale 327 di Foiano (SS 327), ora \"strada provinciale 327 di Foiano (SP 540)\", \u00e8 una strada provinciale italiana di collegamento interprovinciale.\nPercorso.\nLa strada ha origine nella localit\u00e0 di Pieve al Toppo, nel comune di Civitella in Val di Chiana, distaccandosi dalla strada statale 73 Senese Aretina. Dopo poche centinaia di metri si ha l'incrocio con la strada statale 680 San Zeno-Monte San Savino, superato il quale la strada procede in direzione sud raggiungendo Foiano della Chiana.\nDeviando verso sud-ovest, il tracciato incrocia l'importante crocevia di Bettolle, da dove \u00e8 possibile accedere alla strada statale 715 Siena-Bettolle in direzione di Siena, al RA6 Bettolle-Perugia che permette di raggiungere il capoluogo umbro e all'A1 Milano-Napoli mediante il casello di Valdichiana.\nL'arteria, ormai entrata nella provincia di Siena, raggiunge quindi Torrita di Siena dove si innesta sulla ex strada statale 326 di Rapolano.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Arezzo e della Provincia di Siena per le tratte territorialmente competenti."}
{"id": "3671324", "revid": "122712378", "url": "https://it.wikipedia.org/wiki?curid=3671324", "title": "Richard Romanus", "text": "Biografia.\nDi discendenza libanese, Romanus (a volte accreditato come Richard Romanos) interpreta in prevalenza ruoli da caratterista, fino dagli inizi degli anni settanta, alternandosi fra piccolo e grande schermo. \u00c8 di quegli anni la sua apparizione pi\u00f9 nota al cinema, nel ruolo di Michael in \"Mean Streets - Domenica in chiesa, luned\u00ec all'inferno\" (1973), pellicola diretta da Martin Scorsese che port\u00f2 all'attenzione della critica e del pubblico il giovane cineasta italoamericano.\nLa sua carriera \u00e8 ricca di frequenti apparizioni (anche solo per un episodio) nelle pi\u00f9 famose serie televisive degli anni settanta e ottanta, da \"Kojak\", a \"Charlie's Angels\", da \"Hill Street giorno e notte\" (nel ruolo del cap. Bob Ajanian) a \"Saranno famosi\", fino a \"I Soprano\", dove interpreta il ruolo di Richard LaPenna, ex marito della dottoressa Melfi. In \"Strike Force\" \u00e8 invece nel cast principale, in tutti e 20 gli episodi che costituiscono l'unica stagione del telefilm (1981), nel ruolo del tenente Charlie Gunzer. Inattivo dal 2003, negli anni successivi ha svolto l'attivit\u00e0 di scrittore, pubblicando un romanzo e altre opere in prosa."}
{"id": "3671331", "revid": "287204", "url": "https://it.wikipedia.org/wiki?curid=3671331", "title": "Rock River (fiume)", "text": "Il Rock River \u00e8 un affluente del fiume Mississippi.\n\u00c8 lungo approssimativamente 481\u00a0km e attraversa gli Stati del Wisconsin e dell'Illinois.\nNasce nel sudest del Wisconsin, nelle paludi di Theresa, situate nella contea di Dodge, a circa 27\u00a0km dalla citt\u00e0 di Fond du Lac. Scorre in direzione sudest attraversando le paludi di Horicon per poi serpeggiare in direzione sud tra il fiume Wisconsin e il lago Michigan. Attraversa poi Watertown, ricevendo le acque dagli affluenti Crawfish River e Bark River. Nel nord della contea di Rock confluisce con un altro affluente, lo Yahara River, e scorre sempre verso sud attraverso le citt\u00e0 di Janesville e Beloit, nell'Illinois settentrionale, dove confluisce con il Pecatonica River.\nScorre ancora verso sud nei pressi di Rockford, poi vira a sudovest dove lambisce le cittadine di Oregon, Dixon, Sterling e Rock Falls, prima di confluire nel Mississippi all'altezza di Rock Island. Ronald Reagan ha svolto il servizio di guardaspiaggia proprio lungo il Rock River, per la precisione a Dixon."}
{"id": "3671334", "revid": "435288", "url": "https://it.wikipedia.org/wiki?curid=3671334", "title": "Gnomo Ronfo", "text": ""}
{"id": "3671335", "revid": "1543377", "url": "https://it.wikipedia.org/wiki?curid=3671335", "title": "Mamsko-\u010cujskij rajon", "text": "Il Mamsko-\u010cujskij rajon () \u00e8 un rajon dell'Oblast' di Irkutsk, nella Siberia sud orientale; il capoluogo \u00e8 Mama.\nGeografia fisica.\nIl territorio \u00e8 montagnoso con il punto pi\u00f9 alto che misura 1500\u00a0m, il clima \u00e8 continentale con inverni rigidissimi (\u221255\u00a0\u00b0C \u00f7 \u221260\u00a0\u00b0C) ed estati corte.\nL'area \u00e8 compresa nel bacino idrografico della Lena ed \u00e8 solcata da numerosi suoi affluenti, i maggiori dei quali sono il Vitim, il Mama ed il \u010cuja.\nEconomia.\nAgricoltura.\nL'agricoltura, nettamente sfavorita dal clima, \u00e8 composta da piccoli produttori e da coltivazioni familiari.\nIndustria.\nLa zona \u00e8 tradizionalmente associata all'estrazione, principalmente muscovite (ai tempi dell'U.R.S.S. ne era estratta e lavorata l'80% di tutta l'Unione) ed oro, mentre pi\u00f9 recente \u00e8 la scoperta di depositi di pegmatite e di minerali associati alla muscovite (feldspato, quarzite).\nDi notevole importanza \u00e8 anche l'industria del legname, da segnalare anche l'industria alimentare e la produzione di energia elettrica.\nL'industria \u00e8 gravata dal problema che i prodotti finiti, viste le notevoli distanze ed i conseguenti costi di trasporto, non risultano competitivi n\u00e9 per il mercato interno n\u00e9 per quello straniero.\nInfrastrutture e trasporti.\nLa movimentazione delle merci nel \"rajon\" \u00e8 effettuata prevalentemente d'estate (da maggio ad ottobre) per via fluviale, tramite i fiumi Lena e Vitim mentre d'inverno (da gennaio a met\u00e0 marzo) avviene sfruttando la superficie congelata dei fiumi; i restanti periodi i trasporti vengono effettuati per via aerea."}
{"id": "3671336", "revid": "767487", "url": "https://it.wikipedia.org/wiki?curid=3671336", "title": "Don Chisciotte della Mancia (film 1947)", "text": "Don Chisciotte della Mancia (\"Don Quijote de la Mancha\") \u00e8 un film del 1947, diretto da Rafael Gil.\nTrama.\nIl film \u00e8 una delle prime trasposizioni cinematografiche abbastanza fedeli al romanzo di Cervantes. Un uomo di campagna attempato, Alonso Quixote, inizia a leggere molti libri riguardanti le imprese di cavalieri contro giganti, mostri e prepotenti, e di belle fanciulle, divenendo preso pazzo, e credendo di vivere quei bei tempi cantati nei poemi. Decide dunque di chiamarsi Don Chisciotte cavaliere della Mancha, di partire col cavallo macilento Ronzinante all'avventura, alla ricerca di imprese di gloria, e di portarsi un servitore, il contadino della masseria Sancio Panza, promettendogli onori, titoli e un'isola. Decide anche di compiere le sue azioni gloriose per la sua amata, la misteriosa Dulcinea del Toboso, tuttavia le sue imprese spesso si rivolveranno in fallimenti tragicomici, poich\u00e9 Don Chisciotte non riconosce il vero dal falso, a causa delle allucinazioni che gli hanno prodotto i suoi libri, e il mondo reale spagnolo, non \u00e8 pi\u00f9 quello immaginario dei suoi racconti.\nDopo una serie di avventure, avendo constatato anche che la sua amata Dulcinea non \u00e8 altro che una rozza contadina, Don Chisciotte torna nella sua casa, si ammala per gli acciacchi subiti nei suoi fallimenti erranti, si ravvede, e muore in pace."}
{"id": "3671337", "revid": "1543377", "url": "https://it.wikipedia.org/wiki?curid=3671337", "title": "Coltrane (album 1957)", "text": "Coltrane \u00e8 il primo album da solista del sassofonista statunitense John Coltrane, pubblicato dall'etichetta Prestige Records nell'ottobre del 1957 e ristampato anche con il titolo First Trane. \nLe registrazioni si sono svolte nello studio di Rudy Van Gelder a Hackensack, nel New Jersey e documentano la prima sessione di Coltrane come leader . \nIl disco.\nCome risultato delle eccellenti prestazioni offerte come membro del quintetto di Miles Davis, il proprietario/produttore della Prestige Records Bob Weinstock offr\u00ec a Coltrane un contratto discografico come solista. Datato 9 aprile 1957, l'accordo scritto prevedeva la registrazione di tre album all'anno con un compenso di 300 dollari a disco. Coltrane aveva precedentemente registrato solo come sideman, al massimo aveva condiviso una sessione di registrazione con Paul Quinichette che venne pubblicata nel 1959 sull'album intitolato \"Cattin' with Coltrane and Quinichette\", ma non aveva mai diretto da leader un suo proprio gruppo durante una seduta di incisione.\nNell'aprile 1957, Coltrane era stato da poco licenziato da Davis a causa dei suoi problemi di droga, e aveva voluto tornare a casa a Filadelfia, deciso a \"ripulirsi\" una volta per tutte. Fece poi ritorno a New York verso met\u00e0 maggio per partecipare alle sessioni alla Prestige, dalle quali sarebbe scaturito il suo primo progetto solista. In estate, Coltrane collabor\u00f2 con Thelonious Monk e suon\u00f2 come membro stabile del quartetto per tutto il resto dell'anno.\nPer i brani da inserire nel suo primo album da solista, Coltrane scelse una composizione del suo amico Calvin Massey, tre standard di musica pop (inclusa la poco nota \"Time Was\"), e due brani di sua composizione. I titoli dei brani scritti da Coltrane, \"Chronic Blues\" e \"Straight Street\", sono indicativi del periodo di tossicodipendenza e di riabilitazione che il sassofonista aveva da poco attraversato. Gli altri musicisti sul disco includono Paul Chambers e Red Garland provenienti dal gruppo di Davis, e i colleghi di Filadelfia Johnny Splawn e Albert Heath.\nL'album \u00e8 stato ristampato in formato compact disc dalla Fantasy Records nel 2001.\nMusicisti.\nBakai / Violets for Your Furs\nTime Was\nStraight Street\nWhile My Lady Sleeps\nChronic Blues\nNote aggiuntive"}
{"id": "3671338", "revid": "1418004", "url": "https://it.wikipedia.org/wiki?curid=3671338", "title": "Marcel Raymond", "text": "Biografia.\nMarcel Raymond, dopo la laurea in lettere nella citt\u00e0 natale, and\u00f2 a specializzarsi alla Sorbonne di Parigi, dove fu allievo di Henri Chamard e Abel Lefranc.\nLa tesi di dottorato (1927) fu sull'influenza di Pierre de Ronsard sulla letteratura francese del XVI secolo e appena pubblicata ne fu subito riconosciuto il valore tra gli studiosi (in nuova edizione venne stampata nel 1965). \nUn altro suo studio di grande influenza fu \"De Baudelaire au surr\u00e9alisme\" (1933), sulla poesia francese a cavallo tra XIX e XX secolo. La sua analisi poneva come postulato che la poesia sia un atto di impegno sociale per la produzione di un vero e proprio organismo risvegliato e reso vivo nel lettore al momento della lettura.\nDopo aver insegnato all'Universit\u00e0 di Lipsia e all'Universit\u00e0 di Basilea nel 1936 prese la cattedra che era appartenuta ad Albert Thibaudet nell'Universit\u00e0 di Ginevra, dove continu\u00f2 a insegnare fino al pensionamento (1962).\nA Ginevra divenne un esponente di spicco della critica letteraria, formando con gli amici Georges Poulet e Albert B\u00e9guin, poi anche con Jean Starobinski e Jean Rousset, una scuola di pensiero e una corrente di interesse verso la letteratura che ha prodotto diversi allievi.\nDurante la seconda guerra mondiale, perse suo padre e diversi amici (tra cui Benjamin Cr\u00e9mieux morto nel campo di concentramento di Buchenwald) e si diede ancora pi\u00f9 da fare, preparando saggi, antologie ed edizioni critiche su autori come Montesquieu, Th\u00e9odore Agrippa d'Aubign\u00e9, Victor Hugo e Paul Val\u00e9ry. \nDopo la guerra continu\u00f2 a lavorare su Pierre Bayle, Pierre de Ronsard, Arthur Rimbaud, Paul Verlaine, \u00c9tienne Pivert de Senancour, Charles Baudelaire ecc. ma soprattutto su Jean-Jacques Rousseau, filosofo ginevrino su cui si svolse una specie di rinascimento, con nuove edizioni critiche, studi e mostre.\nFu eletto socio dell'Acad\u00e9mie royale de langue et de litt\u00e9rature fran\u00e7aises del Belgio il 2 giugno 1952.\nUn'altra edizione critica che prepar\u00f2 fu quella su Marsilio Ficino per la collana \"Les Belles Lettres\" (3 voll., 1964-70).\nNel 1955 scrisse \"Baroque et renaissance po\u00e9tique\", che in qualche modo completava la sua esplorazione della poesia francese aggiungendo i secoli XVI e XVII.\nNel 1963, dopo che lui aveva da poco smesso di insegnare, mor\u00ec sua moglie. Raymond continu\u00f2 a lavorare, scrivendo anche poesie \"Po\u00e8mes pour l'Absente\" (dedicate alla moglie), memorie (\"Le Sel et la cendre\" e \"Souvenirs d'un enfant sage\"), diari (\"Le Trouble et la pr\u00e9sence\" ed \"\u00c9crit au cr\u00e9puscule\"), riflessioni (\"Par-del\u00e0 les eaux sombres\"), saggi di critica letteraria (\"V\u00e9rit\u00e9 et po\u00e9sie\" ed \"\u00catre et dire\") e studi su S\u00e9nancour, F\u00e9nelon e Jacques Rivi\u00e8re, oltre a presentare opere di Jean Wahl, Andr\u00e9 Masson, Albert B\u00e9guin, Jean de Sponde e Alice Rivaz."}
{"id": "3671339", "revid": "19933", "url": "https://it.wikipedia.org/wiki?curid=3671339", "title": "Nin Ur", "text": ""}
{"id": "3671340", "revid": "19933", "url": "https://it.wikipedia.org/wiki?curid=3671340", "title": "Ningirsu", "text": ""}
{"id": "3671341", "revid": "19933", "url": "https://it.wikipedia.org/wiki?curid=3671341", "title": "Ninib", "text": ""}
{"id": "3671342", "revid": "19933", "url": "https://it.wikipedia.org/wiki?curid=3671342", "title": "Ninip", "text": ""}
{"id": "3671347", "revid": "767487", "url": "https://it.wikipedia.org/wiki?curid=3671347", "title": "Custodi del segreto", "text": "Custodi del segreto \u00e8 un EP del gruppo hip hop italiano Gatekeepaz, pubblicato nel 1998."}
{"id": "3671348", "revid": "125301685", "url": "https://it.wikipedia.org/wiki?curid=3671348", "title": "Pallamano Parma", "text": "La Pallamano Parma, conosciuta come \"Cold-Point Parma\" per motivi di sponsorizzazione, \u00e8 una squadra di pallamano con sede a Parma. \nPalasport.\nLa Pallamano Parma disputa le proprie gare casalinghe presso il Pala Del Bono di Parma. L'impianto \u00e8 sito in via Strobel ed \u00e8 gestito dal comune di Parma."}
{"id": "3671351", "revid": "752999", "url": "https://it.wikipedia.org/wiki?curid=3671351", "title": "Associazione Calcio Sampierdarenese 1935-1936", "text": "Questa voce raccoglie le informazioni riguardanti l'Associazione Calcio Sampierdarenese nelle competizioni ufficiali della stagione 1935-1936."}
{"id": "3671355", "revid": "110157", "url": "https://it.wikipedia.org/wiki?curid=3671355", "title": "Chiesa di San Michele Arcangelo (San Vittorino)", "text": "La chiesa di San Michele Arcangelo \u00e8 un edificio religioso dell'Aquila, situato nella frazione di San Vittorino.\nStoria.\nL'edificio, situato a poca distanza dall'antica citt\u00e0 sabina di Amiternum, vanta una lunga storia legata al culto di san Vittorino, martire sotto Nerva e sepolto in questo luogo nel V secolo. Furono proprio gli abitanti di Amiternum ad edificare in suo onore un santuario la cui presenza, sotto il nome di \"ecclesia sancti Victorini\", \u00e8 attestata gi\u00e0 dall'anno 763 in un documento dell'abbazia di Farfa. Tracce della chiesa di origine altomedievale sono visibili nei resti rinvenuti sotto l'abside e nella zona della cosiddetta \"chiesa vecchia\", posta a nord dell'attuale, databili tra l'VIII e il IX secolo, periodo in cui fu dedicata all'arcangelo Michele.\nNel XII secolo il monumento fu ricostruito in stile romanico e nuovamente consacrato al martire san Vittorino il 24 luglio 1170, come si legge nell'iscrizione posta nella parete destra della navata. Un nuovo restauro, con ripartizione dei vari ambienti, avvenne nel 1528. La chiesa \u00e8 rimasta gravemente danneggiata dal terremoto del 2009, in cui ha fatto registrare numerose lesioni sulle murature con rischio di collasso per quanto riguarda gli ambienti sotterranei. Le operazioni di restauro del monumento hanno avuto un costo totale di circa 1.800.000 euro per un tempo di lavoro di oltre 2 anni; l'edificio \u00e8 stato riaperto al pubblico alla fine del 2011.\nDescrizione.\nLa chiesa \u00e8 situata a ridosso dell'abitato di San Vittorino, in posizione panoramica sulla vallata sottostante e a poca distanza dall'area archeologica di Amiternum comprendente i resti di un anfiteatro e di un teatro romano. L'esterno, privo di facciata, \u00e8 il risultato delle manomissioni successive al XII secolo, periodo cui corrisponde solamente la zona dell'abside e del transetto di sinistra.\nLa chiesa romanica.\nL'interno \u00e8 a croce latina ad una navata. L'entrata avviene lateralmente, da est; di fronte al portale di ingresso, sulla parete destra della navata, \u00e8 presente un'iscrizione che ricorda come la chiesa fu officiata nel 1170 da Dodone, vescovo di Rieti, con i vescovi Anselmo degli Atti di Foligno e Berardo di Forcona.\nL'abside conserva tracce di affreschi del XIII secolo raffiguranti il \"Cristo benedicente con i 3 angeli ed i santi Giovanni, Battista e Pietro\" e una \"Crocifissione con Cristo fra la Madonna e san Giovanni Evangelista\". Ai lati dell'altare maggiore sono due scalette divergenti che conducono nella cripta che presenti alcuni ambulacri articolati su uno stretto corridoio centrale; al centro, in corrispondenza dell'altare del piano d'ingresso, \u00e8 presente una volta decorata raffigurante il \"martirio di san Vittorino\". Al lato dell'ingresso, frontale all'altare maggiore, \u00e8 una parete diaframma che separa dall'edificio preesistente, detto \"chiesa vecchia\": su di essa si trovano i resti di due bassorilievi del XII secolo, forse parte di un ambone, con il \"martirio di san Vittorino\" di Pietro Amabile.\nLa chiesa vecchia.\nLa chiesa vecchia \u00e8 la parte dell'edificio che si fa risalire all'VIII secolo: essa presenta marmi e frammenti scultorei di epoca romana e medievale ed \u00e8 illuminata da una piccola bifora posta sulla parete di fondo. A lato, una scalinata conduce ai sotterranei che ospitano le catacombe.\nCatacombe di San Vittorino.\nLe catacombe di San Vittorino sono il monumento pi\u00f9 antico dell'attuale basilica, dichiarato monumento nazionale nel 1902.\nIl cimitero sotterraneo si svilupp\u00f2 nel V secolo intorno alla tomba del santo ed \u00e8 oggi situato in parte sotto la chiesa di San Michele Arcangelo ed in parte fuori dal suo perimetro, ad ovest della navata. Il complesso \u00e8 costituito da un'ampia galleria che si articola perpendicolarmente all'asse della chiesa e su cui si aprono tre vani collegati ad altre tre grotte.\nL'ingresso dalla chiesa vecchia conduce ad un primo ambiente rettangolare a volta a botte, rivestito con le tecniche dell\u02be\"opera reticolata\" o dell\u02be\"opera incerta\", che ospita il presunto sepolcro di san Vittorino ricomposto con i restauri del 1940. Il monumento, datato al V secolo, \u00e8 composto da lastre di marmo decorate scandite da quattro pilastri con sorretta un \"tabula\" che attribuisce il merito della realizzazione del sepolcro al vescovo Quodvultdeus:\nDal vano \u00e8 raggiungibile una grotta che presenta alcuni esempi di tomba a forno. Muovendosi verso ovest si raggiunge invece un vano, forse di realizzazione medievale, cui si affaccia un secondo vano con altare datato ai secoli XVI e XVII ed una seconda piccola grotta. Continuando verso ovest si arriva alla grande galleria fiancheggiata da 12 nicchiette irregolari e un vano di forma quadrangolare. All'estremit\u00e0 meridionale della galleria si apre un corridoio con decorazioni dei secoli XIV e XV con il quale si accede ad un ambiente realizzato nel Cinquecento che riconduce in superficie."}
{"id": "3671356", "revid": "1428919", "url": "https://it.wikipedia.org/wiki?curid=3671356", "title": "Louga", "text": "Louga \u00e8 una citt\u00e0 del Senegal, capoluogo della regione e del dipartimento omonimi.\nSorge nella sezione nordoccidentale del Senegal, circa 200 chilometri a nordest della capitale Dakar. Il clima \u00e8 tropicale semiarido, caratterizzato da una breve stagione delle piogge estiva e una lunga stagione secca invernale dominata dagli influssi delle masse d'aria sahariane.\nGli abitanti della citt\u00e0 appartengono per la maggior parte alle etnie \"peul\" (prevalentemente pastori seminomadi), \"wolof\" (agricoltori sedentari), \"toucouleur\" e mauri. La popolazione della citt\u00e0, intorno agli 87.000 abitanti nel 2010, \u00e8 variata come segue:"}
{"id": "3671357", "revid": "767487", "url": "https://it.wikipedia.org/wiki?curid=3671357", "title": "Don Chisciotte (film 1957)", "text": "Don Chisciotte (\"\u0414\u043e\u043d-\u041a\u0438\u0445\u043e\u0442\") \u00e8 un film del 1957, diretto da Grigorij Kozincev."}
{"id": "3671359", "revid": "599013", "url": "https://it.wikipedia.org/wiki?curid=3671359", "title": "Ettore Allegri", "text": "Carriera.\nGioc\u00f2 per quattro stagioni in Serie A con la Sampierdarenese."}
{"id": "3671367", "revid": "122463092", "url": "https://it.wikipedia.org/wiki?curid=3671367", "title": "Gaetano Miccich\u00e8", "text": "Biografia.\nGaetano Miccich\u00e8 nasce a Palermo il 12 ottobre 1950 in una famiglia agiata della borghesia palermitana. Il padre, Gerlando (1921-2019), era un alto dirigente del Banco di Sicilia (vicedirettore generale). \nGaetano ha tre fratelli: Gianfranco, Guglielmo (\u00e8 stato vice presidente del dal 2004 al 2017 e amministratore delegato tra il 2002 ed il 2004) e Gabriele.\nSuo zio Luigi, invece, fu consigliere della stessa societ\u00e0 rosanero alla fine degli anni cinquanta.\nGi\u00e0 nel 1971 entra alla Cassa Centrale Risparmio delle Province Siciliane, dove arriva a ricoprire il ruolo di responsabile clientela \"corporate\".\nDopo aver studiato presso l\u2019Istituto Gonzaga e il Liceo Classico Giovanni Meli, si \u00e8 laureato in Giurisprudenza presso l\u2019Universit\u00e0 degli Studi di Palermo.\nNel 1984 ha conseguito il Master in Business Administration presso l'Universit\u00e0 Bocconi di Milano.\nNel 1989 lascia la banca perch\u00e9 diviene Direttore centrale Finanza di Rodriquez S.p.A., societ\u00e0 leader mondiale nel settore della navigazione veloce.\nDal 1992 al 1995 \u00e8 prima Direttore Generale e successivamente Liquidatore delegato in Gerolimich - Unione Manifatture, holding di partecipazioni in diversi settori industriali.\nNel 1996 diventa Direttore generale di Santavaleria S.p.A., holding di partecipazioni industriali nei settori chimica e vetro.\nDal 1997 al 2002 ricopre la carica di Amministratore delegato e Direttore generale di Olcese S.p.A.\nNel 2002 torna nel settore bancario, in Banca Intesa S.p.A., chiamato da Corrado Passera, dove assume da giugno 2002 la responsabilit\u00e0 della Direzione Large Corporate e Structured Finance e da gennaio 2005 la responsabilit\u00e0 della Divisione Corporate.\nPassa nel 2007 nel gruppo Intesa Sanpaolo S.p.A. e ricopre il ruolo di Responsabile Divisione Corporate &amp; Investment Banking fino ad aprile 2016.\nDal 2010 fino al 2016 assume la carica di Direttore generale, Responsabile della Divisione Corporate e Investment Banking di Intesa Sanpaolo S.p.A. e dal 2013 per 3 anni \u00e8 membro del Consiglio di Gestione.\nParallelamente, dal 2007 al 2015, Gaetano Miccich\u00e8 \u00e8 anche amministratore delegato dell'istituto bancario d'investimento Banca IMI. e da quella data al 2016 vicepresidente.\nTra gli altri incarichi ricoperti quello di Consigliere di Amministrazione di Alitalia S.p.A.\nInoltre, dall'aprile del 2011 all'aprile del 2014 ha fatto parte del consiglio di amministrazione di Telecom Italia, azienda in cui aveva gi\u00e0 ricoperto la carica di Consigliere di Amministrazione dal 2007 al 2011.\nDal 2016 fino al 28 luglio 2021 (giorno in cui per impegni presenti e futuri rassegna le dimissioni) \u00e8 membro del Consiglio di RCS MediaGroup, e, sempre dal 2016, \u00e8 membro del Comitato Scientifico del Politecnico di Milano.. Dal 31 marzo 2016 lascia la Direzione generale di Intesa Sanpaolo per divenire presidente di Banca Imi.\nIl 19 marzo 2018 viene eletto all'unanimit\u00e0 come nuovo presidente della Lega Serie A, entrando per\u00f2 in carica dopo il rinnovo completo della dirigenza il 28 maggio successivo. Ad ottobre con l'elezione di Gabriele Gravina a presidente della FIGC Miccich\u00e8 diventa vice presidente. Il 19 novembre 2019 rassegna le dimissioni da presidente della Lega Serie A prima di conoscere gli esiti dell'istruttoria condotta dalla FIGC per presunte irregolarit\u00e0 durante le elezioni dell\u2019anno prima.\nIl 31 marzo 2020 entra nel CdA di Prelios SpA, della quale sar\u00e0 nominato vicepresidente.\nDal 6 agosto \u00e8 il nuovo consigliere delegato e direttore generale di UBI Banca, espressione di Intesa Sanpaolo S.p.A. che diventata azionista di riferimento in UBI Banca dopo il successo dell'OPS lanciata il 18 febbraio dello stesso anno."}
{"id": "3671368", "revid": "767487", "url": "https://it.wikipedia.org/wiki?curid=3671368", "title": "Marko Muslin", "text": "Palmar\u00e8s.\nClub.\nStella Rossa: 2003-2004\nStella Rossa: 2003-2004"}
{"id": "3671370", "revid": "465169", "url": "https://it.wikipedia.org/wiki?curid=3671370", "title": "Mucchi di gente", "text": "Mucchi di gente \u00e8 un singolo della cantautrice italiana Nathalie, pubblicato il 9 settembre 2011 come terzo estratto dal primo album in studio \"Vivo sospesa\". Il brano \u00e8 stato interamente scritto da Nathalie. Esso mostra sfumature abbastanza diverse rispetto ai primi due singoli estratti dall'album \"Vivo sospesa\" e tratta il tema dell'indifferenza.\nVideo musicale.\nIl videoclip \u00e8 stato presentato a Venezia, in anteprima, in occasione del Sony Ericsson Film Contest. Girato interamente con un telefonino Xperia Arc dal regista Leandro Manuel Emede, il video mostra tutte le sfaccettature della personalit\u00e0 di Nathalie in una suggestiva atmosfera dark."}
{"id": "3671372", "revid": "287204", "url": "https://it.wikipedia.org/wiki?curid=3671372", "title": "The Hunter (Mastodon)", "text": "The Hunter \u00e8 il quinto album dei Mastodon, uscito il 27 settembre 2011. L'album \u00e8 stato registrato sotto la produzione di Mike Elizondo (il quale produsse album anche per Fiona Apple, 50 Cent, Alanis Morissette, Avenged Sevenfold e Maroon 5).\n\"The Hunter\" \u00e8 il secondo non-concept album dei Mastodon (il primo fu \"Remission\"). Questo \u00e8 anche il primo album dei Mastodon senza collegamenti ad un elemento classico.\nLa canzone \"Spectrelight\" \u00e8 stata registrata con la collaborazione di Scott Kelly, cantante e chitarrista dei Neurosis."}
{"id": "3671373", "revid": "613586", "url": "https://it.wikipedia.org/wiki?curid=3671373", "title": "Isole di Li Nibani", "text": ""}
{"id": "3671375", "revid": "767487", "url": "https://it.wikipedia.org/wiki?curid=3671375", "title": "Flat file", "text": "Vengono chiamati Flat file tutti quei file di dati contenenti tracciati record privi di relazioni strutturali. \nPer interpretare questo tipo di file si richiede la conoscenza di ulteriori elementi quali, ad esempio, le propriet\u00e0 di formattazione del file. Solo i moderni sistemi di gestione dati utilizzano un approccio pi\u00f9 strutturato alla gestione dei file (come quello definito dal Structured Query Language), presentando dei mezzi di archiviazione dati significativamente pi\u00f9 complessi.\nEsportare dati su file delimitati dalla virgola costituisce un'opzione conveniente, resa disponibile dalla maggior parte dei sistemi di gestione dati oggi in uso; il file delimitato, per\u00f2, non contiene in s\u00e9 alcuna informazione riguardo ai dati. Ne segue che l'interpretazione di essi richiede delle ulteriori informazioni. Dunque, tale tipo di file \u00e8 comunemente noto come Flat File.\nClassificazione.\nI Flat File si possono classificare nel modo seguente:\nUn \"Flat file delimitato\" contiene tracciati record con un'ampiezza variabile, separato da un segno che li delimita. Di solito tale segno consiste in una virgola, punto e virgola, due punti o una barra verticale.\nI \"Flat File ad ampiezza fissa\", invece, sono formati da tracciati record con una larghezza invariata, fissa. \nRecord molto lunghi vengono troncati, e quelli corti vengono riempiti con altri elementi (generalmente spazi vuoti).\nUn ulteriore dettaglio da aggiungere consiste nel dire che i Flat file delimitati possono essere soggetti a piccoli problemi nel caso in cui uno dei campi relativo ai dati contenuti presenta il segno di delimitazione al suo interno.\nUno svantaggio invece dei file ad ampiezza fissa consiste nell'uso inefficiente dello spazio che pu\u00f2 portare ad un aumento della dimensione del file.\nFunzionalit\u00e0 ed usi.\nPrincipalmente, i Flat File vengono usati per popolare i database (per questo sono conosciuti come Flat file database), ma questo non costituisce il loro unico impiego. I flat file vengono adoperati in molte applicazioni web al fine di raccogliere informazioni dagli utenti, salvarle e, in seguito, trasferire quelle informazioni su un programma di gestione dati per sottoporle, poi, ad analisi. Salvare le informazioni su flat file comporta un minor dispendio di tempo rispetto alle operazioni di archiviazione in una banca dati. \u00c8 prassi comune aspettare che vi sia un numero rilevante di dati nel flat file prima che questi vengano trasferiti nel database. Idealmente, viene adoperato un programma fornito da terzi, come ad esempio un'applicazione CGI, per la creazione dei flat file originali i cui dati sono stati precedentemente raccolti attraverso l'input di centinaia di utenti. Anche i file di log prodotti dal server possono essere usati per popolare in tal modo i tabulati della banca dati.\nI Flat File sono utilizzati, inoltre, non solo per storicizzare i dati in DB e CMS, ma anche come strumento per il trasferimento dati tra server remoti (in questo caso chiamati anche flussi informativi).\nNegli ultimi anni, questo secondo utilizzo \u00e8 stato sostituito dai file XML che hanno la caratteristica non solo di contenere il dato, ma anche di descriverlo. Chi utilizza ancora i Flat File per il trasferimento dell'informazione sono spesso mainframe con procedure che nessuno osa modificare. \nUna critica fatta al formato XML per il trasferimento massivo di dati \u00e8 che le dimensioni dei file diventano spropositate, mentre quelle dei Flat File sono generalmente ridotte all'essenziale. La soluzione a questo problema \u00e8 quello di comprimere i file XML (soluzione ovviamente ugualmente valida per i Flat File), ma la compressione degli XML vanta ormai lo standard EXI (Efficient XML Interchange, usato spesso per i dispositivi mobili). \n\u00c8 opportuno trasferire dati mediante EXI invece di Flat File: perch\u00e9 non \u00e8 necessario definire il metodo di compressione adottato, perch\u00e9 esistono librerie per leggere il contenuto dei file, perch\u00e9 non c'\u00e8 bisogno che i due sistemi comunicanti stabiliscano a priori il protocollo che descrive le caratteristiche del dato (posizione, allineamento, tipologia, formato, etc). \nQuando per\u00f2 la massa di dati e/o l'arretratezza dei sistemi sono un vincolo, l'unica soluzione resta ancora l'uso dei Flat File. \nPer ovviare ai problemi di comunicazione, di formato, di validazione, di controllo e tanto altro (sia che il flusso dati sia Flat File che XML), \u00e8 opportuno utilizzare dei Data Quality Firewall.\nIl miglior esempio di uso eccellente del flat file \u00e8 costituito dalle Ferrovie Indiane (Indian Railways). La compagnia non fa uso di alcun sistema commerciale di gestione dati relazionale (RDBMS\u00a0\u2013 Relational Data Base Management System), dal momento che non vi \u00e8 alcun sistema di gestione dati che sia in grado di far fronte ad un tale carico di dati, ma utilizza, invece, flat file applicando tutti i concetti relativi al sistema relazionale di gestione dati al proprio sistema.\nImplementazioni pratiche.\n\"Database basati sui Flat File:\"\n\"CMS basati sui Flat File:\"\n\"Strumenti che manipolano/adottano i Flat File:\""}
{"id": "3671376", "revid": "76963", "url": "https://it.wikipedia.org/wiki?curid=3671376", "title": "Fulvio Astalli", "text": "Proveniente da una nobile famiglia laziale, era nipote dei cardinali Francesco Maidalchini e Camillo Astalli-Pamphili.\nBiografia.\nFu chierico della Camera Apostolica sotto papa Clemente X e Presidente delle Armi sotto papa Innocenzo XI.\nVenne nominato cardinale da papa Innocenzo XI nel concistoro del 2 settembre 1686 con speciale dispensa per non aver ancora ottenuto gli ordini minori al momento della nomina e per avere un parente nel Collegio dei cardinali e gli venne assegnato il titolo di cardinale diacono di San Giorgio in Velabro. Nel maggio del 1688 opt\u00f2 per la diaconia di Santa Maria in Cosmedin e poco pi\u00f9 di un anno dopo per quella dei Santi Cosma e Damiano. Nel 1693 divenne prefetto del Supremo Tribunale della Segnatura Apostolica e nello stesso anno divenne legato pontificio ad Urbino, carica che tenne fino al 1696. Dal 1698 al 1701 fu legato pontificio a Ferrara. Nel 1710 opt\u00f2 per il titolo di cardinale presbitero dei Santi Quirico e Giulitta, titolo che lasci\u00f2 pochi mesi dopo per quello di San Pietro in Vincoli. Il 13 maggio 1714 fu consacrato vescovo direttamente da papa Clemente XI, dopo che era stato nominato cardinale vescovo di Sabina. Il 26 aprile 1719 divenne decano del Sacro Collegio e opt\u00f2 per le sedi di Ostia e di Velletri. Venne quindi anche nominato governatore di Velletri.\nAlla sua morte venne sepolto nella basilica di Santa Maria in Ara Coeli in Roma.\nConclavi.\nDurante il suo cardinalato Fulvio Astalli partecip\u00f2 ai conclavi:\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3671377", "revid": "752999", "url": "https://it.wikipedia.org/wiki?curid=3671377", "title": "Associazione Calcio Sampierdarenese 1936-1937", "text": "Questa voce raccoglie le informazioni riguardanti l'Associazione Calcio Sampierdarenese 1936-1937 nelle competizioni ufficiali della stagione 1936-1937."}
{"id": "3671382", "revid": "767487", "url": "https://it.wikipedia.org/wiki?curid=3671382", "title": "Huilliche", "text": "Gli Huilliche (\"Huillice\") sono un gruppo etnico del Cile, facenti parte della cultura Mapuche. Vivono nelle valli montane in un'area situata a sud del fiume Tolt\u00e9n e sull'arcipelago di Chilo\u00e9. Gli Huilliche parlavano la lingua huillice, o un dialetto Huilliche della lingua mapudungun in tempi antichi (ovvero poco dopo l'arrivo degli spagnoli), ma alcuni di loro oggi credono di aver parlato una loro lingua autoctona prima di essere assorbiti dalla cultura Mapuche. Il loro nome significa 'meridionali' (dal mapudungun \"willi\", 'sud', e \"che\", 'popolo')."}
{"id": "3671384", "revid": "19933", "url": "https://it.wikipedia.org/wiki?curid=3671384", "title": "Huilliches", "text": ""}
{"id": "3671386", "revid": "36426", "url": "https://it.wikipedia.org/wiki?curid=3671386", "title": "Handball Emmeti", "text": "L'Handball Emmeti \u00e8 una societ\u00e0 di pallamano, nota come \"ARCOM Emmeti\". La sezione maschile milita nel girone A della Serie A2, la seconda serie nazionale del campionato italiano di pallamano maschile.\nLa sezione maschile disputa le proprie gare interne al Palasport sito in via Stadio a Camisano Vicentino.\nStoria.\nL'Handball Emmeti nasce nel 2009, dalla fusione del G.S.P. Mestrino e U.S. Torri di Quartesolo.\nDopo tre stagioni passate in serie A1, a seguito della riforma dei campionato varata dalla FIGH, nel 2012 partecipa per la prima volta nella sua storia alla Serie A - 1\u00aa Divisione Nazionale, la prima serie nazionale, retrocedendo la stessa stagione.\nPalasport.\nL'Handball Emmeti disputa le proprie gare casalinghe presso il Palasport di via Stadio di Camisano Vicentino.\nL'impianto \u00e8 sito in via Stadio 1 ed ha una capienza di circa 500 spettatori."}
{"id": "3671387", "revid": "19933", "url": "https://it.wikipedia.org/wiki?curid=3671387", "title": "Huillice", "text": ""}
{"id": "3671392", "revid": "287204", "url": "https://it.wikipedia.org/wiki?curid=3671392", "title": "Jellycream", "text": "Jellycream \u00e8 il secondo album solista del chitarrista texano Doyle Bramhall II, pubblicato nel 1999."}
{"id": "3671393", "revid": "1861950", "url": "https://it.wikipedia.org/wiki?curid=3671393", "title": "Boeing 737 MAX", "text": "Il Boeing 737 MAX \u00e8 un modello di aeroplano a fusoliera stretta, in servizio dal 2017, prodotto dalla statunitense Boeing. Sostituisce il Boeing 737 Next Generation (737 NG) e rappresenta la quarta generazione del Boeing 737. Il 737 MAX si differenzia principalmente dal 737 NG per l'utilizzo dei pi\u00f9 grandi motori CFM International LEAP-1B e per altre modifiche aerodinamiche comprese le sue distintive split-tip winglets e modifiche alla cellula.\nLa nuova serie \u00e8 stata annunciata pubblicamente il 30 agosto 2011. Ha effettuato il suo primo volo il 29 gennaio 2016 e ha ottenuto la certificazione FAA nel marzo 2017. La prima consegna \u00e8 stata un MAX 8 nel maggio 2017, a Malindo Air, con la quale ha iniziato il servizio il 22 maggio 2017.\nLa serie 737 MAX \u00e8 disponibile in quattro varianti, offrendo da 138 a 204 posti nella tipica configurazione a due classi e un'autonomia da a nmi (da a km). Il 737 MAX 7, MAX 8 (compreso MAX 200 da 200 posti) e MAX 9 sono destinati a sostituire rispettivamente il 737-700, -800 e -900. Una lunghezza aggiuntiva \u00e8 offerta con il 737 MAX 10. A dicembre 2019, il Boeing 737 MAX aveva ricevuto ordini e consegnato 387 aeromobili.\nNel marzo 2019, il 737 MAX \u00e8 stato messo a terra in tutto il mondo dopo che 346 persone sono morte in due gravi incidenti, il volo Lion Air 610 e il volo Ethiopian Airlines 302. Boeing ha lavorato per riprogettare il sistema di controllo MCAS che ha avuto un ruolo cruciale in entrambi i disastri. Le indagini hanno evidenziato l'insabbiamento della Boeing e la mancanza di certificazione della FAA. La Boeing ha successivamente sospeso la produzione nel gennaio 2020 con circa 400 velivoli in attesa di consegna; la produzione \u00e8 ripresa nel maggio 2020 a un ritmo ridotto dell'80%.\nTra il 29 giugno ed il 1 luglio 2020, la FAA e la Boeing hanno condotto una serie di voli di prova per la ricertificazione. Transport Canada ed EASA hanno concluso ciascuna i propri voli di ricertificazione indipendenti alla fine di agosto e all'inizio di settembre 2020. Il 18 novembre 2020, la FAA ha autorizzato il MAX a tornare in servizio. Prima che l'aereo possa riprendere il servizio, le modifiche dovranno essere implementate secondo una futura prescrizione di aeronavigabilit\u00e0 della FAA e i programmi di formazione delle compagnie aeree dovranno essere approvati. I voli passeggeri negli Stati Uniti con questo aereo sono ripresi nei primi mesi del 2021.\nStoria del progetto.\nA partire dal 2006 la Boeing ha cominciato a discutere la sostituzione del Boeing 737 con un modello dal design moderno che seguisse il Boeing 787 Dreamliner (chiamato Boeing Y1). La decisione fu tuttavia ritardata al 2011.\nNel 2010 per\u00f2 la Airbus lanci\u00f2 la famiglia Airbus A320neo, una nuova serie di aerei a fusoliera stretta con nuovi motori per migliorare il consumo di carburante e l'efficienza operativa. Molte compagnie cominciarono ad ordinare il nuovo aereo, in particolare AirAsia e IndiGo, e questo mise sotto pressione la Boeing; il 30 agosto 2011 la compagnia approv\u00f2 il progetto del 737 MAX. La Boeing stim\u00f2 che il nuovo velivolo avrebbe portato a un risparmio di carburante del 16% rispetto all'Airbus A320 e del 4% rispetto all'Airbus A320neo. Il raggio del 737 MAX era stimato eguagliare o superare quello del concorrente Airbus.\nLe varianti della nuova famiglia sono le seguenti: MAX 7, MAX 8 (con la versione MAX 200), MAX 9 e MAX 10, identificate con i codici ICAO rispettivamente B37M, B38M, B39M e B3JM. La Boeing ha comunicato che la lunghezza della fusoliera e la configurazione dei portelloni sar\u00e0 la stessa della serie precedente.\nTecnica.\nCome nei recenti standard di produzione, il 737 MAX ricever\u00e0 il pacchetto Boeing Sky Interior, con cappelliere e illuminazione a LED entrambe basate sugli interni del Boeing 787, cos\u00ec come per le winglet.\nVerr\u00e0 inoltre introdotto un nuovo modello di wingtip sui nuovi 737. Simile a un ibrido fra winglet e wingtip, secondo la Boeing questo modello assicurer\u00e0 un ulteriore 1,5% di risparmio carburante, pi\u00f9 del 12% di risparmio gi\u00e0 previsto per il 737 MAX.\nBoeing ha anche pianificato di aggiungere ulteriori sistemi fly-by-wire alla famiglia 737 MAX, anche se le aggiunte saranno minime, e ha confermato che saranno aggiunti agli spoiler.\nMotori.\nBoeing ha speso gran parte del 2011 nel valutare due diversi diametri del turbofan CFM International LEAP-1B: 168\u00a0cm o 173\u00a0cm; entrambi comporterebbero cambiamenti al carrello di atterraggio per mantenere i 43\u00a0cm di distanza fra motore e suolo. L'amministratore delegato di Boeing Commercial Airplanes, Jim Albaugh, ha affermato che il motore pi\u00f9 grande consuma meno carburante ma produce pi\u00f9 resistenza e pesa di pi\u00f9, e occorrerebbero ulteriori, estesi cambiamenti alla cellula dell'aereo.\nEntrambi i diametri delle ventole sono un incremento rispetto ai 157\u00a0cm del CFM56-7B montato sul Boeing 737 Next Generation.\nNel novembre 2011, la Boeing ha annunciato la scelta del motore dal diametro di 173\u00a0cm. A causa della maggior larghezza del motore il carrello di atterraggio \u00e8 allungato di 15\u201320\u00a0cm per mantenere la distanza motore-suolo. La configurazione definitiva del 737 MAX \u00e8 stata svelata a fine 2013.\nIl 17 maggio 2012, la Boeing ha annunciato un'ulteriore modifica al diametro della ventola, portandolo a 176\u00a0cm. Il diametro pi\u00f9 grande della ventola sar\u00e0 compensato con un pi\u00f9 piccolo \"core\" del motore, in precedenza identificato come una criticit\u00e0 al design prima della configurazione finale pianificata per met\u00e0 del 2013.\nMCAS.\nL'adozione di motori di maggior diametro ha comportato, per permettere un'adeguata separazione delle gondole motore dal suolo, il posizionamento delle gondole pi\u00f9 in avanti e pi\u00f9 in alto rispetto alle configurazioni precedenti. Gi\u00e0 nelle prime fasi di progettazione, nel 2012, simulando il volo ad alte velocit\u00e0 e angoli di attacco, fu riscontrata una risposta non lineare del velivolo ai comandi del pilota. I progettisti della Boeing decisero quindi di introdurre un sistema di controllo automatico chiamato MCAS (\"Maneuvering Characteristics Augmentation System\") per mitigare il comportamento poco prevedibile in tale parte, poco ristretta, dell'inviluppo di volo. Il sistema si sarebbe attivato solo al contemporaneo superamento di un limite fornito dal sensore dell'angolo di attacco e di un altro limite dato dall'accelerometro e sarebbe rimasto disabilitato per qualsiasi assetto diverso da quello in cui era presente la criticit\u00e0. All'attivazione, il MCAS avrebbe comandato un movimento a picchiare del velivolo, con una graduale rotazione (0,6 gradi ogni 10 secondi) dello stabilizzatore di coda.\nNel 2016, durante i primi voli di prova necessari alla certificazione del velivolo, anche alle basse velocit\u00e0 ed alti angoli di attacco (cio\u00e8 in assetti prossimi allo stallo aerodinamico) emerse un comportamento non ottimale dell'aereo, con una riduzione del margine di stabilit\u00e0 longitudinale a causa delle forze aerodinamiche generate dalle gondole motore. In queste situazioni, aumentando ulteriormente l'angolo di incidenza (e cio\u00e8 avvicinandosi ad un possibile stallo aerodinamico), la forza aerodinamica generata dalle nuove gondole contribuisce con un momento cabrante maggiore, producendo comportamento diverso (pi\u00f9 instabile) rispetto alle precedenti serie di 737. Il MCAS fu quindi modificato, estendendone il funzionamento anche a questa parte dell'inviluppo di volo, rimuovendo dalla logica di intervento il dato proveniente dall'accelerometro (che a basse velocit\u00e0 ne avrebbe impedito l'attivazione) ed aumentando notevolmente la velocit\u00e0 di rotazione dello stabilizzatore di coda (2,5 gradi ogni 10 secondi), dal momento che, per ottenere una determinata risposta, l'escursione dei comandi necessaria \u00e8 tanto pi\u00f9 ampia quanto minore \u00e8 la velocit\u00e0.\nNell'aprile del 2017, alla consegna dei primi esemplari di 737 MAX, l'esistenza di questo impianto era descritta solo nel manuale di manutenzione e si riferiva alla prima versione del MCAS. Per quanto riguarda i manuali di volo dei piloti, invece, durante il processo di certificazione (marzo 2016) la Boeing formul\u00f2 la richiesta (poi accolta dalla FAA) di rimuovere ogni riferimento al MCAS, giustificandola con il modesto impatto che il sistema poteva avere sulla condotta del velivolo. A seguito dell'incidente del volo Lion Air 610, furono aggiornati anche i manuali di volo introducendo la descrizione dell'impianto MCAS.\nImpiego operativo.\nInterdizione al volo e sospensione della produzione.\nL'11 marzo 2019, a seguito dell'incidente del volo Ethiopian Airlines 302 alcuni paesi hanno deciso di chiudere lo spazio aereo a tutti gli aerei 737 MAX. In Europa il blocco dei 737 MAX \u00e8 entrato in vigore grazie alla direttiva EASA 2019-0051-E datata 12 marzo 2019 con la quale si vieta l'utilizzo di 737 MAX 8 e 737 MAX 9 nello spazio aereo europeo. Il blocco \u00e8 stato reso attivo dalle 19:00 UTC dello stesso giorno. Negli Stati Uniti il blocco \u00e8 entrato in vigore il 14 marzo 2019 tramite una direttiva FAA che ha messo a terra tutti gli aerei 737 MAX delle compagnie. Il blocco dei voli dell'apparecchio si \u00e8 esteso a tutti i paesi del mondo ed ha avuto immediate, pesanti conseguenze per l'immagine e per i conti dell'azienda produttrice, nonch\u00e9 per l'indotto e per le compagnie aeree che hanno adottato il velivolo.\nDopo la notizia che la Federal Aviation Administration (FAA) non ne avrebbe approvato il ritorno in servizio prima del 2020, il 16 dicembre 2019 Boeing ha annunciato la sospensione \"temporanea\" della produzione del velivolo. La produzione \u00e8 poi ripresa, ad un ritmo graduale, il 27 maggio 2020.\nIl 18 novembre 2020, la FAA ha annunciato di aver autorizzato il 737 MAX a tornare in servizio. Le compagnie aeree devono effettuare la manutenzione e gli aggiornamenti del sistema prima che i voli possano riprendere. Anche i programmi di addestramento delle compagnie aeree richiederanno l'approvazione.\nIncidenti.\nLuned\u00ec 29 ottobre 2018: un Boeing 737 MAX 8, registrato come PK-LQP della compagnia aerea indonesiana Lion Air operativo dall'agosto dello stesso anno, e quindi utilizzato soltanto per un paio di mesi, \u00e8 precipitato nel mare di Giava poco dopo il decollo dall'Aeroporto di Giacarta da una quota di 5.000 piedi. Il disastro ha causato la morte di tutte e 189 le persone a bordo. \u00c8 il primo incidente di un 737 MAX e il peggiore a coinvolgere il Boeing 737.\nDomenica 10 marzo 2019: un Boeing 737 MAX 8, registrato come ET-AVJ della compagnia Ethiopian Airlines operativo dal novembre precedente, \u00e8 precipitato alla periferia della capitale etiope. L'aereo stava operando il volo ET302 che collega Addis Abeba alla capitale keniota Nairobi e l'incidente \u00e8 avvenuto alle ore 8:44 locali, appena sei minuti dopo il decollo dell'aeromobile. Anche in questo caso nessuna persona a bordo \u00e8 sopravvissuta, con 157 vittime, fra cui otto membri dell'equipaggio. Secondo i dati del sito Flightradar24, l'aereo avrebbe sofferto una perdita di quota prima dello schianto, analogamente a quanto accaduto nel caso del Lion Air 610.\nUtilizzatori.\nDopo i due incidenti avvenuti tra la fine del 2019 e l'inizio del 2020 che ne hanno evidenziato i difetti di progettazione, nessun 737 MAX \u00e8 stato in volo per oltre un anno. Al dicembre 2020, alcuni esemplari hanno condotto voli di test e, dopo le ri-certificazioni da parte dei vari enti predisposti, riprenderanno gradualmente in servizio. Le prime compagnie ad effettuare voli passeggeri sono state American Airlines, Aerom\u00e9xico e Gol Transportes A\u00e9reos.\nAl gennaio 2022, dei 686 esemplari consegnati, 662 sono operativi.\nGli utilizzatori principali sono:\nVoci correlate.\nAerei comparabili per ruolo, configurazione ed epoca\nAltro\nSviluppo correlato\nPrincipali incidenti"}
{"id": "3671396", "revid": "110157", "url": "https://it.wikipedia.org/wiki?curid=3671396", "title": "Partito Liberale di Macedonia", "text": "Il Partito Liberale di Macedonia (in macedone: \"Liberalna Partija Na Makedonija\"; \u041b\u0438\u0431\u0435\u0440\u0430\u043b\u043d\u0430 \u043f\u0430\u0440\u0442\u0438\u0458\u0430 \u043d\u0430 \u041c\u0430\u043a\u0435\u0434\u043e\u043d\u0438\u0458\u0430) \u00e8 un partito politico di orientamento liberale fondato nella Repubblica di Macedonia nel 1999.\nSi \u00e8 affermato in seguito ad una scissione dal Partito Liberal-Democratico.\nIl suo leader \u00e8 Ivon Velickovski."}
{"id": "3671398", "revid": "729019", "url": "https://it.wikipedia.org/wiki?curid=3671398", "title": "Famiglia collisionale", "text": "In astronomia si definisce famiglia collisionale un gruppo di oggetti celesti, in genere corpi minori, che si ritiene abbiano una comune origine derivante da un impatto astronomico, in quanto possiedono composizione simile e spesso parametri orbitali affini.\nTra le famiglie collisionali conosciute o sospettate si annoverano numerose famiglie asteroidali, la gran parte dei satelliti irregolari dei giganti gassosi, la Terra e la Luna e i pianeti nani Plutone, Eris, Haumea e le loro lune."}
{"id": "3671400", "revid": "287204", "url": "https://it.wikipedia.org/wiki?curid=3671400", "title": "Associazione Calcio Liguria 1937-1938", "text": "Questa voce raccoglie le informazioni riguardanti l'Associazione Calcio Liguria nelle competizioni ufficiali della stagione 1937-1938.\nStagione.\nNella stagione 1937-1938 la Sampierdarenese disput\u00f2 il quarto campionato di Serie A a girone unico della sua storia, il primo con la denominazione \"Liguria\".\nOrganigramma societario.\nArea direttiva\nArea tecnica"}
{"id": "3671402", "revid": "1782831", "url": "https://it.wikipedia.org/wiki?curid=3671402", "title": "San Marco (avviso)", "text": "Il San Marco (gi\u00e0 Franz Joseph) \u00e8 stato un avviso a ruote di II classe della Regia Marina (gi\u00e0 della k.u.k. Kriegsmarine), nonch\u00e9 un piroscafo lacuale italiano.\nCaratteristiche.\nCostruito come battello lacuale per il trasporto di passeggeri e merci, il \"Franz Joseph\", provvisto di un limitato armamento per l'impiego militare, restava ovviamente un'unit\u00e0 dal valore bellico molto ridotto, impiegabile solo per compiti di vigilanza in acque lacustri e bombardamento di disturbo contro comunicazioni e strutture costiere, nonch\u00e9 contro cannoniere di armamento eguale od inferiore. Lo scafo era in legno e la nave aveva due alberi, uno a prua ed uno a poppa, privi di vele.\nL'armamento dell'unit\u00e0 era originariamente composto da un cannone in ferro a canna rigata da 18 libbre, due cannoni dello stesso calibro ma a canna liscia, quattro cannoni-obici in ferro ed a canna liscia da 7 libbre e due spingarde, anch'esse in ferro ed a canna liscia. Dopo il passaggio sotto bandiera italiana, nel 1866, l'armamento venne completamente sostituito e ridotto con due cannoni in ferro ed a canna liscia da 12 libbre.\nL'apparato motore era costituito da una macchina alternativa a vapore che, alimentata da una caldaia, imprimeva a due ruote a pale laterali una potenza di 50 HP (37\u00a0kW) nominali, consentendo una velocit\u00e0 di 7,5 nodi.\nStoria.\nOrdinato nel 1849 ai cantieri Escher Wyss di Zurigo dalla \u00abSociet\u00e0 Navigazione a Vapore del Lago di Garda\u00bb e varato nel gennaio 1850 a Riva del Garda, dov'era stato riassemblato dopo la costruzione delle sezioni di scafo a Zurigo ed il loro trasporto nella localit\u00e0 gardesana, il piroscafo avrebbe dovuto essere un battello a ruote per il trasporto di merci e passeggeri, ma nel 1852 la societ\u00e0 proprietaria lo vendette per 150.000 svanziche (67.300 fiorini), mentre era in allestimento, al governo austro-ungarico del Regno Lombardo-Veneto.\nDenominato \"Franz Joseph\" (nome scelto dalla compagnia proprietaria per l'impiego civile e mantenuto dalla k.u.k. Kriegsmarine), il battello venne completato come piroscafo a ruote armato con alcune bocche da fuoco di piccolo calibro e venne assegnato alla flottiglia austroungarica del Lago di Garda. Pur essendo unit\u00e0 militari, il \"Franz Joseph\" e gli altri piroscafi armati disimpegnavano anche il servizio di trasporto dei passeggeri tra le localit\u00e0 rivierasche.\nNel giugno 1859 il \"Franz Joseph\", insieme agli altri due piroscafi armati (\"Benaco\" ed \"Hess\") ed alle cannoniere che componevano la flottiglia austro-ungarica del Garda, partecip\u00f2 alle operazioni della seconda guerra d'indipendenza. In tali operazioni, mancando qualsiasi unit\u00e0 navale francese o sardo-piemontese, le unit\u00e0 austroungariche non ebbero un ruolo di rilievo, subendo per\u00f2 la perdita del \"Benaco\", affondato al largo di Sal\u00f2 da una batteria piemontese, il 20 giugno 1859.\nConclusosi il conflitto con l'annessione al Regno di Sardegna della sponda lombarda del lago, il \"Franz Joseph\" e l'\"Hess\" limitarono il loro servizio alle sole sponde veneta e trentina.\nAllo scoppio della terza guerra d'indipendenza, nel giugno 1866, la flottiglia austroungarica aveva base a Torri del Benaco e contava, oltre al \"Franz Joseph\" ed all'\"Hess\", anche su nove cannoniere (tre ad elica e due a vela) ed undici lance armate, con un totale di 62 pezzi d'artiglieria e 10 spingarde: una forza di molto superiore alle sei piccole e male armate, nonch\u00e9 impreparate, cannoniere italiane (cui si aggiungeva il piroscafo a ruote \"Benaco\", requisito ed adibito al trasporto dei rifornimenti). Ci\u00f2 permise alle navi imperiali di avere l'iniziativa nel corso delle operazioni: il 1\u00ba luglio 1866 l'\"Hess\", insieme ad alcune cannoniere, bombard\u00f2 la stazione ferroviaria di Desenzano, provocando tuttavia danni di scarsa importanza, e lo stesso giorno il \"Franz Joseph\" bombard\u00f2 il bacino di raddobbo di Desenzano.\nA partire dalle cinque di mattina del 2 luglio 1866 il \"Franz Joseph\", insieme all'\"Hess\" ed a due cannoniere, bombard\u00f2 il paese di Gargnano. Le unit\u00e0 austriache fecero ritorno a San Vigilio solo alle sei di sera, in seguito alla reazione di una batteria italiana appostatasi nei pressi di Gargnano: nel corso del bombardamento venne pesantemente danneggiato l'abitato di Gargnano, con un morto ed otto feriti tra i garibaldini del 2\u00ba Reggimento Volontari Italiani l\u00e0 concentrati.\nAltre azioni che videro protagoniste le unit\u00e0 austro-ungariche avvennero il 10 luglio (bombardamento della strada di Bogliaco, ov'era appostata una batteria garibaldina, con scarsi danni, e nuovo bombardamento del bacino di Desenzano ad opera dell'\"Hess\") e soprattutto tra il 19 ed il 20 luglio, quando l'\"Hess\" e le cannoniere \"Speiteufel\", \"Wildfang\" e \"Scharfsch\u00fctze\" bombardarono nuovamente Gargnano, catturarono il piroscafo \"Benaco\", danneggiato nel corso del cannoneggiamento, e causarono l'affondamento del barcone \"Poeta\": all'azione prese parte anche il \"Franz Joseph\". \nIn seguito alla conclusione del conflitto, comunque, il Veneto pass\u00f2 al Regno d'Italia, e con esso anche la flottiglia austro-ungarica. Ceduto dall'Austria al governo italiano per circa 40.000 franchi svizzeri il 18 ottobre 1866, il \"Franz Joseph\" venne ribattezzato \"San Marco\" e, classificato avviso a ruote di II classe, venne iscritto nel Quadro del Naviglio della Regia Marina il 2 dicembre 1866. \nEssendo tuttavia venuta meno la necessit\u00e0 di tante unit\u00e0 da guerra su uno specchio d'acqua ormai quasi completamente italiano, il \"San Marco\" ebbe un servizio militare estremamente breve: pur restando formalmente di propriet\u00e0 della Regia Marina (dai cui ruoli fu radiato solo nel 1880), infatti, l'avviso venne dato in gestione gi\u00e0 nel marzo 1867 alla \u00abSociet\u00e0 Strade Ferrate dell'Alta Italia\u00bb (SFAI), che aveva ottenuto dal governo italiano la concessione del servizio regolare di trasporto merci e passeggeri sul lago. La SFAI inizi\u00f2 il proprio servizio, con quattro piroscafi (\"San Marco\", \"Benaco\", \"Principe Oddone\" \u2013 ex \"Hess\" \u2013 e \"Sirmione\"), il 21 gennaio 1867, effettuando un collegamento tre volte alla settimana tra Riva, Peschiera e Desenzano. Nel 1879 il servizio divenne a doppie corse giornaliere (discendenti al mattino ed ascendenti al pomeriggio), e nel 1885 pass\u00f2 alla \u00abSociet\u00e0 delle Ferrovie Meridionali\u00bb, detta \u00abAdriatica\u00bb.\nPer essere adattato al servizio passeggeri il \"San Marco\", nel corso degli anni, sub\u00ec radicali lavori di rimodernamento e ricostruzione, che ne mutarono completamente l'aspetto, trasformandolo di fatto in un piroscafo passeggeri a ruote.\nNel 1880 il \"San Marco\" venne formalmente riconsegnato alla Regia Marina per la radiazione, dopo la quale, divenuto nave mercantile a tutti gli effetti, rimase in servizio passeggeri ancora per diversi anni, dopo di che, intorno al 1888-1890, reso obsoleto e superfluo dai nuovi battelli entrati in servizio, venne posto in disarmo. In seguito al passaggio del servizio dall'\u00abAdriatica\u00bb alla ditta \u00abInnocente Mangilli\u00bb di Milano, il vecchio piroscafo venne demolito nel 1894."}
{"id": "3671403", "revid": "198277", "url": "https://it.wikipedia.org/wiki?curid=3671403", "title": "Mauro Vittiglio", "text": "Carriera.\nHa disputato 4 incontri del campionato di Serie A 1979-1980 con la maglia del , esordendo in massima serie il 9 marzo 1980 in occasione del successo interno sul . Con gli umbri ha inoltre all'attivo 2 presenze in Serie B (stagione 1982-1983).\nDurante il biennio 1980-1982, passato in prestito all', ha vinto il girone B del campionato di Serie C1 1981-1982 e la Coppa Italia Semiprofessionisti 1980-1981, nella quale ha anche segnato un gol nella finale di ritorno vinta per 2-0 contro la Ternana il 20 giugno 1981."}
{"id": "3671406", "revid": "1318658", "url": "https://it.wikipedia.org/wiki?curid=3671406", "title": "Unione Democratica per l'Integrazione", "text": "LUnione Democratica per l'Integrazione (in macedone: \"Demokratska Unija za Integracija\"; \u0414\u0435\u043c\u043e\u043a\u0440\u0430\u0442\u0441\u043a\u0430 \u0443\u043d\u0438\u0458\u0430 \u0437\u0430 \u0438\u043d\u0442\u0435\u0433\u0440\u0430\u0446\u0438\u0458\u0430; in albanese: \"Bashkimi Demokratik p\u00ebr Integrim\") \u00e8 un partito politico fondato nella Repubblica di Macedonia nel 2001.\nObiettivo del partito \u00e8 la difesa della minoranza albanese presente nel Paese."}
{"id": "3671411", "revid": "1543377", "url": "https://it.wikipedia.org/wiki?curid=3671411", "title": "Camilla Sjoberg", "text": "Biografia.\nNasce nel Sud della Scandinavia, dove fino all'et\u00e0 di ventuno anni lavora come parrucchiera in un suo negozio a Karlsborg, in Svezia; poi, stanca della vita di provincia, decide di trasferirsi in California, a Walnut Creek, guadagnandosi da vivere come babysitter. Qui negli Stati Uniti, viene notata in un hotel di San Francisco da un talent scout italiano, il quale nel 1998 la porta a Milano e le fa intraprendere la carriera di modella. In Europa la ragazza diventa immediatamente testimonial di molte campagne pubblicitarie, legate al mondo della moda e non. Posa inoltre per vari servizi fotografici di nudo femminile su riviste settoriali e mensili maschili, e partecipa alla realizzazione di alcuni calendari sexy.\nIntanto nel 2003 approda in televisione come una della showgirl di \"Torno sabato... e tre\", programma del sabato sera di Rai 1 condotto da Giorgio Panariello. Sempre sul piccolo schermo, nel 2005 diventa una delle veejay della trasmissione musicale di Rai 2 \"CD Live\", mentre nel 2007 \u00e8 nel cast del programma di Cochi e Renato \"Stiamo lavorando per noi\", sulla medesima rete. Negli stessi anni \u00e8 anche una delle inviate di Dahlia TV. In mezzo a tutto ci\u00f2, nel 2006 debutta come attrice al cinema, come coprotagonista del film di Renato Pozzetto \"Un amore su misura\", presentato al Festival di Roma. Sul grande schermo prende parte poi anche alla commedia \"Un'estate ai Caraibi\" di Carlo Vanzina. Oltre alla professione di modella ed attrice, \u00e8 anche una deejay, esibendosi in DJ set nei locali e nelle discoteche.\nAgenzie.\nLa modella ha lavorato per le seguenti agenzie:"}
{"id": "3671412", "revid": "599013", "url": "https://it.wikipedia.org/wiki?curid=3671412", "title": "Bruno Crola", "text": "Carriera.\nMilit\u00f2 nell'Arona, nell'Intra e nella SIAI di Sesto Calende; gioc\u00f2 poi in Serie A con Liguria e Fiorentina."}
{"id": "3671413", "revid": "682118", "url": "https://it.wikipedia.org/wiki?curid=3671413", "title": "Coltrane", "text": ""}
{"id": "3671416", "revid": "1444001", "url": "https://it.wikipedia.org/wiki?curid=3671416", "title": "Partito Democratico degli Albanesi", "text": "Il Partito Democratico degli Albanesi (in macedone: \"Demokratska Partija na Albancite\"; \u0414\u0435\u043c\u043e\u043a\u0440\u0430\u0442\u0441\u043a\u0430 \u043f\u0430\u0440\u0442\u0438\u0458\u0430 \u043d\u0430 \u0410\u043b\u0431\u0430\u043d\u0446\u0438\u0442\u0435; in albanese: \"Partia Demokratike Shqiptare\") \u00e8 un partito politico fondato nella Repubblica di Macedonia nel 1997.\nIl partito, affermatosi per tutelare la minoranza albanese presente nel Paese, \u00e8 guidato da Menduh Tha\u00e7i."}
{"id": "3671421", "revid": "767487", "url": "https://it.wikipedia.org/wiki?curid=3671421", "title": "Avvistamento di Antananarivo", "text": "L'avvistamento di Antananarivo \u00e8 un avvistamento di UFO avvenuto nel 1954 al di sopra della citt\u00e0 di Antananarivo, nel Madagascar. Il caso \u00e8 stato considerato importante dagli ufologi perch\u00e9 accaduto fuori dall'America e dall'Europa, a dimostrazione che gli avvistamenti di UFO andavano considerati un fenomeno mondiale.\nCronologia dei fatti.\nIl 16 agosto 1954 verso le 17 fu vista una bolla luminosa di colore verde cadere dal cielo e sparire dietro una collina. Qualche minuto dopo l'oggetto riapparve, sorvolando prima le alture vicino Antananarivo e poi l'Avenue de la Lib\u00e9ration (una delle strade pi\u00f9 importanti della citt\u00e0) davanti a centinaia di testimoni, a meno di cento metri dal suolo, senza emettere alcun rumore. I testimoni dichiararono di avere osservato alcuni black out in corrispondenza delle zone sorvolate dall'UFO e che gli animali domestici avevano reazioni di panico. Dopo un po' l'oggetto si allontan\u00f2. Fu rivisto qualche minuto pi\u00f9 tardi a 150\u00a0km pi\u00f9 a nord, dove secondo i testimoni provoc\u00f2 reazioni di panico in una mandria di bestiame.\nDopo qualche giorno, il Comando Aereo del Madagascar chiese al direttore dell'osservatorio astronomico di Antananarivo, il gesuita padre Coze, di raccogliere testimonianze in merito. La maggior parte dei testimoni concord\u00f2 nel dire che l'oggetto aveva effettuato una discesa a picco e diversi passaggi sulla citt\u00e0. Tra i testimoni figurava anche Edmond Campagnac, pilota e direttore tecnico di Air France ad Antananarivo. Secondo una sua stima, la bolla aveva un diametro di circa 40 metri ed una velocit\u00e0 di circa 400\u00a0km/h. Alcuni testimoni dissero di avere visto un oggetto metallico sulla sommit\u00e0 della bolla.\nSpiegazioni.\nFu avanzata l'ipotesi di un velivolo segreto sovietico, ma venne presto scartata. Non furono avanzate altre spiegazioni razionali, come quelle relative a fenomeni naturali, per cui il caso rimase insoluto.\nQuesto caso \u00e8 regolarmente citato dagli ufologi fautori dell'ipotesi extraterrestre come uno dei pi\u00f9 misteriosi. L'ipotesi del prototipo militare segreto non viene ritenuta attendibile in ragione della data dell'avvenimento e dello sviluppo della storia dell'aviazione, mentre le spiegazioni basate sull'ipotesi psicosociale sono contestate dagli ufologi a causa del gran numero di testimoni di diverso livello sociale e culturale.\nNel 1999 il caso fu citato in Francia nell'ambito del rapporto COMETA."}
{"id": "3671426", "revid": "267975", "url": "https://it.wikipedia.org/wiki?curid=3671426", "title": "Diocesi di Britonia", "text": "La diocesi di Britonia (in latino: \"Dioecesis Britoniensis\") \u00e8 una sede soppressa e una sede titolare della Chiesa cattolica.\nStoria.\nBritonia (o Breto\u00f1a) fu un'antica sede episcopale, corrispondente all'odierna localit\u00e0 di Santa Mar\u00eda de Breto\u00f1a nel comune spagnolo di A Pastoriza in Galizia.\nQuesta diocesi appare per la prima volta al concilio di Lugo del 569 e nel \"Parrochiale suevum\" \u00e8 descritta in questi termini: \"Ad sedem Britonorum ecclesias que sunt intro Britones una cum monasterio Maximi et que in Asturiis sunt\". Essa fu fondata, tra la fine del V secolo e l'inizio del VI, dai brito-romani in fuga dalla Britannia romana in seguito alle invasioni dei Sassoni e degli Angli. Secondo lo storico J. Trashorras, questa circoscrizione ecclesiastica era di tipo personale, poich\u00e9, almeno inizialmente, estendeva la sua giurisdizione solo sui Britanni emigrati dal nord, senza un territorio ben determinato. Col passare del tempo, il numero dei cristiani aument\u00f2, anche grazie all'opera di evangelizzazione di san Martino di Braga, e la diocesi si trasform\u00f2 in una sede con un territorio determinato, che il \"Parrochiale suevum\" identifica con la Galizia e le Asturie.\nSono quattro i vescovi che certamente possono essere attribuiti a questa diocesi. Il primo \u00e8 Mahiloc, nome tipicamente britannico, che partecip\u00f2 al secondo concilio di Braga del 572 e si firma come \"Mailoc, Britonensis ecclesiae episcopus\". Gli atti del concilio riportano una postilla che lascia intendere che lo stesso Mahiloc avrebbe partecipato al concilio di Lugo del 569. Inoltre, secondo alcuni autori, il vescovo Maliosus che presenzi\u00f2 al concilio di Braga del 561 potrebbe identificarsi con il nostro Mahiloc.\nSecondo vescovo noto \u00e8 Metopio, che prese parte al quarto concilio di Toledo nel 633. Segue il vescovo Sonna, menzionato in due occasioni, al settimo concilio di Toledo del 646 (\"Sonna sanctae ecclesiae Britoniensis episcopus\") e all'ottavo concilio nel 653, dove fu rappresentato da un presbitero, Macterico (\"Mactericus presbyter Sosani episcopi Britaniensis\"). Infine il vescovo Bela assistette nel 675 al terzo concilio di Braga.\nNegli atti dei concili ispanici appaiono, in tre occasioni, i titolari di una sede Laniobrense. Si tratta di Ermerico, presente al terzo concilio di Toledo del 589; di Brandila, che intervenne al tredicesimo concilio di Toledo nel 683; e di Suniagisido, che assistette al sedicesimo concilio toletano nel 693. Enrique Fl\u00f3rez, nella sua \"Espa\u00f1a Sagrada\", aveva ipotizzato che questa \"dioecesis Laniobrensis\" non fosse mai esistita e che il nome derivasse da un errore di qualche amanuense, ed aveva attribuito questi tre vescovi alla diocesi di Britonia. Altri autori oggi ipotizzano che la diocesi di Britonia abbia avuto due sedi ufficiali, Britonia e Laniobria, e che i loro vescovi si firmavano alternativamente \"Britonensis\" o \"Laniobrensis\" a seconda della sede che in quel momento occupavano.\nLa diocesi di Britonia scomparve agli inizi dell'VIII secolo per le incursioni arabe nel nord della Spagna. In parte dei territori della diocesi nella seconda met\u00e0 del IX secolo si install\u00f2 un'altra diocesi, quella di \"Mindunieto\", dove si erano rifugiati i vescovi di Dumio, e che \u00e8 all'origine dell'attuale diocesi di Mondo\u00f1edo-Ferrol. Secondo Cal Pardo non c'\u00e8 continuit\u00e0 storica fra l'antica diocesi di Britonia e la successiva diocesi di Mondo\u00f1edo.\nDal 1969 Britonia \u00e8 annoverata tra le sedi vescovili titolari della Chiesa cattolica; dal 3 dicembre 1994 il vescovo titolare \u00e8 Pawe\u0142 Cie\u015blik, gi\u00e0 vescovo ausiliare di Koszalin-Ko\u0142obrzeg."}
{"id": "3671427", "revid": "585241", "url": "https://it.wikipedia.org/wiki?curid=3671427", "title": "Partito per la Prosperit\u00e0 Democratica", "text": "Il Partito per la Prosperit\u00e0 Democratica (in macedone: \"Partija za Demokratski Prosperitet\"; \u041f\u0430\u0440\u0442\u0438\u0458\u0430 \u0437\u0430 \u0434\u0435\u043c\u043e\u043a\u0440\u0430\u0442\u0441\u043a\u0438 \u043f\u0440\u043e\u0441\u043f\u0435\u0440\u0438\u0442\u0435\u0442; in albanese: \"Partia e Prosperiteti Demokratike\") \u00e8 un partito politico fondato nella Repubblica di Macedonia nel 1990.\nIl partito, il cui obiettivo \u00e8 la tutela della minoranza albanese presente nel Paese, \u00e8 guidato da Abdyladi Vejseli."}
{"id": "3671428", "revid": "1310927", "url": "https://it.wikipedia.org/wiki?curid=3671428", "title": "Nektarios Alexandrou", "text": "Carriera.\nClub.\nHa trascorso tutta la sua carriera nella squadra cipriota dell', ad eccezione di due stagioni in Grecia nel Larissa.\nNazionale.\nNel 2006 debutta con la nazionale cipriota, con cui conta 19 presenze.\nStatistiche.\nPresenze e reti nei club.\n\"Statistiche aggiornate al 17 dicembre 2016.\""}
{"id": "3671430", "revid": "287204", "url": "https://it.wikipedia.org/wiki?curid=3671430", "title": "Oscar Zub\u00eda", "text": "Carriera.\nClub.\nInizi\u00f2 la sua carriera nel River Plate di Montevideo, si guadagn\u00f2, grazie alle sue prestaizoni, un posto nella Nazionale di calcio dell'Uruguay.\nNel 1970 pass\u00f2 al Pe\u00f1arol, la prima squadra che gli permise, nel 1971, di giocare per la prima volta nella Coppa Libertadores.\nNel 1972 lasci\u00f2 l'Uruguay per andare a giocare nel LDU Quito, in Ecuador. Aiut\u00f2 la squadra a conquistare i suoi primi due campionati nazionali.\nNazionale.\nPrese parte, insieme alla Nazionale di calcio dell'Uruguay, al dove fin\u00ec la competizione al quarto posto.\nCon la Nazionale di calcio dell'Uruguay, Dal 28 maggio 1968 al 10 febbraio 1971, Zub\u00eda ha totalizzato 15 presenze nelle quali ha segnato 4 gol."}
{"id": "3671431", "revid": "765341", "url": "https://it.wikipedia.org/wiki?curid=3671431", "title": "Egocentrica (album)", "text": "Egocentrica \u00e8 il primo album della cantautrice italiana Simona Molinari, pubblicato il 20 febbraio 2009.\nL'album \u00e8 stato pubblicato in seguito alla partecipazione dell'artista al Festival di Sanremo 2009 nella sezione \"Proposte\" con il brano \"Egocentrica\", da cui prende nome l'album.\nIl disco.\nIl disco contiene 12 tracce, precisamente 6 inediti e 6 cover, ed \u00e8 stato promosso dai singoli \"Egocentrica\" (che \u00e8 anche il primo singolo in assoluto della cantautrice, che \u00e8 stata lanciata da Valeriano Chiaravalle, con la quale former\u00e0 un sodalizio nel 2011) e \"Nell'aria\".\nTra le cover figura la colonna sonora del film \"La vita \u00e8 bella\", ovvero \"Life Is Beautiful\".\nRiguardo al titolo dell'album, l'artista ha detto:\n\"Volevo parlare dell'egocentrismo, che secondo me \u00e8 un po' la malattia di questi tempi. Siamo tutti molto presi da noi stessi. Volevo raccontare questo aspetto in maniera divertente e ironica anche se con un velo di amarezza. Perch\u00e9 l'egocentrismo in fondo \u00e8 una richiesta di attenzioni, affetto e amore, che dimostra una fragilit\u00e0.\"\nDall'album, oltre che al brano presentato al Festival di Sanremo 2009, viene estratto come secondo singolo il brano Nell'Aria, di cui l'artista registra il video tra le macerie della sua citt\u00e0 adottiva, L'Aquila, colpita poco prima da un devastante terremoto."}
{"id": "3671432", "revid": "110157", "url": "https://it.wikipedia.org/wiki?curid=3671432", "title": "Guitalele", "text": "Un guitalele (a volte anche guitarlele) \u00e8 uno strumento musicale, ibrido di chitarra classica e ukulele.\nIl guitalele combina la trasportabilit\u00e0 dell'ukulele, grazie alle sue piccole dimensioni, con le sei corde della chitarra classica e le possibili combinazioni che ne derivano.\nPu\u00f2 avere un microfono incorporato, che permette di suonare il guitalele sia come chitarra acustica, sia collegato ad un amplificatore.\nIl guitalele viene commercializzato sia come chitarra da viaggio, che come chitarra per bambini.\nNel gennaio 1997, la Yamaha Corporation mise in commercio il GL-1 Guitalele.\nUn guitalele ha le stesse dimensioni di un ukulele: ne consegue che la sesta corda (il basso) produce un la (corrisponde cio\u00e8 a una chitarra col capotasto al quinto tasto). \nLe corde vengono accordate (dalla pi\u00f9 grave verso la pi\u00f9 acuta) in la-re-sol-do-mi-la (ADGCEA), sicch\u00e9 le note a vuoto delle quattro corde pi\u00f9 acute risultano le stesse di un ukulele con la quarta corda accordata a sol basso."}
{"id": "3671433", "revid": "123640381", "url": "https://it.wikipedia.org/wiki?curid=3671433", "title": "Home invasion", "text": "L'home invasion \u00e8 un tema cinematografico spesso collegato al genere thriller, ma accostato frequentemente a molti altri generi, tra i quali il dramma, il poliziesco o l'horror (utilizzato, di rado, anche nel campo delle commedie, spesso nere). Questo sottogenere consiste, come suggerisce il nome, nell'invasione, da parte di uno o pi\u00f9 criminali (i quali vi si possono insediare con la forza o, a volte, con l'inganno), di abitazioni occupate da coppie, famiglie o gruppi di persone, con le conseguenze del caso spiacevoli e non di rado tragiche (come torture o umiliazioni fisiche e psicologiche inflitte dai criminali agli sventurati inquilini o peggio ancora lo stupro o l'omicidio di uno o pi\u00f9 degli occupanti delle abitazioni). I film appartenenti a questo sottogenere possono svolgersi per intero all'interno delle abitazioni oppure contenere solo una o pi\u00f9 scene ambientate in una casa sottoposta ad occupazione.\nDegli esempi di questo genere cinematografico di nicchia possono essere film storici come \"Arancia meccanica\" di Stanley Kubrick e \"Cane di paglia\" di Sam Peckinpah, classici come \"Mamma, ho perso l'aereo\" di Chris Columbus, ed alcuni pi\u00f9 recenti come \"Funny Games\" e il suo remake del 2007, entrambi diretti da Michael Haneke, e \"Panic Room\" di David Fincher.\nPi\u00f9 recentemente questo genere \u00e8 stato caratterizzato da stilemi pi\u00f9 tipici del cinema horror, tramite il dilatamento delle scene di suspense e l'utilizzo di jumpscare. Inoltre gli antagonisti tendono ad essere disumanizzati, venendo mascherati come nella tradizione dello slasher (distaccandosi per\u00f2 dal genere poich\u00e8 spesso la maschera viene tolta davanti alle vittime, come a voler sottolineare la perversione umana di questi personaggi) ed assumendo movenze spettrali che difficilmente verrebbero ricollegate ad un uomo comune. Alcuni esempi di questo sottogenere dell'horror sono: \"Vacancy\" di Nimr\u00f3d Antal, \"The Strangers\" di Bryan Bertino, \"Hush - Il terrore del silenzio\" di Mike Flanagan, \"Us\" di Jordan Peele e \"L'uomo invisibile\" di Leigh Whannell, o ribaltando le parti ma mantenendo il concetto Man in the Dark di Fede \u00c1lvarez."}
{"id": "3671434", "revid": "729019", "url": "https://it.wikipedia.org/wiki?curid=3671434", "title": "Smaltatura per immersione", "text": "Con smaltatura per immersione s'intende il procedimento utile a rivestire un prodotto ceramico di una soluzione vetrosa opacizzante , bianca (maiolica), se utile ad una successiva decorazione, genericamente il rivestimento pu\u00f2 essere di qualsiasi altro colore per piatti od oggetti che abbiano necessit\u00e0 di basi monocrome . Prima di procedere all'immersione nello smalto, l'oggetto deve essere perfettamente pulito e privo di polveri. Si possono utilizzare semplicemente le mani per tenere il pezzo, pi\u00f9 professionalmente con l'ausilio di pinze in metallo, questo per limitare segni e successive imperfezioni che potrebbero emergere nella successiva cottura se non rifinite perfettamente. Per una corretta smaltatura per immersione \u00e8 necessario, prima di tutto, portare la soluzione d'acqua e smalto in sospensione agitando energicamente il tutto per alcuni minuti, quando la sospensione risulter\u00e0 sufficientemente omogenea nella densit\u00e0 scelta, si proceder\u00e0 all'immersione dell'oggetto."}
{"id": "3671438", "revid": "1005847", "url": "https://it.wikipedia.org/wiki?curid=3671438", "title": "Partito Socialista di Macedonia", "text": "Il Partito Socialista di Macedonia (im macedone: \"Socijalisti\u010dka Partija na Makedonija\"; \u0421\u043e\u0446\u0438\u0458\u0430\u043b\u0438\u0441\u0442\u0438\u0447\u043a\u0430 \u043f\u0430\u0440\u0442\u0438\u0458\u0430 \u043d\u0430 \u041c\u0430\u043a\u0435\u0434\u043e\u043d\u0438\u0458\u0430) \u00e8 un partito politico di orientamento socialista e nazionalista fondato nella Repubblica di Macedonia nel 1989.\nAffermatosi come prosecutore dell'Alleanza Socialista dei Lavoratori di Macedonia, il partito \u00e8 guidato da Ljubisav Ivanov-Dzingo."}
{"id": "3671439", "revid": "767487", "url": "https://it.wikipedia.org/wiki?curid=3671439", "title": "Lucchese Palli", "text": "I Lucchese Palli, Lucchesi Palli o Lucchese sono una famiglia principesca, che una certa tradizione ritiene discendenti dal casato del re longobardo Desiderio, ma su cui non si hanno notizie certe se non a partire dal XV secolo.\nIl capostipite \u00e8 ritenuto Adinolfo, figlio di una sorella di Desiderio, che trasse il cognome da un proprio castello detto Tre Palli. I suoi discendenti governarono Lucca.\nCapostipite siciliano \u00e8 Andrea Palli che pass\u00f2 in Sicilia nel 1067 o 1097 assumendo anche il cognome Lucchese per ricordare la propria patria, i suoi discendenti dimorarono in Sciacca, Naro e Palermo. Un Luigi Antonio fu creato da Federico II di Svevia prefetto. Un Giacomo, barone di Camastra, fu diversi anni senatore di Palermo. Un Giuseppe fu giurato di Naro. Un Giovanni, principe di Campofranco, fu pretore di Palermo. Un Saverio fu giurato di Licata.\nComplessivamente la famiglia possedette un principato, quattro ducati, tre marchesati, una contea ed oltre diciotto feudi."}
{"id": "3671443", "revid": "752999", "url": "https://it.wikipedia.org/wiki?curid=3671443", "title": "Associazione Calcio Liguria 1939-1940", "text": "Questa voce raccoglie le informazioni riguardanti l'Associazione Calcio Liguria nelle competizioni ufficiali della stagione 1939-1940."}
{"id": "3671446", "revid": "1284772", "url": "https://it.wikipedia.org/wiki?curid=3671446", "title": "Brani musicali di Zucchero Fornaciari", "text": "Questa pagina elenca tutti i brani musicali di Zucchero Fornaciari."}
{"id": "3671449", "revid": "1305772", "url": "https://it.wikipedia.org/wiki?curid=3671449", "title": "Unione Democratica (Macedonia del Nord)", "text": "L'Unione Democratica () \u00e8 un partito politico fondato nella Repubblica di Macedonia nel 2002."}
{"id": "3671450", "revid": "554633", "url": "https://it.wikipedia.org/wiki?curid=3671450", "title": "Pionieri dell'aviazione", "text": ""}
{"id": "3671458", "revid": "675761", "url": "https://it.wikipedia.org/wiki?curid=3671458", "title": "Iulia Valentia Banasa", "text": "Iulia Valentia Banasa fu una delle tre colonie romane della Mauretania Tingitana (Marocco settentrionale) fondate da Augusto tra il 33 a.C. ed il 25 a.C. per i veterani della battaglia di Azio.\nDescrizione.\nSi trovava sulla riva meridionale del fiume Sebou, sul sito oggi noto come Sidi Ali Boujenoun. All'inizio del regno di Marco Aurelio, Banasa divenne la Colonia Aurelia. Nel 285 la provincia romana della Mauretania Tingitana si ridusse ai territori a nord di Lixus. Banasa fu quindi abbandonata.\nTra le rovine di Banasa si trovano i caratteristici elementi di una citt\u00e0 romana: un forum con una basilica, a campidoglio ed i bagni, oltre a strade disposte regolarmente. Molti degli edifici risalgono all'inizio del III secolo. Il nome latino Valentia significa \"giovane\", \"forte\", e pu\u00f2 essere paragonato a Valence (Francia) e Valencia (Spagna), anch'esse colonie. Augusto fond\u00f2 almeno dodici colonie romane in Mauritania, nonostante fosse un regno assoggettato e non una vera provincia dell'impero. Alcune delle principali citt\u00e0 romane contemporanee alla Iulia Valentia Banasa, furono Chella e Volubilis, con quest'ultima che condivide con Banasa la presenza di una basilica e di strade disposte regolarmente.\nI reperti scavati a Banasa sono esposti presso il Museo archeologico di Rabat."}
{"id": "3671459", "revid": "19933", "url": "https://it.wikipedia.org/wiki?curid=3671459", "title": "Banasa", "text": ""}
{"id": "3671460", "revid": "767487", "url": "https://it.wikipedia.org/wiki?curid=3671460", "title": "Nuovo Partito Socialdemocratico", "text": "Il Nuovo Partito Socialdemocratico (in macedone: \"Nova Socijaldemokratska Partija\"; \u041d\u043e\u0432\u0430 \u0441\u043e\u0446\u0438\u0458\u0430\u043b\u0434\u0435\u043c\u043e\u043a\u0440\u0430\u0442\u0441\u043a\u0430 \u041f\u0430\u0440\u0442\u0438\u0458\u0430) \u00e8 un partito politico di orientamento liberal-socialista fondato nella Repubblica di Macedonia nel 2005.\nIl suo leader \u00e8 Tito Petkovski."}
{"id": "3671463", "revid": "621682", "url": "https://it.wikipedia.org/wiki?curid=3671463", "title": "Angelo Bonistalli", "text": ""}
{"id": "3671466", "revid": "767487", "url": "https://it.wikipedia.org/wiki?curid=3671466", "title": "Verso il paradiso (film)", "text": "Verso il paradiso (\"Household Saints\") \u00e8 un film del 1993 diretto da Nancy Savoca, tratto dal romanzo \"Household Saints\" di Francine Prose.\nTrama.\nUna famiglia italo-americana, i Santangelo, vive a Little Italy nella New York a cavallo tra gli anni '50 e '60. Joseph Santangelo ha conosciuto e vinto a carte la moglie Catherine. La loro vita di coppia \u00e8 basata sulla semplicit\u00e0 della quotidianit\u00e0 tra casa e bottega, condita da superstizioni e pettegolezzi. La loro unica figlia, Teresa, viene educata dalla nonna Carmela nel solco della pi\u00f9 intransigente tradizione religiosa, senza sospettare la strada che il destino ha preparato per la nipote verso il Paradiso."}
{"id": "3671472", "revid": "752999", "url": "https://it.wikipedia.org/wiki?curid=3671472", "title": "Associazione Calcio Liguria 1941-1942", "text": "Questa voce raccoglie le informazioni riguardanti l'Associazione Calcio Liguria nelle competizioni ufficiali della stagione 1941-1942."}
{"id": "3671473", "revid": "1310927", "url": "https://it.wikipedia.org/wiki?curid=3671473", "title": "Daniel Gonz\u00e1lez Ben\u00edtez", "text": "Carriera.\nClub.\nDopo aver giocato nel suo paese con Pontevedra ed Elche, viene notato dall'Udinese, che lo acquista nel 2009, girandolo in prestito al Granada.\nIl 1\u00ba luglio 2014 rescinde il suo contratto con il Granada\nIl giocatore prolunga il suo contratto con i friulani il 15 luglio 2011, firmando un quadriennale."}
{"id": "3671474", "revid": "767487", "url": "https://it.wikipedia.org/wiki?curid=3671474", "title": "Don Quixote (film 1915)", "text": "Don Quixote \u00e8 un film muto del 1915, diretto da Edward Dillon. Il regista appare anche tra gli interpreti del film che ha come protagonista DeWolf Hopper Sr., un famoso attore teatrale dell'epoca, affiancato da Fay Tincher nel ruolo di Dulcinea e da Max Davidson in quello di Sancho Panza.\nTratto dal romanzo \"El ingenioso hidalgo Don Quijote de la Mancha\", \u00e8 una delle numerose riduzioni cinematografiche del romanzo di Miguel de Cervantes y Saavedra.\nTrama.\nDon Quixote si inebria delle sue letture di storie cavalleresche. Lievemente squilibrato e messo in crisi anche dal fatto che mangia troppo poco, si mette in cammino con Sancho Panza, il suo scudiero, deciso a eguagliare le gesta dei suoi eroi. In seguito a una battaglia contro i mulini a vento, don Quixote sviene e viene curato da Dorothea, una bella pastorella, che vive sola dopo essere stata sedotta e abbandonata da don Fernando. Don Quixote va alla ricerca del seduttore: in una locanda, conosce Dulcinea, ma viene buttato fuori dalla taverna. Fuori, lotta per liberare un gruppo di detenuti che lui ha preso per schiavi. Uno di questi, Cardenio, gli racconta che si trova imprigionato perch\u00e9 hanno voluto impedire che sposasse Lucinda, la fanciulla di cui era innamorato, e che era stata destinata a don Fernando, il seduttore di Dorothea. Don Quixote rischia la vita per evitare il matrimonio e riportare Lucinda da Cardenio. Ma resta mortalmente ferito: muore, cos\u00ec, tra le braccia di Sancho e quelle di Dulcinea.\nProduzione.\nIl film fu prodotto dalla Fine Arts Film Company. Venne girato dal settembre 1915 al novembre 1915.\nDistribuzione.\nDistribuito dalla Triangle Distributing, il film usc\u00ec nelle sale cinematografiche USA il 27 febbraio 1916 dopo essere stato presentato in prima al Knickerbocker Theater di New York il 19 dicembre 1915."}
{"id": "3671475", "revid": "1776051", "url": "https://it.wikipedia.org/wiki?curid=3671475", "title": "Losing All Hope Is Freedom", "text": "Losing All Hope Is Freedom \u00e8 l'album di debutto del gruppo statunitense Evergreen Terrace, pubblicato nel 2001 dall'etichetta indipendente Indianola Records. Il titolo dell'album \u00e8 stato preso dal romanzo \"Fight Club\" di Chuck Palahniuk.\nRiferimenti culturali.\nGli Evergreen Terrace sono famosi per la loro abitudine di inserire dei riferimenti culturali nelle loro canzoni."}
{"id": "3671476", "revid": "287204", "url": "https://it.wikipedia.org/wiki?curid=3671476", "title": "Icone del bue", "text": "Le Icone del bue o, pi\u00f9 correttamente, le Icone del bufalo (in cinese \u5341\u725b\u5716, \"Sh\u00edni\u00fa t\u00fa\"; in giapponese \u5341\u725b\u56f3, \"j\u016bgy\u016bzu\") sono, nella tradizione del Buddhismo Zen, una serie di immagini (normalmente dieci, in alcune versioni solo cinque, sei o otto) con brevi versi di accompagnamento che hanno lo scopo di illustrare le tappe del cammino verso l'illuminazione di un buddista Mah\u0101y\u0101na.\nStoria.\nLa fonte pi\u00f9 importante del ciclo di icone \u00e8 il poema scritto e illustrato nel 1150 dal maestro Chan Ku\u00f2\u0101n Sh\u012byu\u01cen (\u5ed3\u5eb5\u5e08\u8fdc). Pi\u00f9 tardi, Chi-yuan, scrisse una breve prefazione ad ogni immagine. Si tratta di una rappresentazione di un'interpretazione Zen delle dieci tappe sperimentate da un Bodhisattva, come delineato in vari sutra mahayana.\nQueste immagini si sono diffuse in Cina e in Corea ma non hanno goduto dell'ampia diffusione che ebbero nel Giappone medievale, dove divennero estremamente popolari. In Cina e in Corea troviamo la versione precedente del maestro Chan P\u01d4 Ming (\u666e\u660e) che, tuttavia, si differenzia per molti aspetti da quello di Ku\u00f2\u0101n.\nLe icone di Ku\u00f2\u0101n furono pubblicate in Giappone nel XVII secolo insieme a delle poesie di Sh\u014dtetsu (\u6b63\u5f7b; 1380-1458). Gli originali di Kuoan sono andati persi. Le versioni pi\u00f9 popolari delle dieci immagini sono opera dell'intagliatore Tokuriki Tomikichir\u014d (\u5fb3\u529b\u5bcc\u5409\u90ce; 1902-1999).\nIn Occidente, tale opera \u00e8 stata fatta conoscere dalla traduzione in inglese del libro di Daisetsu Teitar\u014d Suzuki \"Saggi sul Buddhismo Zen\", pubblicato per la prima volta nel 1927. \nContenuto.\nLe icone rappresentano il cammino del devoto nel deserto, nella sua ricerca del bufalo (una metafora comune per l'illuminazione, o il vero S\u00e9) e nei suoi sforzi inizialmente vani. Imperterrito, questi continua a cercare e alla fine riesce a trovare le orme del bufalo sulla riva di un fiume. Quando vede il bufalo per la prima volta si stupisce dello splendore delle sue caratteristiche ('vuota e meravigliosa' \u00e8 una frase ben nota utilizzata per descrivere la percezione della natura del Buddha). Tuttavia, il devoto non ha domato il bufalo e deve lavorare sodo per tenerlo sotto controllo. Alla fine giunge all'illuminazione ma per far ritorno al mondo."}
{"id": "3671478", "revid": "461603", "url": "https://it.wikipedia.org/wiki?curid=3671478", "title": "Dani Ben\u00edtez", "text": ""}
{"id": "3671480", "revid": "767487", "url": "https://it.wikipedia.org/wiki?curid=3671480", "title": "Rinnovamento Democratico di Macedonia", "text": "Rinnovamento Democratico di Macedonia (in macedone: \"Demokratska obnova na Makedonija\"; \u0414\u0435\u043c\u043e\u043a\u0440\u0430\u0442\u0441\u043a\u0430 \u043e\u0431\u043d\u043e\u0432\u0430 \u043d\u0430 \u041c\u0430\u043a\u0435\u0434\u043e\u043d\u0438\u0458\u0430) \u00e8 un partito politico di orientamento liberal-socialista fondato nella Repubblica di Macedonia nel 2004.\nIl partito si \u00e8 affermato in seguito ad una scissione dall'Unione Socialdemocratica di Macedonia. Il suo leader, Liljana Popovska, \u00e8 stata un'importante esponente del Partito Liberal-Democratico."}
{"id": "3671482", "revid": "1543377", "url": "https://it.wikipedia.org/wiki?curid=3671482", "title": "Lorenzo Livello", "text": "Carriera.\nHa disputato 3 incontri del campionato di Serie A 1979-1980 con la maglia del , squadra della sua citt\u00e0, esordendo in massima serie il 27 aprile 1980 in occasione della sconfitta interna contro il Torino.\nCon gli abruzzesi ha inoltre all'attivo 18 presenze in Serie B (dal 1980 al 1982), con una rete realizzata in occasione della sfida interna contro il del 4 ottobre 1981.\nNell'aprile del 1996 dal matrimonio con Patrizia Marsili nasce la figlia Camilla."}
{"id": "3671484", "revid": "767487", "url": "https://it.wikipedia.org/wiki?curid=3671484", "title": "Una tenera follia", "text": " Una tenera follia (\"Love struck\") \u00e8 un film sentimentale del 1986, diretto da Nin\u00ec Grassia, che ha curato anche il soggetto e la sceneggiatura.\nTrama.\nLo studente Paolo Antonelli, figlio di un imprenditore edile, ha un rapporto con Daniela, una giovane ereditiera molto innamorata e gelosa. Ma conosce un'altra ragazza, Sara, che lo corteggia. Paolo cede e si divide tra le due donne, ma - quando esse vengono a conoscere l'una dell'altra - Daniela lo svergogna davanti agli amici, durante una festa, e Sara lo allontana.\nIntanto il padre di Paolo non riesce a far fronte al pagamento delle cambiali ed \u00e8 minacciato dai creditori. Si scopre che proprio Daniela \u00e8 la beneficiaria finale delle stesse, tanto che, per amore verso Paolo, nonostante tutto, straccia i titoli scaduti.\nCast.\n\u00c8 il secondo film del regista con Saverio Vallone, qui affiancato da Sonia Viviani e Margit Evelyn Newton. Completano il cast Alex Damiani e Yari Porzio. Il film venne girato a Ischia.\nCuriosit\u00e0.\nIl film ha avuto due remake: \"Una grande voglia d'amore\" del 1994, che \u00e8 un film erotico con lo stesso protagonista, e \"Annar\u00e9\" del 1998. Entrambi i film sono stati girati dallo stesso regista."}
{"id": "3671485", "revid": "729019", "url": "https://it.wikipedia.org/wiki?curid=3671485", "title": "BCM Europearms mod SLR", "text": "Lo Sniper Long Range (SLP) \u00e8 un fucile di precisione/competizione pensato per il tiro ludico sulla lunga distanza, costruito dalla ditta italiana BCM Europearms. L'azione \u00e8 in acciaio 17/4 Ph che, a fine lavorazione, subisce un ulteriore trattamento per aumentarne la durezza. Il trattamento scelto \u00e8 l'H900 che conferisce una durezza di circa 44-45 HRC ed un carico di rottura elevato (1.417 Mpa). I calibri attualmente disponibili sono: 6.5 x 47 Lapua, .308 Wincester, .300 Wincester Magnum, .338 Lapua Magnum.\nL'alimentazione \u00e8 monocolpo o caricatore AICS a 5 colpi.\nIn questo caso, i calibri e le lunghezze canna sono: 308 Win. canna 500, 550, 610 mm e 6.5x47 Lapua canna 610 mm.\nLa meccanica \u00e8 montata su una calciatura in fibra sintetica McMillan A5 (nell'immagine colore Black Olive)."}
{"id": "3671494", "revid": "767487", "url": "https://it.wikipedia.org/wiki?curid=3671494", "title": "Don Quixote (film 1927)", "text": "Don Quixote \u00e8 un film muto del 1927, scritto e diretto da Lau Lauritzen. Girato e prodotto dalla danese Palladium Film, \u00e8 una delle numerose trasposizioni cinematografiche del romanzo di Miguel de Cervantes.\nTrama.\nIn Spagna, nella Mancha, don Quixote vive poveramente con la nipote e la governante. Immerso nei libri della sua biblioteca, il vecchio hidalgo ha trascorso la vita preferendo leggere i romanzi di cavalleria invece di prendersi cura del suo patrimonio. La testa piena di lotte e avventure non gli funziona pi\u00f9 troppo bene, piena di idee folli slegate alla realt\u00e0 che lo circonda. Un giorno giunge alla conclusione che per riscattare il suo onore deve ripristinare l'ordine cavalleresco: lui stesso, indossata un'armatura e a cavallo, dovr\u00e0 andare in cerca di avventure per combattere in nome della cavalleria.\nProduzione.\nIl film fu prodotto dalla Palladium Film.\nDistribuzione.\nIl film - distribuito dalla Filmcentralen Palladium - venne presentato in prima nelle sale danesi il 30 novembre 1926."}
{"id": "3671509", "revid": "752999", "url": "https://it.wikipedia.org/wiki?curid=3671509", "title": "Associazione Calcio Liguria 1942-1943", "text": "Questa voce raccoglie le informazioni riguardanti l'Associazione Calcio Liguria nelle competizioni ufficiali della stagione 1942-1943."}
{"id": "3671510", "revid": "1005847", "url": "https://it.wikipedia.org/wiki?curid=3671510", "title": "Elezioni parlamentari in Macedonia del 2011", "text": "Le elezioni parlamentari nella Repubblica di Macedonia del 2011 si sono tenute il 5 giugno. Esse hanno visto la vittoria del Partito Democratico per l'Unit\u00e0 Nazionale Macedone di Nikola Gruevski, che \u00e8 stato confermato Primo ministro."}
{"id": "3671511", "revid": "287204", "url": "https://it.wikipedia.org/wiki?curid=3671511", "title": "Lau Lauritzen", "text": ""}
{"id": "3671512", "revid": "1543377", "url": "https://it.wikipedia.org/wiki?curid=3671512", "title": "Francesco Susinno", "text": "Biografia.\nFrancesco Susinno nacque a Messina intorno al 1670. Fu sacerdote e cappellano, dedicandosi anche alla pittura.\nSi form\u00f2 artisticamente prima a Napoli e poi a Roma, presso la scuola di Carlo Maratta.\nNel 1724 scrisse \"Le Vite de' pittori Messinesi\", una raccolta di notizie storiche sui pittori, messinesi e non, che operarono nella Citt\u00e0 dello Stretto, come Caravaggio, Antonello da Messina, Polidoro Caldara, Filippo Giannetto, Flavia Durand e altri. Il testo manoscritto, andato perduto, fu ritrovato nel Museo d'arte di Basilea dallo storico dell'arte Valentino Martinelli, che ne cur\u00f2 la pubblicazione nel 1960.\nSusinno mor\u00ec a Messina intorno al 1739."}
{"id": "3671513", "revid": "767487", "url": "https://it.wikipedia.org/wiki?curid=3671513", "title": "Gino Camerario", "text": "Carriera.\nProveniente dalle giovanili della Juventus, dove non riesce ad approdare alla prima squadra, disputa tre stagioni da titolare nello Spezia (una in Serie C e due in Serie B), per poi passare nel 1942 al Liguria in Serie A, dove riesce ad emergere nella seconda parte di stagione (esordio in massima serie il 17 gennaio 1943 in occasione del successo interno sul Bari) nonostante la concorrenza di due portieri pi\u00f9 esperti quali Rodolfo Agostini e Bruno Venturini, disputando 16 incontri (su 30) in campionato, chiuso dai genovesi all'ultimo posto.\nDopo aver militato nel nei tornei di guerra del 1943-1944, abbandona l'attivit\u00e0 calcistica dopo la pausa bellica."}
