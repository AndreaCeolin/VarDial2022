{"id": "3834971", "revid": "15200", "url": "https://it.wikipedia.org/wiki?curid=3834971", "title": "Ravenna bizantina", "text": "Ravenna bizantina si riferisce a quella fase nella storia della citt\u00e0 in cui Ravenna fece parte dell'impero bizantino come capitale dell'Esarcato d'Italia, territorio bizantino d'oltremare. Questa fase storica ebbe inizio nel 540, quando Ravenna fu conquistata da Belisario, e giunse al termine nel 751, quando la citt\u00e0 fu presa da re Astolfo, rimanendo per cinque anni sotto il dominio longobardo.\nEt\u00e0 giustinianea: Conquista (540-568).\nAssedio di Ravenna (539-540).\nGiustiniano I, Imperatore romano d'Oriente, intenzionato a recuperare i territori occidentali dell'Impero finiti da pi\u00f9 di mezzo secolo in mano ai barbari, decise di ristabilire il dominio imperiale in Italia, estintosi nel 476 con la deposizione dell'ultimo imperatore d'Occidente Romolo Augusto. Nel 535 aggred\u00ec, dunque, il regno degli Ostrogoti, che si estendeva su Italia, Provenza, Norico, Dalmazia e Pannonia, affidando la riconquista al generale Belisario, che venne nominato \"strategos autokrator\" (generalissimo). Belisario nel giro di un quinquennio conquist\u00f2 la Sicilia e l'Italia centro-meridionale, compresa Roma. Alla fine del 539, Belisario, sottomessa l'Italia a sud del Po, pot\u00e9 porre assedio alla citt\u00e0 di Ravenna, dove si era rifugiato Vitige. L'assedio si rivel\u00f2 per\u00f2 difficile per la resistenza delle mura. Nel corso dell'assedio della citt\u00e0, inoltre, un'ambasceria franca si rec\u00f2 a Ravenna per proporre ai Goti un'alleanza in funzione anti-bizantina in cambio di alcune cessioni di territori ai Franchi; Belisario reag\u00ec inviando un'ambasceria presso Vitige avvertendoli di diffidare dai Franchi, un popolo la cui fedelt\u00e0 era alquanto dubbia, come avevano dimostrato del resto i saccheggi dell'anno precedente ai danni degli stessi Goti. Vitige e i Goti ritennero pi\u00f9 opportuno entrare in trattative con l'Imperatore piuttosto con i Franchi, i cui ambasciatori furono congedati tornando a mani vuote. Furono avviate trattative con Belisario che tuttavia continu\u00f2 a bloccare l'introduzione delle provviste in Ravenna e, per mezzo di traditori, provoc\u00f2 anche l'incendio del magazzino pubblico di grano della citt\u00e0. Nel frattempo, per\u00f2, arrivarono all'accampamento due senatori inviati come ambasciatori da Giustiniano che informarono Belisario che l'imperatore avrebbe concesso la pace ai Goti alle seguenti condizioni:\nMa Belisario, intenzionato a sottomettere tutta l'Italia, annientando totalmente il regno ostrogoto, e a condurre prigioniero Vitige a Costantinopoli, and\u00f2 su tutte le furie e rifiut\u00f2 di negoziare a quelle condizioni.\nNel frattempo i Goti, oppressi dalla fame e scontenti del loro re Vitige, offrirono a Belisario di diventare Imperatore romano d'Occidente in cambio della sottomissione; Belisario finse di accettare l'offerta, non perch\u00e9 volesse usurpare il trono a danni di Giustiniano, ma per ottenere con l'astuzia la resa di Ravenna. I messi goti accettarono quindi la resa a condizione che Belisario non avrebbe per niente molestato i Goti e sarebbe diventato signore degli Italici e dei Goti. Dopo aver ottenuto il giuramento da Belisario, gli oratori lo esortarono ad entrare a Ravenna. L'esercito di Belisario entr\u00f2 quindi a Ravenna, e all'entrata le mogli dei Goti sputarono in faccia ai mariti, tacciandoli di vigliaccheria. Belisario fece prigioniero Vitige, trattandolo tuttavia bene, e depred\u00f2 il tesoro dei Goti, pur guardandosi bene dallo spogliare barbaro alcuno, e stando attento a far s\u00ec che l'intero esercito imitasse l'esempio suo. Dopo la caduta di Ravenna, molte guarnigioni gote spedirono ambasciatori a Belisario annunciando la loro resa; Belisario marci\u00f2 allora per occupare Treviso e altre fortezze nella Venezia, ottenendo anche la resa di Cesena, l'unica citt\u00e0 della \"Flaminia\" ancora in mani nemiche. Successivamente per\u00f2 alcuni generali sembra abbiano calunniato Belisario, accusandolo di volere usurpare la porpora, e Giustiniano, anche perch\u00e9 aveva bisogno di Belisario in Oriente contro i Persiani, lo richiam\u00f2 a Costantinopoli. Belisario obbed\u00ec, contrariando i Goti, fino a quel momento convinti che il generale sarebbe diventato il loro sovrano, che si sentirono ingannati. I Goti ancora in armi nell'Italia transpadana allora elessero re Ildibado, continuando la resistenza armata contro i Bizantini. Belisario, ritornato a Costantinopoli, fu accolto freddamente da Giustiniano, che non volle conferirgli l'onore del trionfo.\nUna delle prime opere pubbliche della Ravenna bizantina fu la costruzione di basiliche monumentali. Iniziata nel 532, l'edificazione della Basilica di San Vitale riprese e fu portata a compimento nel 547. Nel 549 terminarono i lavori di costruzione della Basilica di Sant'Apollinare in Classe.\nProsecuzione della guerra sotto Totila e Narsete (540-553).\nDiventata bizantina, Ravenna divenne la sede del nuovo Prefetto del pretorio d'Italia Atanasio. \u00c8 per la prima volta attestato in Italia all'inizio del 540, durante l'assedio di Ravenna, quando fu allontanato, insieme ad altri funzionari, da Belisario con un pretesto; in qualit\u00e0 di prefetto del pretorio, aveva anche l'incarico di rifornire gli eserciti. Poco tempo dopo la partenza di Belisario giunse a Ravenna anche un rapace esattore fiscale inviato da Giustiniano per aumentare la pressione fiscale nella penisola: Alessandro, detto \"Forficula\" (\"forbicella\") per la sua abilit\u00e0 nel rifilare i bordi delle monete d'oro. Giunto a Ravenna, si attir\u00f2 le antipatie dei romani e dei soldati imperiali stessi con un avido fiscalismo e la riduzione del soldo.\nI generali che sostituirono Belisario non diedero prova di elevate capacit\u00e0. Neanche i prefetti del pretorio dimostrarono di essere all'altezza: dopo Atanasio fu inviato in Italia Massimino, che nulla fece contro la ripresa dei Goti, guidati dal nuovo re Totila. Giustiniano non pot\u00e9 che inviare di nuovo a Ravenna Belisario, cui affid\u00f2 pieni poteri. Belisario rimase poco tempo a Ravenna: l'ex capitale dell'Impero d'Occidente si trovava troppo lontano dal teatro della guerra, che era il Sud della penisola. Dopo aver richiesto, nell'estate del 545, un robusto aumento di uomini e mezzi all'imperatore, verso la fine dello stesso anno Belisario lasci\u00f2 definitivamente Ravenna:\nNel frattempo (dicembre 546) Roma cadde nelle mani di Totila, e, anche se Belisario riusc\u00ec a riconquistarla poco tempo dopo, non ottenne successi di rilievo e fu quindi richiamato, per sua stessa richiesta, verso la fine del 548.\nNel 552 fece tappa a Ravenna l'esercito di Narsete, che aveva appena ottenuto il comando delle operazioni in Italia. Il generale, alla guida di un esercito di uomini, giunse da Costantinopoli via terra, non avendo avuto abbastanza navi a disposizione per attraversare l'Adriatico. Giunse a Ravenna il 9 giugno, e qui sost\u00f2 per nove giorni, prima di riprendere la marcia verso Sud. La campagna di Narsete fu vittoriosa: sconfisse re Totila (che mor\u00ec per le ferite riportate in battaglia) nella battaglia di Tagina, costrinse alla resa i Goti che ancora occupavano Roma e sconfisse il successore di Totila, Teia, e quanto rimaneva dell'esercito goto in Italia nella battaglia dei Monti Lattari (ottobre 552).\nNarsete ritorn\u00f2 a Ravenna solo nella primavera del 554, dopo un'ulteriore campagna militare, questa volta contro una coalizione di Franchi e Alamanni che aveva invaso l'Italia Settentrionale con il pretesto di accorrere in soccorso delle ultime sacche di resistenza ostrogote. Fiss\u00f2 la sua residenza a Classe. La sua permanenza in citt\u00e0, per\u00f2, non dur\u00f2 molto, dato che nello stesso anno i Franco-alamanni avevano invaso il meridione della penisola. La battaglia risolutiva si svolse presso il Volturno, in Campania: Narsete riport\u00f2 la completa vittoria, ponendo fine alle operazioni militari della Guerra gotica.\nGoverno di Narsete (554-568).\nNarsete rimase ancora in Italia con poteri straordinari e riorganizz\u00f2 anche l'apparato difensivo, amministrativo e fiscale. A difesa della penisola furono stanziati quattro comandi militari, uno a \"Forum Iulii\", uno a Trento, uno presso i laghi maggiore e di Como ed infine uno presso le Alpi Graie e Cozie. L'Italia fu organizzata in Prefettura e suddivisa in due diocesi, a loro volta suddivise in province. Ravenna, sede del prefetto del pretorio d'Italia, continu\u00f2 a far parte della provincia di \"Flaminia\", retta da un governatore civile eletto dai notabili e vescovi locali, stando almeno alla \"Prammatica Sanzione\"; tuttavia sull'effettiva applicazione di tale principio sono emersi dubbi, dato che da tempo i governatori provinciali erano controllati dall'autorit\u00e0 centrale.\nDal 552 fino ad almeno al 554 fu prefetto del pretorio d'Italia a Ravenna Antioco, che, stando ad Agnello Ravennate (autore del \"Liber Pontificalis Ecclesiae Ravennatis\"), restaur\u00f2, durante il suo mandato, la citt\u00e0 di \"Forum Cornelii\", probabilmente verso la fine del 552. Antioco ricevette durante il suo mandato, nel 554, un l'importante documento legislativo emanato da Giustiniano: la \u00abPrammatica sanzione sulle richieste di papa Vigilio\u00bb (\"Pragmatica sanctio pro petitione Vigilii\"). Con essa Giustiniano, ritenendo l'Italia ormai pacificata (pur con sacche di resistenza al Nord, soprattutto nelle Venezie), estese la legislazione dell'Impero all'intera penisola. Oltre che ad Antioco, il documento fu indirizzato anche al generalissimo Narsete.\nLa guerra aveva inflitto all'Italia danni ingenti. I Goti avevano distrutto numerose citt\u00e0. Ravenna aveva avuto una sorte migliore. A differenza di altre zone della penisola, talmente devastate da essere irrecuperabili, era stata risparmiata quasi del tutto dalla guerra. Il suo vescovo ricevette da Giustiniano la promozione ad arcivescovo, e Ravenna divenne la sede del governo bizantino nella penisola; la sua \"curia\", che si occupava della riscossione delle tasse, sopravvisse fino al VII secolo, e vi sono evidenze di restauri: l'arcivescovo fece costruire dei bagni pubblici nel VI secolo e l'acquedotto fu restaurato nel VII secolo. I contatti commerciali con Costantinopoli, resi di nuovo stabili, giovarono inoltre alla citt\u00e0. Inoltre, gran parte dei beni confiscati alla Chiesa ariana furono trasferiti alla arcidiocesi ravennate.\nDopo il governo di Antioco, che ebbe termine in data tuttora ignota, l'immediato successore fu \"Fl. Mariano Michelio Gabrielio Pietro Giovanni Narsete Aureliano Limenio Stefano Aureliano\", di cui per\u00f2 nulla si sa.\nArcheologia del periodo giustinianeo.\nRavenna era divisa in 30 \"regiones\". Lungo i corsi d'acqua principali si affacciavano, oltre alle chiese e agli edifici pubblici, vari opifici, botteghe, \"scholae\" e mulini. L'idrografia urbana era assai complessa; la sua incessante evoluzione influenz\u00f2 notevolmente gli interventi urbanistici dei Bizantini. Dopo l'interrimento della Fossa Augusta deciso da Onorio nel 402, in epoca bizantina le acque cittadine furono convogliate lungo un fiume che scorreva poche centinaia di metri pi\u00f9 ad ovest: il Padenna (sul suo tracciato vi \u00e8 oggi via Mazzini). Le strade romane basolate che costeggiavano il Padenna (sui due lati) furono rilastricate.\nTra il 540 e il 600, Ravenna e il suo porto, Classe, furono abbellite di diverse chiese, molte delle quali finanziate dal banchiere ravennate Giuliano Argentario; anche gli arcivescovi di Ravenna finanziarono le costruzioni di chiese, grazie alle donazioni di ricchi esponenti locali, a partire dal vescovo Ecclesio dopo il suo ritorno da Costantinopoli nel 525. In ogni modo, anche se i vescovi locali, Ecclesio prima e Ursicino poi, finanziarono la costruzione di importanti chiese, la maggior parte delle costruzioni furono completate solo dopo la conquista bizantina del 540.\nI nuovi ed importanti edifici religiosi testimoniano lo stretto legame fra Ravenna e il mondo costantinopolitano che caratterizza l'arte ravennate. In una zona nuova, oltre il fiumicello Padenna, furono edificati: la Basilica di San Vitale, la Basilica di Sant'Agata Maggiore, le chiese di Santa Maria Maggiore, San Zaccaria, Santo Stefano Maggiore e S. Giovanni Battista. Ad esse si aggiunse quella di S. Apollinare \"in Veclo\".\nSempre nel 547 venne consacrata la Basilica di San Vitale, iniziata grazie ai finanziamenti di Giuliano Argentario, ricco banchiere ravennate, su ordine del vescovo Ecclesio nel 525, vivente ancora Teoderico, e consacrata nel 547 dall'arcivescovo Massimiano, quando Ravenna era ormai da sette anni sotto il dominio bizantino. Questo edificio, \"summa\" dell'architettura ravennate, elabora e trasforma precedenti occidentali e orientali portando alle estreme conclusioni il discorso artistico iniziato poco dopo l'editto di Costantino del 313. Fu completato grazie anche alla cospicua donazione del banchiere Giuliano l'Argentario che offr\u00ec 26\u00a0000 denari e che oggi \u00e8 raffigurato nei mosaici dell'abside nel corteo di dignitari di Giustiniano, tra l'Imperatore e il vescovo.\nCeleberrimi sono i mosaici collocati entro due pannelli sotto le lunette dell'ordine inferiore in posizione speculare, con il corteo dell'Imperatore Giustiniano e della moglie Teodora in tutto lo sfarzo che richiedeva il loro status politico e religioso. Le figure sono ritratte frontalmente, secondo una rigida gerarchia di corte, con al centro gli \"augusti\", circondati da dignitari e da guardie. Accanto a Giustiniano \u00e8 presente il vescovo Massimiano, l'unico segnato da iscrizione, per cui pu\u00f2 darsi che fosse anche il sovrintendente dei lavori, dopo essere stato nominato primo arcivescovo di Ravenna.\nLe figure accentuano una bidimensionalit\u00e0 che caratterizza la pittura tutta di linee e luce dell'et\u00e0 giustinianea, che accelera il percorso verso una stilizzazione astrattizzante che non contraddice lo sforzo verso il realismo che si nota nei volti delle figure, nonostante l'idealizzato ruolo semidivino sottolineato dalle aureole. Non esiste prospettiva spaziale, tanto che i vari personaggi sono su un unico piano, hanno gli orli delle vesti piatti e sembrano pestarsi i piedi l'un l'altro. La decorazione di San Vitale mostra tutta la sintesi tipica del periodo giustinianeo nella volont\u00e0 di asseverare il fondamento apostolico della chiesa ravennate, il potere teocratico dell'Impero e la linea dell'ortodossia contro le eresie, specialmente quella nestoriana, attraverso la riaffermazione trinitaria e la prefigurazione della Salvezza nella Scrittura.\nPoco lontano fu edificata la chiesa di San Michele in Africisco, sorta nel punto in cui si incrociano i due fiumi cittadini (Padenna e Lamone).\nAnche la Chiesa di San Michele in Africisco, oggi sconsacrata, fu finanziata dal ricco banchiere Giuliano Argentario e, in questo caso, da un suo parente, chiamato Bacauda, come voto all'arcangelo Michele. Fu dedicata il 7 maggio 545 dal vescovo Vittore e consacrata dall'arcivescovo Massimiano nel 547. Etimologicamente, il termine \"Africisco\" parrebbe in relazione con la Frigia, regione dell'Asia Minore; localmente indicava il quartiere nel quale sorgeva la chiesa. L'edificio era decorato al suo interno da mosaici parietali e pavimentali, tra cui spiccava quello posto nel catino absidale, dove campeggiano le tre figure solenni degli arcangeli Michele e Gabriele con al centro un Cristo imberbe che regge una lunga croce e un \"codex\" aperto. Nell'arco trionfale l'iconografia si ripete, con un Cristo seduto in trono, affiancato dagli arcangeli e dai sette angeli dell'Apocalisse. Ai lati si trovavano S. Cosma e S. Damiano, mentre l'intradosso dell'arco \u00e8 decorato con motivi vegetali e colombe. Al centro \u00e8 raffigurato l'Agnello entro un medaglione.\nLungo la \"Platea Maior\", la via pi\u00f9 importante della citt\u00e0, fu edificata la basilica detta oggi \u00abdi Sant'Apollinare Nuovo\u00bb\nLa basilica di Sant'Apollinare Nuovo, fatta erigere dal re goto Teoderico nel 505 come chiesa di culto ariano con il nome di \"Domini Nostri Jesu Christi\" e chiesa palatina del re ostrogoto, sub\u00ec delle modifiche in seguito alla conquista della citt\u00e0 da parte dell'Impero bizantino (540). Per ordine di imperatore Giustiniano tutti i beni immobili gi\u00e0 posseduti dagli ariani passarono in propriet\u00e0 della Chiesa cattolica e tutti gli edifici legati ai goti e all'arianesimo furono riconsacrati al culto cattolico. La basilica ex teodoriciana venne riconsacrata a San Martino di Tours, difensore della fede cattolica e avversario di ogni eresia. Sant'Apollinare Nuovo porta i segni tangibili di quest'operazione: la fascia sopra gli archi che dividono le navate era corredata da un ciclo di mosaici con temi legati alla religione ariana. Su iniziativa del vescovo Agnello, il ciclo fu cancellato e la fascia ridecorata ex novo. Furono risparmiati solo gli ordini pi\u00f9 alti (con le \"Storie di Cristo\" e con i santi e profeti), mentre nella fascia pi\u00f9 bassa, quella pi\u00f9 grande e pi\u00f9 vicina all'osservatore, si procedette a una vera e propria ridecorazione, che salv\u00f2 solo le ultime scene con le vedute del Porto di Classe e del \"Palatium\" di Teodorico, sebbene epurate per una \"damnatio memoriae\" di tutti i ritratti, che probabilmente appartenevano a Teodorico stesso e ai suoi dignitari.\nUna basilica dedicata a Sant'Apollinare fu costruita a Classe nel luogo in cui, all'interno di una necropoli, si trovava la sepoltura del santo.\nNel 547 venne consacrata la \"basilica di Sant'Apollinare in Classe\", costruita nella prima met\u00e0 del VI secolo, finanziata da Giuliano Argentario per il vescovo Ursicino e consacrata nel 547 dal primo arcivescovo Massimiano; fu dedicata a sant'Apollinare, il primo vescovo di Ravenna. La basilica \u00e8 a tre navate, con corpo mediano rialzato e abside poligonale affiancata da due cappelle absidate. Tutta la decorazione del catino absidale risale circa alla met\u00e0 del VI secolo e si pu\u00f2 dividere in due zone:\nLa scelta del tema \u00e8 strettamente legata alla lotta all'arianesimo, poich\u00e9 ribadisce la natura umana e divina di Ges\u00f9 Cristo, quest'ultima negata dagli ariani. Inoltre la rappresentazione di Apollinare tra gli apostoli figurati era una legittimazione per Massimiano come primo arcivescovo di una diocesi direttamente collegata ai primi seguaci di Cristo, essendo Apollinare, secondo la leggenda, discepolo di San Pietro.Negli spazi tra le finestre sono rappresentati quattro vescovi, fondatori delle principali basiliche ravennati: Ursicino, Orso, Severo ed Ecclesio, vestiti in abito sacerdotale e recanti un libro in mano.\nInvasione longobarda (568-584).\nNel 568 Giustino II, in seguito alle proteste dei Romani per l'eccessiva pressione fiscale, rimosse dall'incarico di governatore Narsete, sostituendolo con Longino. Il fatto che Longino sia indicato nelle fonti primarie come prefetto indica che governasse l'Italia in qualit\u00e0 di \"prefetto del pretorio\", anche se non si pu\u00f2 escludere che fosse anche il generale supremo delle forze italo-bizantine.\nProprio nel 568 l'Italia venne invasa dai Longobardi condotti da re Alboino. L'invasione non trov\u00f2 quasi alcuna opposizione da parte dei Bizantini e del loro prefetto, che si limit\u00f2 a costruire delle opere difensive a Cesarea, insediamento posto 3\u00a0km a sud di Ravenna. Alboino, sottomessa l'intera Italia settentrionale, venne poi ucciso nel 572 in una congiura ordita da Elmechi che intendeva cos\u00ec impadronirsi del potere, venendo tuttavia costretto alla fuga in territorio bizantino, insieme agli altri congiurati, a causa dell'intenzione dei Longobardi di vendicare il regicidio con la morte dei responsabili. Il prefetto Longino accolse la richiesta di aiuto ricevuta da Rosmunda, moglie di Alboino e una dei congiurati, inviando una nave che port\u00f2 Rosmunda, Elmechi, Alpsuinda e tutto il tesoro dei Longobardi a Ravenna. Qui, secondo il racconto di Paolo Diacono che tende a mescolare realt\u00e0 e leggenda, Longino avrebbe istigato Rosmunda a uccidere Elmechi, promettendo di sposarla. Rosmunda, lusingata dall'ambizione di diventare signora di Ravenna, avvelen\u00f2 Elmechi il quale per\u00f2, accortosene quando era per\u00f2 gi\u00e0 troppo tardi, la costrinse a bere anche lei il veleno. In questo modo entrambi morirono. Dopo questi avvenimenti Longino invi\u00f2 a Costantinopoli dall'Imperatore Alpsuinda e il tesoro dei Longobardi. Secondo il racconto leggendario di Paolo Diacono, taluni sostengono che venne inviato a Costantinopoli anche Peredeo, a cui vennero cavati gli occhi; Peredeo poi si vendic\u00f2 uccidendo due funzionari bizantini.\n\u00c8 ignota la data della morte di Longino. \u00c8 ancora attestato come prefetto nel 574/575 da un'epigrafe. Proprio nel 575/576 arriv\u00f2 a Ravenna con un consistente esercito Baduario, genero dell'Imperatore Giustino II, che potrebbe essere lo stesso Baduario che fece edificare a Ravenna la Chiesa dei Santi Giovanni e Barbaziano. Baduario era stato inviato per riconquistare l'intera Italia ai Longobardi, o sottomettendoli o scacciandoli dalla Penisola; nonostante le divisioni tra i Longobardi, con la conseguente frammentazione del Regno longobardo in 35 ducati indipendenti tra di loro, la spedizione di Baduario risult\u00f2 un fallimento:\nLa sconfitta di Baduario aveva permesso ai Longobardi di espandersi ulteriormente e non \u00e8 da escludere che proprio in seguito alla sconfitta del generale di Tiberio II i Longobardi abbiano costituito i ducati di Spoleto e Benevento iniziando ad espandersi anche in Italia meridionale. Il \"Liber Pontificalis\" narra che in quegli anni molte fortezze furono costrette ad arrendersi ai Longobardi per fame e che la stessa Roma fu da essi assediata nel 579. Nonostante i disperati appelli provenienti da Roma, l'Imperatore Tiberio II, essendo impegnato nella gravosa guerra contro la Persia, era impossibilitato a inviare nuove truppe, e si limit\u00f2 a restituire le libbre all'ambasceria inviata dal senato romano, suggerendo ai senatori di utilizzarle per corrompere i duchi longobardi, convincendoli a passare dalla parte dell'Impero, o, in alternativa, per convincere i Franchi ad attaccare i Longobardi. L'anno dopo fu inviata dal senato romano un'altra ambasceria e questa volta l'Imperatore si risolse a mandare un piccolo esercito in Italia. Tale esercito risult\u00f2 per\u00f2 insufficiente a fermare l'avanzata dei Longobardi, che occuparono dagli anni tra il 578 al 582 Classe, il porto di Ravenna:\nLa \"Descriptio orbis romani\" di Giorgio Ciprio, opera geografica redatta all'inizio del VII secolo, suddivideva in cinque province o \"eparchie\" l'Italia bizantina:\nAlcuni studiosi, ritenendo attendibile la \"Descriptio orbis romani\" di Giorgio Ciprio, hanno supposto che la suddivisione dell'Italia in cinque eparchie sarebbe stata il frutto di una presunta riforma amministrativa attuata intorno al 580 dall'Imperatore Tiberio II al fine di migliorare le difese dei territori residui nella Penisola minacciati dai Longobardi, essendo fallito ogni tentativo di respingerli al di l\u00e0 delle Alpi; tale riorganizzazione, secondo il parere di Bernard Bavant, avrebbe anticipato la riforma dell'Esarcato, che fu realizzata alcuni anni dopo. Secondo tale tesi, Ravenna sarebbe stata inserita nell'eparchia Annonaria, ma all'incirca quattro anni dopo la suddivisione dell'Italia in eparchie sarebbe stata soppressa e sostituita dall'esarcato. Altri studiosi (come il Cosentino), invece, hanno messo in dubbio l'esistenza di questa presunta riforma amministrativa, considerando inattendibile la sezione relativa all'Italia dell'opera di Giorgio Ciprio, sulla base del fatto che quest'ultimo, essendo molto probabilmente armeno, era verosimilmente poco informato sull'Italia e potrebbe aver tratto o dedotto la suddivisione dell'Italia in cinque eparchie da fonti disorganiche non direttamente riconducibili alla cancelleria imperiale; d'altronde, tale suddivisione dell'Italia in cinque eparchie, a dire del Cosentino, risulterebbe anche andare in contrasto con quanto riferito da fonti coeve italiche, come l'epistolario di Papa Gregorio Magno e le epigrafi.\nEsarcato (584-751).\nL'istituzione dell'esarcato (584).\nL'esarcato nacque intorno al 584, come conseguenza della militarizzazione dei residui territori bizantini in Italia, dovuta all'esigenza di migliorarne le difese, vista la minaccia longobarda; l'autorit\u00e0 civile non venne subito soppressa, ma perse sempre maggiore importanza a vantaggio degli ufficiali militari, che ora accentravano poteri sia civili che militari. La riforma, avvenuta nei primi anni dell'Imperatore Maurizio, prevedeva che a capo dell'esarcato vi fosse un esarca (\u03ad\u03be\u03b1\u03c1\u03c7\u03bf\u03c2 in greco bizantino), che aveva piena autorit\u00e0 sia civile che militare, e risiedeva a Ravenna, nel palazzo di Teodorico; nominato direttamente dall'Imperatore, reggeva teoricamente tutta l'Italia (\"ad regendam omnem Italiam\") ed era spesso un eunuco di provenienza orientale, che deteneva la carica di patrizio. La prima attestazione della presenza di un esarca a Ravenna si ha in una epistola del 584 di Papa Pelagio II: nella medesima lettera si comprende come la situazione a Ravenna fosse disperata perch\u00e9 viene affermato che l'\"exarchus\" non pot\u00e9 portare aiuto a Roma contro i Longobardi in quanto gi\u00e0 a stento riusciva a difendere Ravenna. La lettera in questione cita un patrizio di nome Decio, che alcuni studiosi hanno identificato con l'innominato esarca citato nella medesima epistola (la lettera \u00e8 ambigua); secondo altri studiosi, tuttavia, Decio non era l'esarca citato nella lettera ma un patrizio romano inviato in ambasceria dal pontefice presso l'esarca. L'esarca aveva alle proprie dipendenze \"duces\" o \"magistri militum\" a capo degli eserciti regionali, mentre a presidio delle singole citt\u00e0 erano posti reggimenti (\"numeri\") di 500 soldati circa a capo dei quali vi era un \"tribunus\" o un \"comes\".\nLa concentrazione di autorit\u00e0 civile e militare da parte dei militari non determin\u00f2 subito la scomparsa delle autorit\u00e0 civili, segno che la formazione dell'esarcato fu un processo graduale, non un cambiamento brusco. Fino alla met\u00e0 del VII secolo la carica di prefetto del pretorio continu\u00f2 a sopravvivere, sebbene come subordinato dell'esarca in ambito civile; residente a Classe (il porto di Ravenna), il prefetto d'Italia si occupava principalmente della gestione delle finanze e aveva come dipendenti, ancora agli inizi del VII secolo, i \"vicarii\" di Roma e dell'Italia (quest'ultimo risiedente a Genova dopo la conquista longobarda di Milano); anch'essi si occupavano della gestione delle finanze, e sebbene, in teoria, costituissero la massima autorit\u00e0 civile delle due diocesi in cui era suddivisa l'Italia imperiale, la crescente importanza assunta dai militari e le conquiste dei Longobardi resero la loro effettiva autorit\u00e0 quasi nulla. L'\"officium\" del prefetto d'Italia era composto da molti funzionari pubblici detti \"praefectiani\". Al governo delle province vi erano ancora, fino almeno alla met\u00e0 del VII secolo, dei governatori civili (\"Iudices Provinciarum\"), ma, anche in questi casi, la loro autorit\u00e0 venne minata dalla crescente importanza rivestita dai \"duces\" militari al comando degli eserciti regionali. La crescente importanza dei militari port\u00f2, alla fine, alla scomparsa degli \"Iudices Provinciarum\" verso la met\u00e0 del VII secolo: questi sono per l'ultima volta attestati dalle Epistole di Papa Onorio I (625-638).\nGuerre contro i Longobardi (584-603).\nPer la carenza di truppe a disposizione in Italia e l'impossibilit\u00e0 di inviare rinforzi, i tentativi di riconquista effettuati dai Bizantini nel primo decennio di regno di Maurizio furono tentati cercando l'appoggio dei Franchi, che scesero in Italia nel 584, 585, 588 e 590. Il supporto dei Franchi tuttavia si rivel\u00f2 poco fruttuoso, dato che i Longobardi ottenevano la ritirata franca o comprandola con del denaro oppure vincendoli in battaglia. E se la campagna del 590 ottenne qualche successo, con la sottomissione di Modena, Altino e Parma, l'improvviso ritiro dei Franchi imped\u00ec di ottenere una vittoria definitiva sui Longobardi.\nIn compenso la politica bizantina di corrompere i duchi longobardi con il denaro, spingendoli a passare dalla parte bizantina, iniziava a dare i suoi primi frutti: il duca longobardo Droctulfo pass\u00f2 infatti al servizio dell'esarca Smaragdo (585-589), e se non riusc\u00ec a difendere la citt\u00e0 di Brescello dagli assalti del re longobardo Autari, ottenne una grande vittoria su Faroaldo I, duca di Spoleto, recuperando per l'Impero Classe:\nPer le sue vittorie su Longobardi e Avari, i cittadini di Ravenna furono talmente grati a Droctulfo da concedergli l'onore di essere sepolto davanti alla soglia del martire Vitale e da dedicargli un epitaffio (inizi VII secolo).\nNel 591, inoltre, il duca di Spoleto, Ariulfo, appena asceso al ducato, inizi\u00f2 a condurre una politica espansionistica a danni dei Bizantini, conquistando le citt\u00e0 del corridoio umbro che collegava Roma con Ravenna e assediando la \"Citt\u00e0 Eterna\" stessa, da cui si ritir\u00f2 solo dopo aver estorto alla citt\u00e0 assediata un tributo; nel frattempo anche Napoli era minacciata dai Longobardi di Benevento. L'esarca non intervenne in aiuto di Roma, nonostante le richieste di aiuto di Papa Gregorio, il quale, dopo l'assedio, scrisse all'arcivescovo di Ravenna, Giovanni, lamentandosi per il comportamento dell'esarca, che \u00ab...rifiuta di combattere i nostri nemici e vieta a noi di concludere la pace\u00bb. Papa Gregorio, infatti, premeva per una tregua tra Imperiali e Longobardi affinch\u00e9 ritornasse la pace nella penisola e si ponesse fine alle devastazioni belliche, ma Romano non era d'accordo e fece di tutto per ostacolarlo.\nNel 592 Romano, venuto a conoscenza che Papa Gregorio era in trattative con il ducato di Spoleto per una pace separata, si mosse per rompere le trattative, un po' perch\u00e9 non tollerava l'insubordinazione del Pontefice, che stava trattando con il nemico senza alcuna autorizzazione imperiale, un po' perch\u00e9 concludere la pace in quel momento avrebbe riconosciuto il corridoio umbro in mani longobarde, cosa che l'esarca non intendeva che accadesse. Nel luglio 592, quindi, l'esarca, partendo da Ravenna, raggiunse via mare Roma e dalla Citt\u00e0 Eterna part\u00ec alla riconquista delle citt\u00e0 del Corridoio umbro: dopo una breve campagna, riusc\u00ec a riconquistarle. Questa campagna, come previsto, ruppe le trattative di pace che Papa Gregorio aveva avviato con i Longobardi, provocando un ulteriore peggioramento dei rapporti con il pontefice, che si lament\u00f2 in seguito del comportamento dell'esarca, che aveva impedito che si giungesse a una tregua \u00absenza alcun costo per l'Impero\u00bb con i Longobardi. La campagna di Romano non gener\u00f2 per\u00f2 solo lo sdegno del pontefice, ma anche la reazione di re Agilulfo, che da Pavia marci\u00f2 in direzione di Perugia, dove giustizi\u00f2 il duca longobardo traditore Maurisione, reo di aver consegnato la citt\u00e0 all'Impero, e poi assedi\u00f2 Roma (593), da cui si ritir\u00f2 solo dopo aver estorto un tributo.\nPapa Gregorio Magno continu\u00f2 ad insistere per una pace, cercando di convincere Severo, uno dei funzionari (con la carica di scolastico) di Romano, a convincere l'esarca a firmare una tregua con i Longobardi, ma senza alcun risultato apprezzabile; anzi, i suoi tentativi subirono la disapprovazione dell'Imperatore Maurizio. Le trattative di pace non andarono avanti, perch\u00e9 sempre ostacolate dall'esarca Romano, \u00abla cui malizia \u00e8 persino peggiore delle spade dei Longobardi, tanto che i nemici che ci massacrano sembrano miti in comparazione con i giudici della Repubblica che ci consumano con la rapina...\u00bb (cos\u00ec scrisse Papa Gregorio Magno al vescovo di Sirmio nella prima met\u00e0 del 596), e, nel 596, alcuni affissero su una colonna a Ravenna uno scritto satirico insultante il Pontefice e la sua politica per il raggiungimento della pace, il quale volle scomunicare gli autori del gesto. Le trattative con i Longobardi, comunque, continuarono, e subirono un'accelerazione quando l'esarca Romano per\u00ec e gli succedette Callinico, maggiormente favorevole alla pace. Alla fine del 598, Longobardi e Imperiali firmarono finalmente una pace, che probabilmente per\u00f2 era solo una tregua armata di tre anni, nonostante Paolo Diacono la definisca \"fermissima\". Il sogno di papa Gregorio Magno si era realizzato, ma solo tre anni dopo la pace venne violata dall'esarca. La guerra tuttavia dur\u00f2 poco e gi\u00e0 a partire dal 603 la pace tra Longobardi e Bisanzio veniva rinnovata ogni anno per tutta la durata del regno di Agilulfo.\nPeriodo di pace con i Longobardi e turbolenze interne (603-643).\nLa pace con i Longobardi dur\u00f2 per tutto il regno di Agilulfo, venendo rinnovata periodicamente dall'esarca Smaragdo, che sostitu\u00ec Callinico nel 603. A Smaragdo, attestato per l'ultima volta nel 608, succedette forse Fozio, un presunto \"esarca\" menzionato soltanto nell'agiografia di San Teodoro da Sikeon, ma di cui nulla si sa. Il successore immediato di Fozio fu probabilmente Giovanni, che continu\u00f2 a rinnovare la pace con i Longobardi. Il mancato pagamento del soldo provoc\u00f2 tuttavia nel 616 una seria sedizione dell'esercito di stanza a Ravenna, a cui dovette forse prendere parte anche la popolazione, inasprita dall'eccessivo fiscalismo, nel corso della quale fu linciato l'esarca Giovanni, sembrerebbe con il coinvolgimento dei \"giudici della Repubblica\". Quasi contemporaneamente anche Napoli si rivoltava, eleggendo un sovrano autonomo da Bisanzio, Giovanni Consino.\nL'Imperatore Eraclio reag\u00ec immediatamente: invi\u00f2 in Italia il suo cubiculario Eleuterio con la carica di esarca e con un esiguo esercito, affinch\u00e9 reprimesse le sedizioni scoppiate a Ravenna e a Napoli. Giunto a Ravenna evidentemente con truppe sufficienti allo scopo prefissatosi, Eleuterio represse con durezza la rivolta, punendo severamente tutti coloro che erano stati coinvolti nell'assassinio dell'esarca, giustiziandoli. Il \"Liber Pontificalis\" attesta il coinvolgimento dei \"giudici della Repubblica\" (funzionari imperiali) nella rivolta, pur non chiarendone il ruolo. Dopo aver effettuato una sosta a Roma, dove fu ricevuto calorosamente da Papa Adeodato I, si diresse verso la citt\u00e0 partenopea, che espugn\u00f2, ponendo fine all'insurrezione; Giovanni di Conza, catturato, fu giustiziato, insieme ai suoi seguaci, per ordine di Eleuterio. Ritornato a Ravenna, pag\u00f2 ai soldati la \"roga\", ovvero il soldo arretrato, e, secondo il biografo di Papa Adeodato, ci\u00f2 determin\u00f2 il ritorno della pace in Italia, segno che le rivolte erano dovute a un ritardo nelle paghe.\nDopo essere stato sconfitto dai Longobardi ed essere stato costretto a pagare loro un tributo, Eleuterio decise nel 619 di usurpare la porpora, proclamandosi Imperatore romano d'Occidente: secondo lo studioso Bertolini, l'intento dell'esarca ribelle era quello di \u00abridare all'Italia un impero indipendente, pari di rango all'impero in Oriente\u00bb, anche se non si pu\u00f2 escludere, come sostiene T.S. Brown, che \u00able sue ambizioni contemplassero soltanto l'instaurazione, nell'Italia bizantina, di un governo autonomo\u00bb. La rivolta, come sembra confermare la biografia di Papa Bonifacio V, inizi\u00f2 all'incirca nel dicembre 619, poco prima l'ordinazione del nuovo pontefice. Dalle monete fatte coniare dalla zecca di Ravenna da Eleuterio a suo nome durante la rivolta risulta che l'esarca ribelle avesse assunto, usurpando la porpora, il nome imperiale di \"Ismailius\", altrimenti taciuto dalle fonti. Poco tempo dopo aver assunto la porpora, Eleuterio/\"Ismailius\" si rec\u00f2 dall'arcivescovo di Ravenna Giovanni IV, con ogni probabilit\u00e0 per farsi da lui incoronare (all'epoca era prassi che un nuovo imperatore fosse incoronato da un ecclesiastico); l'arcivescovo, tuttavia, evit\u00f2 di prendersi questa responsabilit\u00e0, forse temendo l'ira di Eraclio nel caso l'usurpazione fosse stata repressa; consigli\u00f2, piuttosto, Eleuterio di recarsi a Roma per farsi incoronare nell'antica \"Caput Mundi\", o dal papa (secondo Ravegnani) o dal senato romano (secondo Bertolini).\nEleuterio, reputando valido il consiglio, inizi\u00f2 i preparativi per il viaggio. Secondo lo studioso Classen, si trattava della \u00abprima marcia di incoronazione a Roma della storia del mondo\u00bb. Il viaggio verso Roma si concluse per\u00f2 in tragedia: infatti, giunto nei pressi di Castrum Luceoli con i pochi che lo accompagnavano, l'esarca ribelle fu ucciso da soldati fedeli a Eraclio, che secondo Bertolini, sarebbero da identificare con i soldati del \"Castrum Luciolis\", che avrebbero sbarrato la strada a Eleuterio e ai pochi che lo accompagnavano (\"paucis comitantibus\"), e una volta vinto l'esercito di Eleuterio e fatto prigioniero l'esarca, lo uccisero; tuttavia, secondo la biografia di Papa Bonifacio V contenuta nel \"Liber Pontificalis\", Eleuterio fu ucciso da soldati ravennati (\"militibus ravennatis\"). Il \"Liber Pontificalis\" e Agnello Ravennate riferiscono che, ucciso con la spada, venne decapitato e la sua testa spedita in un sacco a Eraclio a Costantinopoli. L'Impero d'Occidente cadde di nuovo, venendo nuovamente inglobato in quello d'Oriente.\nDopo un breve periodo dal 619 al 625 in cui fu forse esarca il \"patrizio Gregorio\" che, secondo Paolo Diacono, si rese reo dell'uccisione proditoria dei duchi del Friuli Tasone e Caco, nel 625 giunse a Ravenna un nuovo esarca, Isacio, di stirpe armena, probabilmente appartenente alla casata dei Kamsarakan. Appena arrivato, l'esarca ricevette un'epistola da Papa Onorio I, che gli chiedeva di aiutare il re longobardo Adaloaldo a recuperare il trono usurpatogli da Arioaldo, ma l'esarca decise di rimanere neutrale, permettendo cos\u00ec ad Arioaldo di mantenere il trono. Secondo una notizia di dubbia attendibilit\u00e0 del cronista dei Franchi Fredegario, intorno al 630 Arioaldo contatt\u00f2 Isacio, chiedendogli di uccidere proditoriamente il duca ribelle di Tuscia Tasone, offrendogli in cambio la riduzione del tributo che l'esarcato doveva versare ai Longobardi da tre a due centenaria. Isacio, allora, contatt\u00f2 Tasone, convincendolo a recarsi a Ravenna disarmato per stringere con lui un'alleanza; quando, per\u00f2, Tasone entr\u00f2 nella capitale dell'esarcato, fu assalito all'improvviso dai soldati dell'esarca, che lo uccisero; Arioaldo, soddisfatto del risultato, mantenne la promessa della riduzione del tributo. Il racconto di Fredegario, tuttavia, \u00e8 ritenuto sospetto in quanto molto simile, seppur con delle differenze, con l'episodio, narrato da Paolo Diacono, dell'uccisione dei duchi del Friuli Tasone e Caco ordita a Oderzo (nel Veneto) dal patrizio Gregorio tra il 619 e il 625.\nNel 640, infine l'esarca Isacio fu coinvolto nella contesa tra Roma e Bisanzio per la questione monotelita: Papa Severino non volle accettare l'Ectesi di Eraclio, un editto imperiale affermante che in Cristo agiva una sola volont\u00e0, affermazione ritenuta eretica dal Papa, ed Isacio pass\u00f2 alle maniere forti. Nel 640, sfruttando il malcontento dei soldati per i forti ritardi della paga, il \"chartularius\" Maurizio istig\u00f2 i militari a fare rappresaglia contro il Pontefice, accusato di aver sottratto il compenso dovuto, e quindi, dopo tre giorni di assedio, fu sequestrato il tesoro della Chiesa romana custodito nel Laterano. Poco dopo arriv\u00f2 a Roma anche Isacio, che band\u00ec alcuni ecclesiastici, fece l'inventario del tesoro sequestrato e lo invi\u00f2 in parte a Costantinopoli ad Eraclio e parte lo tenne per s\u00e9. In seguito (intorno al 642), Isacio dovette fronteggiare la rivolta a Roma dello stesso Maurizio, che ottenne l'appoggio dei soldati nelle fortezze circostanti accusando l'esarca di avere l'intenzione di usurpare la porpora. Isacio invi\u00f2 il sacellario e \"magister militum\" Dono nella Citt\u00e0 Eterna per sedare la rivolta, missione coronata dal successo: Maurizio, abbandonato dai suoi stessi uomini, fu catturato in una chiesa di Roma detta \"Ab Praesepe\" e, per ordine dell'esarca, decapitato a Cervia e la sua testa esposta al circo di Ravenna. Gli altri prigionieri, messi in carcere in attesa di conoscere la loro pena, si salvarono grazie all'improvvisa morte dell'esarca (avvenuta, secondo la testimonianza ostile del \"Liber Pontificalis\", per intervento divino), che determin\u00f2 la loro liberazione. \u00c8 possibile che Isacio sia stato ucciso dai Longobardi durante la battaglia dello Scultenna nel 643 (si veda pi\u00f9 sotto).\nNel frattempo, con l'ascesa al trono di re Rotari, avvenuta nel 636, a settentrione cresceva la pressione longobarda. Rotari attacc\u00f2 ed espugn\u00f2 nel 639 Oderzo e Altino, le ultime citt\u00e0 nell'entroterra veneto ancora in mano bizantina, costringendo gli abitanti di Oderzo a trasferirsi a Eraclea, mentre quelli di Altino a Torcello. Nel 643 Rotari attacc\u00f2 l'esarcato e, secondo Paolo Diacono, inflisse nella battaglia dello Scultenna una grave sconfitta all'esercito bizantino (probabilmente anche l'esarca stesso per\u00ec nel corso della battaglia), anche se la vittoria longobarda va ridimensionata poich\u00e9 Rotari non riusc\u00ec a conquistare Ravenna n\u00e9 i suoi dintorni, segno che, pur perdendo, i Bizantini erano riusciti a fermare l'avanzata del re longobardo. Il vuoto di potere creatosi nell'Italia bizantina in seguito alla battaglia (e alla probabile morte dell'esarca) permise comunque a Rotari di occupare la Liguria bizantina.\nIsacio fu sepolto a Ravenna ed \u00e8 sopravvissuto un epitaffio:\nUn'altra iscrizione, in cui l'esarca piange la scomparsa a soli 11 anni di un nipote per parte di padre, Gregorio, sembra suggerire che Isacco si fosse portato in Italia la sua famiglia.\nContesa tra Roma e Bisanzio e l'autocefalia (643-687).\nNel 643 l'imperatore Costante II nomin\u00f2 Teodoro nuovo esarca d'Italia: resse l'Esarcato per due anni, per poi venire richiamato a Costantinopoli, sostituito da Platone. Richiamato anche Platone a Costantinopoli nel 649, fu sostituito da Olimpio, inviato in Italia per arrestare o assassinare Papa Martino I: questo Papa si era reso infatti reo di essersi opposto alla politica religiosa imperiale, condannando in un sinodo lateranense sia l'Ectesi di Eraclio I che il Tipo di Costante II, accusati di favorire l'eresia monotelita. Fallito per\u00f2 il tentativo di assassinare il Papa, l'esarca si riconcili\u00f2 con questi schierandosi addirittura contro l'Imperatore e staccando temporaneamente l'Italia dall'Impero.\nDeceduto Olimpio nel 652 in Sicilia a causa di una pestilenza, nel 653 Costante II invi\u00f2 di nuovo a Ravenna Teodoro Calliope, al suo secondo mandato, con l'ordine di arrestare papa Martino I. Teodoro giunse a Roma accompagnato dall'esercito e il pontefice venne fatto prigioniero nella basilica del Salvatore in Laterano (17 giugno 653) e costretto ad imbarcarsi alla volta di Costantinopoli. Teodoro torn\u00f2 poi in fretta a Ravenna, temendo una sollevazione popolare. Pare che avesse una moglie di nome Anna e dei figli.\nNel frattempo reggeva l'arcidiocesi ravennate Mauro, il quale, ambendo a sottrarre la Chiesa Ravennate dalla giurisdizione del Papa, sembra, stando al \"Liber Pontificalis\" di Agnello Ravennate, che si fosse recato pi\u00f9 volte in Oriente dall'Imperatore per ottenere l'autocefalia, cio\u00e8 l'indipendenza dal Papato. Potrebbe essere stato proprio Mauro, come supporto per le sue rivendicazioni, a forgiare una falsa \"Donazione di Valentiniano\", un documento non autentico attribuito falsamente all'Imperatore Valentiniano III che avrebbe stabilito, intorno alla met\u00e0 del V secolo, che il vescovo di Ravenna avrebbe avuto da allora in poi il rango di \"metropolitano\". Nel frattempo (663) l'Imperatore Costante II sbarc\u00f2 a sorpresa in Italia e tent\u00f2 di conquistare il ducato di Benevento ma invano: il duca Romualdo, assistito da suo padre Grimoaldo, re dei Longobardi, respinse gli assalti imperiali a Benevento e a Forino e Costante II fu costretto a rinunciare ai suoi piani di conquista. Visitata Roma nel 663, nello stesso anno pose la propria residenza a Siracusa, da dove continu\u00f2 a perseguire una politica ostile al Papa, suo avversario religioso: nel 666, infatti, eman\u00f2 un diploma a favore dell'arcivescovo di Ravenna Mauro in cui veniva concessa alla Chiesa Ravennate l'autocefalia; da quel momento in poi l'arcivescovo sarebbe stato consacrato da tre dei suoi vescovi suffraganei ma non dal Papa; nel diploma in questione, inoltre, al nuovo esarca Gregorio venne ordinato di sostenere con le armi l'arcivescovo. Il pontefice Vitaliano reag\u00ec scomunicando l'arcivescovo ravennate Mauro, il quale replic\u00f2 rimuovendo il nome del Papa dalla liturgia ravennate. Il successore di Mauro, Reparato, ottenne inoltre da Costantinopoli privilegi fiscali. Intorno al 667 Grimoaldo, re dei Longobardi, distrusse Forlimpopoli per punire la popolazione per essersi opposta al suo passaggio mentre accorreva per soccorrere il ducato di Benevento, invaso dai Bizantini.\nNel 668, con l'assassinio di Costante II a Siracusa, sal\u00ec al trono Costantino IV, figlio di Costante, che persegu\u00ec una politica favorevole al Papato: tra il 678/682, si ebbe la riconciliazione tra il Papato e Costantinopoli, voluta da Costantino IV, con la condanna del monotelismo al Concilio di Costantinopoli III nel 680 e la revoca, tra il 678 e il 682, dell'autocefalia concessa da Costante II alla Chiesa di Ravenna nel 666.\nA quei tempi era esarca Teodoro II che, narra Agnello Ravennate, rimasto senza segretario, chiese ai suoi funzionari di trovarne un altro. Quando gli presentarono il candidato, Giovanniccio (avo di Agnello Ravennate), che era deforme di aspetto fisico, Teodoro II, giudicando dal suo solo aspetto, sembra stesse per mandarlo via, ma, persuaso dai suoi funzionari, decise di concedergli una possibilit\u00e0. Mise alla prova le sue conoscenze in greco e latino e, constatando che padroneggiava perfettamente entrambe le lingue, lo assunse; le capacit\u00e0 di Giovanniccio vennero, tra l'altro sfruttate anche dall'arcivescovo di Ravenna, che gli affid\u00f2 il compito di spiegare i canti eseguiti la domenica. Secondo Agnello Ravennate (suo trisnipote), Giovanniccio era molto religioso, al punto che fu osservato pregare per ore intere, disteso per terra, in chiesa di notte. Tre anni dopo, la sua fama era giunta fino a Costantinopoli, dove l'Imperatore Giustiniano II, ammirati i componimenti che Giovanniccio gli aveva dedicato, intendeva conoscerlo di persona e, a tal fine, chiese che fosse inviato a Costantinopoli: giunto a Costantinopoli, Giovannicio si fece talmente apprezzare che nel giro di pochi giorni divenne uno dei \"primates\" della corte. Il mandato di Teodoro II, ricordato per il suo buon governo, ebbe fine intorno al 687, quando \u00e8 esarca Giovanni Platyn.\nL'inizio della crisi (687-726).\nNel 687 era esarca Giovanni Platyn che, durante il conclave per eleggere un nuovo pontefice, ricevette da uno dei candidati al soglio pontificio, Pasquale, la richiesta di fare in modo che venisse eletto papa, in cambio di una grossa somma di denaro. Nonostante l'esarca avesse ordinato ai suoi sottoposti di influire sul conclave in modo che venisse eletto Pasquale, i suoi tentativi di influire sull'elezione non funzionarono e, essendosi divisi gli elettori tra due candidati (Pasquale e Teodoro), fu eletto Papa un altro candidato, Sergio. Su richiesta di Pasquale, l'esarca giunse a Roma nel tentativo di imporre come Papa proprio Pasquale, ma non pot\u00e9 cambiare la decisione: non volendo per\u00f2 rinunciare alle 100 libbre d'oro promesse, si rifiut\u00f2 di riconoscere per Papa Sergio se prima non gli avesse pagato la somma promessa da Pasquale. Dopo aver ricevuto tale somma, riconobbe Sergio come Papa e ritorn\u00f2 a Ravenna.\nCon Giustiniano II i rapporti con il Pontefice romano tornarono a deteriorarsi a seguito delle decisioni adottate dal Concilio Trullano in antitesi con il culto occidentale, riguardanti il matrimonio del clero ed il digiuno del sabato. Dopo l'opposizione di papa Sergio I, l'imperatore invi\u00f2 il protospatario Zaccaria per catturarlo e portarlo a Costantinopoli, similmente a quanto successo a Martino I alcuni decenni prima. Alla notizia, gli eserciti italiani si opposero e lo stesso Zaccaria fin\u00ec per chiedere protezione al Pontefice, nascondendosi addirittura sotto il suo letto. L'esarca sembra che non avesse preso parte a quest'operazione, molto probabilmente perch\u00e9 la carica era al momento vacante. Nel 701 divenne esarca Teofilatto, contro cui si rivoltarono gli eserciti italiani, per motivi ignoti, forse per motivazioni di natura economica. In difesa dell'esarca, in quel momento a Roma, si schier\u00f2 Papa Giovanni VI, che riusc\u00ec a calmare i ribelli, permettendo all'esarca di raggiungere Ravenna.\nNel frattempo, il nuovo arcivescovo di Ravenna, Felice, si rec\u00f2 a Roma nell'aprile del 709 per ricevervi la consacrazione del pontefice, rifiutandosi tuttavia di sottoscrivere la \"cautio\" e la cosiddetta \"indiculum iuramenti\". Questo episodio \u00e8 da ricollegare alla disputa tra le chiese romana e ravennate dovuta alla volont\u00e0 della seconda di sottrarsi al predominio della prima. Secondo il \"Liber Pontificalis\", l'arcivescovo ravennate sub\u00ec \u00abper giudizio divino e per sentenza del principe degli Apostoli Pietro\u00bb la giusta punizione per la superbia e l'insubordinazione mostrate in quell'occasione nei confronti del Pontefice, venendo deportato a Costantinopoli, insieme ai principali maggiorenti della capitale esarcale, e poi accecato, nel corso della repressione spietata contro i Ravennati ordinata dall'Imperatore Giustiniano II. Non c'\u00e8 un consenso unanime sulle motivazioni che spinsero Giustiniano II a ordinare la repressione contro Ravenna. Il \"Liber Pontificalis\", nel seguito della narrazione, riporta che l'esarca Giovanni Rizocopo, dopo aver incontrato Papa Costantino (708-715) a Napoli nell'ottobre 710 e aver ucciso a Roma quattro dignitari ecclesiastici per punire la Chiesa Romana per l'insubordinazione alla politica religiosa imperiale in seguito al Concilio Quinisesto, una volta ritornato a Ravenna, pag\u00f2 per \u00abgiudizio divino\u00bb le iniquit\u00e0 da poco commesse andando incontro a una \u00abturpissima morte\u00bb; probabilmente fu linciato nel corso di una rivolta popolare a Ravenna. Alcuni studiosi collocano la spedizione punitiva dopo l'assassinio di Rizocopo, e ritengono che la motivazione fosse quella di punire la popolazione per aver linciato l'esarca. Altri studiosi invece collocano l'assassinio di Giovanni Rizocopo dopo la spedizione punitiva, connettendola alla rivolta di Giorgio, e motivano la repressione spietata con la volont\u00e0 di punire la Chiesa di Ravenna per l'insubordinazione alla politica religiosa imperiale.\nQualunque fossero state le motivazioni, l'Imperatore ordin\u00f2 a Teodoro, \"stratego\" della Sicilia, di raggiungere Ravenna con la flotta, appoggiata anche da navi venetiche e illiriche, per compiere la spedizione punitiva. Costui, una volta approdato, invit\u00f2 numerosi aristocratici locali in un banchetto in senso di amicizia, ma questi, attirati con l'inganno nelle navi, furono qui arrestati e portati a Costantinopoli, dove vennero tutti uccisi meno l'Arcivescovo, quest'ultimo accecato. Ravenna, si narra, fu saccheggiata dalle milizie bizantine. Poco tempo dopo a Ravenna, tra il 710 e il 711, la popolazione insorse condotta da un certo Giorgio, figlio di Giovanniccio: Giorgio suddivise i ribelli in diversi reggimenti che presero nome dalle insegne: \"Ravenna\", \"Bandus Primus\", \"Bandus Secundus\", \"Bandus Novus\", \"Invictus\", \"Constantinopolitanus\", \"Firmens\", \"Laetus\", \"Mediolanensi\", \"Veronense\", \"Classensis\", \"partes pontificis cum clericis\". La rivolta dilag\u00f2 anche a Forl\u00ec, Forlimpopoli, Cervia. Non \u00e8 noto come la rivolta termin\u00f2, ma Ravenna era gi\u00e0 tornata all'obbedienza alcuni mesi dopo, quando la testa dell'Imperatore Giustiniano II, detronizzato e fatto giustiziare dal nuovo imperatore Filippico Bardane, fu fatta sfilare per le strade della capitale dell'esarcato. Filippico concesse a Felice di fare ritorno a Ravenna come arcivescovo, e gli restitu\u00ec il tesoro della chiesa ravennate sequestrato da Giustiniano II; l'arcivescovo Felice, ritornato in citt\u00e0, si riappacific\u00f2 con il papato, abbandonando le pretese autonomiste della chiesa ravennate e sottomettendosi all'autorit\u00e0 pontificale.\nNel frattempo Filippico aveva inviato a Ravenna il nuovo duca di Roma Pietro, affinch\u00e9 reprimesse l'insurrezione scoppiata nell'Urbe. La popolazione di Roma infatti era insorta, non avendo riconosciuto il nuovo Imperatore Filippico per la sua adesione all'eresia monotelita, e anche il precedente duca di Roma Cristoforo si era rivoltato all'autorit\u00e0 imperiale. Nello scontro combattuto nei pressi della Citt\u00e0 Eterna tra l'esercito di Pietro e quello di Cristoforo, fu per\u00f2 il primo ad avere la peggio. Dell'instabilit\u00e0 politica dell'esarcato ne approfitt\u00f2 il duca di Spoleto Faroaldo II, il quale tra il 712 e il 713, espugn\u00f2 il porto di Ravenna, Classe, minacciando apertamente la stessa capitale esarcale. Fu per\u00f2 lo stesso re longobardo Liutprando a ingiungere al duca di restituire la citt\u00e0 ai Bizantini, comando a cui il duca fu costretto a obbedire, per cui la minaccia temporaneamente rientr\u00f2. Roma torn\u00f2 all'obbedienza nel 713, allorquando, in seguito all'ascesa al trono di Anastasio II, il nuovo Imperatore invi\u00f2 a Ravenna un nuovo esarca, Scolastico, il quale ricevette l'ordine di riappacificarsi con il papato e con la popolazione di Roma, rassicurandoli sul fatto che il nuovo Imperatore, a differenza del suo predecessore, non era un eretico.\nQuesti continui episodi di rivolta dimostrano come a partire dalla seconda met\u00e0 del VII secolo, le tendenze autonomistiche delle aristocrazie locali ed il sempre maggior ruolo politico temporale della Chiesa di Roma avessero portato ad un progressivo indebolimento dell'autorit\u00e0 imperiale in Italia.\nLa caduta dell'Esarcato (726-751).\nNel 726 l'Imperatore Leone III proib\u00ec il culto delle immagini sacre, ma questo provvedimento trov\u00f2 una dura opposizione in Italia e, gi\u00e0 in fermento per l'aumento delle tasse, gli eserciti della Venezia marittima, della Pentapoli e dell'Esarcato si ribellarono ed elessero loro capi. L'esarca Paolo venne assassinato dagli insorti. Fu inviata dalla Sicilia una flotta per vendicare Paolo, ma venne distrutta dalle milizie ravennati.\nNel 728 fu nominato come successore di Paolo Eutichio. Nel 730 l'Iconoclastia divenne dottrina religiosa e gli adoratori delle immagini cominciarono pertanto ad essere perseguitati. Il nuovo pontefice, Gregorio III, condann\u00f2 la dottrina, con la conseguenza che l'imperatore Leone confisc\u00f2 alla Chiesa molte sue propriet\u00e0 in Calabria e Sicilia. Eutichio, invece, decise prudentemente di stabilire buone relazioni con il Papa, facendogli dei doni ed evitando di applicare i decreti iconoclasti.\nIntanto, approfittando delle dispute religiose tra Impero e Chiesa di Roma, la pressione dei Longobardi sui territori dell'esarcato aument\u00f2 notevolmente. Nel 732 Ravenna venne conquistata per la prima volta da Ildeprando, nipote di Liutprando, e da Peredeo, duca di Vicenza. Eutichio ripar\u00f2 nella laguna veneta. Da qui, aiutato dalla flotta del veneziano duca Orso, riusc\u00ec a rientrare a Ravenna: Ildeprando venne catturato e Peredeo ucciso.\nNel 743 re Liutprando, che progettava di riconquistare Ravenna, penetr\u00f2 nell'Esarcato impossessandosi di Cesena e di Imola. Eutichio, sentendosi direttamente minacciato, chiese aiuto a Papa Zaccaria, il quale si rec\u00f2 di persona a Pavia per convincere il sovrano a restituire all'esarca i territori conquistati in quell'anno, riuscendo nel suo intento.\nLiutprando mor\u00ec nel 744: gli succedettero prima Ildeprando e poi Ratchis. Quest'ultimo interruppe le campagne di conquista dei suoi predecessori e firm\u00f2 una pace con l'Esarcato. Nel 749, tuttavia, invase la Pentapoli; il Papa gli chiese di ritirarsi. Ratchis lo fece, ma al suo ritorno pag\u00f2 la scelta venendo deposto dalla fazione contraria alla pace. Fu eletto nuovo re Astolfo. Questi, riorganizzato e rafforzato l'esercito, pass\u00f2 immediatamente all'offensiva contro i territori italiani ancora soggetti (anche se pi\u00f9 di nome che di fatto) all'Impero bizantino. Nel 750 invase da nord l'Esarcato occupando Comacchio e Ferrara; nell'estate del 751 riusc\u00ec a conquistare l'Istria e poi la stessa Ravenna, capitale e simbolo del potere bizantino in Italia. Si insedi\u00f2 nel palazzo dell'esarca, che venne parificato al palazzo regio di Pavia come centro del regno longobardo.\nL'Imperatore Costantino V tent\u00f2 di recuperare l'Esarcato con la forza della diplomazia inviando ambasciatori presso Astolfo nel tentativo di spingerlo a restituire i territori conquistati all'Impero. Ma ovviamente l'ambizioso re longobardo non era disposto a rinunciare alle sue conquiste e ambiva a conquistare anche Roma, minacciando apertamente il pontefice Stefano II. Il Papa allora decise di rivolgersi ai Franchi, all'epoca governati da Pipino il Breve. Il re franco accett\u00f2 la richiesta di aiuto del pontefice; discese due volte in Italia (754 e 756), sconfiggendo Astolfo e costringendolo a cedere Esarcato e Pentapoli al Papa invece che all'Impero. Costantino V ovviamente protest\u00f2 e invi\u00f2 due messi presso il re franco, intimandolo di restituire l'Esarcato al legittimo padrone, ovvero l'Impero d'Oriente; ma Pipino rispose negativamente, congedando i due ambasciatori.\nArcheologia del periodo esarcale.\nIl palazzo di Teodorico venne scelto come sede dell'esarca, e fu definito da allora \"sacrum palatium\", come accadeva per il palazzo degli imperatori a Costantinopoli. In ogni modo, nonostante il cambio di regime, gli esarchi non apportarono modifiche rilevanti all'edificio: infatti, molte statue di Teodorico collocate dentro e intorno al palazzo rimasero al loro posto fino ad almeno il IX secolo. La sede esarcale era situata sulla \"Plateia Maior\" (l'odierna via di Roma). A poche centinaia di metri di distanza si trova (tuttora) la Cattedrale. Per consentire all'esarca di spostarsi con tutto il suo seguito fino alla Cattedrale, la via che congiungeva i due edifici fu interamente porticata, ad imitazione di Costantinopoli. Il tragitto Palazzo-Cattedrale divenne il percorso ufficiale dell'esarca, l'unica principale in cui appariva in pubblico.\nA circa met\u00e0 strada la via attraversava il fiume Padenna con il \"Pons Apollinaris\", anch'esso porticato. Un secondo ponte sul Padenna si trovava poche centinaia di metri a sud, vicino al punto in cui confluiva il torrente Lamisa (\"Fossa Lamisa\"). A nord, vi era un ponte, probabilmente a due teste, che scavalcava il Padenna e il \"Flumisellum\" (dove oggi \u00e8 piazza A. Costa). Il ponte pi\u00f9 a nord era in corrispondenza dell'incrocio tra le attuali via Ponte Marino e via IV Novembre.\nNel periodo esarcale Ravenna continu\u00f2 ad essere una citt\u00e0 cosmopolita, popolata sia dalla popolazione nativa, sia da cittadini romani provenienti dalla Grecia e dall'Oriente: soldati e ufficiali che, dopo aver servito l'imperatore durante tutta la carriera, comperavano terre nei dintorni di Ravenna, avendo deciso di insediarsi permanentemente in Italia. \u00c8 attestata in questo periodo l'esistenza di una scuola di medicina a Ravenna, che utilizzava testi in greco, ma in ogni modo il latino rimase la principale lingua d'uso. Comunque, anche se l'esarca e gli ufficiali imperiali dell'esercito erano in genere di stirpe e di madrelingua greca, sembra che gli esattori delle tasse, ma anche altri burocrati, fossero scelti tra la popolazione locale. I documenti dell'epoca attestano, inoltre, fino alla fine del VI secolo, la permanenza di Goti a Ravenna.\nA partire dal VII secolo, comunque, Ravenna cominci\u00f2 a declinare, dal punto di vista demografico, economico e produttivo: evidenze archeologiche e storiche attestano una diminuzione degli scambi commerciali a lunga distanza, oltre che a una diminuzione del numero di mercanti, banchieri, notai e altri professionisti. Nonostante ci\u00f2, ancora agli inizi dell'VIII secolo, Ravenna era ancora descritta dal geografo locale Guidone come \"nobilissima\", cio\u00e8 allo stesso rango di Roma e Costantinopoli. Anche la popolazione cominci\u00f2 a declinare: secondo Cosentino, nei secoli VIII e IX Ravenna non contava pi\u00f9 di - abitanti, in calo rispetto ai - di et\u00e0 giustinianea.\nBibliografia.\nFonti primarie\nFonti secondarie"}
{"id": "3834974", "revid": "119994128", "url": "https://it.wikipedia.org/wiki?curid=3834974", "title": "Tremonti", "text": ""}
{"id": "3834975", "revid": "73997", "url": "https://it.wikipedia.org/wiki?curid=3834975", "title": "Pornoshop", "text": ""}
{"id": "3834977", "revid": "73997", "url": "https://it.wikipedia.org/wiki?curid=3834977", "title": "Porno shop", "text": ""}
{"id": "3834978", "revid": "124808", "url": "https://it.wikipedia.org/wiki?curid=3834978", "title": "Pink Panther", "text": ""}
{"id": "3834982", "revid": "486946", "url": "https://it.wikipedia.org/wiki?curid=3834982", "title": "L'infallibile Ispettore Clouseau", "text": ""}
{"id": "3834998", "revid": "119756430", "url": "https://it.wikipedia.org/wiki?curid=3834998", "title": "Andrea Cason", "text": "Biografia.\nDopo alcuni anni in cui scrive testi di canzoni collaborando con vari musicisti (tra cui Pippo Barzizza, con cui scrive \"Carte da gioco\"), raggiunge il successo nel 1960 con \"Un paradiso da vendere\", incisa dall'autore della musica, il cantautore Umberto Bindi (che la inserisce come retro di \"Marie Claire\" e poi in un EP e nel suo primo album) e da Wilma De Angelis.\nPartecipa allo Zecchino d'Oro 1961 con \"Girotondo col mio mondo\", allo Zecchino d'Oro 1962 con \"Un corsaro piccolissimo\" e allo Zecchino d'Oro 1963 con \"Stellina di mare\".\nSi dedica anche alla canzone in lingua veneta, e nel 1967 scrive \"Raconto d'inverno\", con cui Lina Chiusso partecipa alla nona edizione del \"Festival della Canzone Veneta\" di Sandrigo.\nNel 1968 compone la raccolta intitolata Poeta Bach, otto poesie dedicate alla vita del Premio Nobel per la pace Albert Schweitzer e musicate da Italo Salizzato.\nNel decennio successivo pubblica alcuni libri di poesia dialettale, mettendosi in evidenza tanto da essere citato in studi di settore sull'argomento.\nNel 1974 cinque sue poesie in dialetto Veneto verranno musicate da Italo Salizzato e pubblicate dalla Antonio Tasinato Editore.\nAlla Siae sono depositate a suo nome 168 canzoni."}
{"id": "3835005", "revid": "838137", "url": "https://it.wikipedia.org/wiki?curid=3835005", "title": "Raconto d'inverno", "text": ""}
{"id": "3835006", "revid": "726373", "url": "https://it.wikipedia.org/wiki?curid=3835006", "title": "Bambino!", "text": " \u00e8 un manga giapponese pubblicato in Giappone dalla rivista seinen \"Big Comic Spirits\" a partire dal 30 marzo 2005. Nel 2008 ha vinto il premio Shogakukan per i manga insieme a \"Kurosagi - Il truffatore nero\". A partire dal 2009 \u00e8 stata pubblicata una seconda serie spin-off che ruota attorno ai vari personaggi dopo che questi han lasciato il Baccanale.\nDal manga \u00e8 stata poi tratta una serie TV live action, vale a dire un dorama, in 11 puntate andato in onda prima in Giappone e poi in Stati Uniti d'America, Canada e Porto Rico l'anno successivo.\nTrama.\nBan Shogo, uno studente di college di Fukuoka, per mantenersi agli studi lavora part-time con la sua fidanzata alla trattoria San Marzano gestita da Susumu Shind\u014d; i clienti della trattoria sono molto soddisfatti di lui e della sua cucina, e lo stesso Ban si ritiene uno chef di talento, cos\u00ec il suo mentore decide di raccomandarlo al suo amico Shishido Tekkan, che in giovent\u00f9 era stato suo compagno d'avventura in un lungo viaggio di formazione in Italia e che gestisce la prestigiosa Trattoria \"Al Baccanale\" (frequentata anche da molte personalit\u00e0 di rilievo), uno dei ristoranti italiani pi\u00f9 famosi del Giappone.\nInizialmente molto sicuro di s\u00e9 e fiducioso nelle sue capacit\u00e0 culinarie, fin dal suo arrivo al Baccanale Ban si rende conto non solo della differenza che sussiste tra il servire in una piccola trattoria di provincia e un grande ristorante alla moda del centro di Tokyo, ma anche e soprattutto del fatto che la sua conoscenza della cucina italiana \u00e8 molto pi\u00f9 approssimativa ed imperfetta di quanto immaginasse. Dapprima non riesce a tenere il tempo dei suoi colleghi, poi, quando gli viene chiesto se sia capace di preparare il brodo, per orgoglio mente rispondendo di s\u00ec, salvo poi creare una brodaglia immangiabile; cos\u00ec, viene sbattuto a lavare i piatti, oltre a ricevere una sonora lezione dallo chef Katori che gli fa notare tutta la sua immaturit\u00e0.\nCompresi i propri limiti, Ban si impegna in tutto e per tutto al fine di raggiungere la piena maturazione come chef, e quando arriva il momento di lasciare vede che quello che ha imparato (e soprattutto quel ch'\u00e8 riuscito a dimostrare d'essere capace di fare) \u00e8 ancora troppo poco: decide quindi di lasciare l'Universit\u00e0 e anche la fidanzata (la quale non riesce a comprendere la sua smania di voler \"arrivare\" a tutti i costi..) e chiede di poter continuare a fare l'apprendista al \"Baccanale\".\nTuttavia il proprietario al suo ritorno, per qualche sua imperscrutabile ragione, invece di lasciarlo in cucina, lo manda in sala a servire come cameriere. Solo quando Ban avr\u00e0 compreso la lezione pi\u00f9 importante per uno chef (ovvero che le pietanze da lui preparate devono anzitutto essere gradite agli altri, prima ancora che a gratificare s\u00e9 stesso) gli sar\u00e0 permesso di ritornare in cucina, e anche se il reinserimento sar\u00e0 piuttosto problematico il ragazzo ottiene infine il posto di chef ai primi da sempre ambito.\nA questo punto, avendo ottenuto tutto quello che lo aveva spinto a rimanere al \"Baccanale\", Ban decide di compiere un ulteriore passo avanti, quello definitivo. Si trasferir\u00e0 direttamente in Italia, a Roma, per ricominciare tutto daccapo in un altro ristorante, dove si presenter\u00e0 con queste parole, in italiano: \"So molto poco, spero che mi aiuterete ad imparare e migliorare; chiamatemi Bambi... Bambino!\".\nSigla.\n\"We Can Make It!\" degli Arashi."}
{"id": "3835008", "revid": "1632387", "url": "https://it.wikipedia.org/wiki?curid=3835008", "title": "Dada Life", "text": "I Dada Life sono un duo svedese di dj electro house composto da Olle Corneer e Stefan Engblom. Nel 2010 i Dada Life hanno occupato la posizione numero 89 sulla rivista DJ Magazine. Nel corso dell'anno successivo la popolarit\u00e0 dei Dada Life \u00e8 aumentata, cos\u00ec da occupare la posizione numero 38 su DJ Mag Top 100 nel 2011 e ad arrivare alla posizione numero 24 nel 2012. Le tracce che hanno avuto maggior successo sono state \"Kick Out The Epic Motherf**ker\", \"Unleash the F*cking Dada\", \"White Noise / Red Meat\" \"Feed The Dada\" , e i loro remix di \"Kaskade feat. Haley - Dynasty\" e \"Big Bad Wolf - Duck Sauce\". Dada Life partecipano spesso ai due maggiori festival di musica elettronica del Nord America, l'Electric Daisy Carnival e l'Ultra Music Festival.\nShow dal vivo.\nI Dada Life sono stati il gruppo di apertura dei tour di Dj Ti\u00ebsto negli anni 2009-2010.\nSingoli.\n2006\n2007\n2008\n2009\n2010\n2011\n2012\n2013\n2014\n2020\nRemixes.\n2007\n2009\n2010\n2011\n2012\n2013"}
{"id": "3835009", "revid": "834", "url": "https://it.wikipedia.org/wiki?curid=3835009", "title": "So Insane", "text": "So Insane \u00e8 il secondo singolo del gruppo Pop rock Smash Mouth estratto dal loro quinto album Summer Girl, in quanto a singolo di promozione non possiede un video musicale \u00e8 non \u00e8 potuto entrare nella Billboard's top 100, ma \u00e8 riuscito a piazzarsi alla posizione numero 25 nella US Adult Top 40 chart.\nLa canzone \u00e8 utilizzata nella colonna sonora del film Capitan Zoom - Accademia per supereroi."}
{"id": "3835013", "revid": "599013", "url": "https://it.wikipedia.org/wiki?curid=3835013", "title": "Servizio ferroviario suburbano di Dublino", "text": "Il servizio ferroviario suburbano di Dublino (in Lingua inglese: \"Dublin Suburban Rail\", in irlandese \"Iarnr\u00f3d Bruachbhailteach Baile \u00c1tha Cliath\") \u00e8 la rete ferroviaria suburbana della citt\u00e0 di Dublino, capitale della Repubblica d'Irlanda. \u00c8 esercita dalla Iarnr\u00f3d \u00c9ireann.\nRete.\nIl sistema si compone di cinque linee:\nLe linee sono gestite dalla Iarnr\u00f3d \u00c9ireann.\nServizio.\nI servizi sono attivi dalle 5:30 alle 00:42 da luned\u00ec a sabato e dalle 8:25 alle 00:42 la domenica. I treni passano con diversa frequenza a seconda delle linee e delle stazioni, per esempio sulla DART la frequenza \u00e8 maggiore (15 minuti in genere, pochi minuti durante l'ora di punta), mentre in alcune stazioni i treni passano con meno frequenza (ogni ora fuori dall'ora di punta). Non ci sono treni a Natale.\nMateriale rotabile.\nDal 2006, la maggior parte dei treni usati sulle linee che non fanno parte della DART sono l'IE 2900 Class, a unit\u00e0 multiple di diesel, anche se spesso sono usati anche l'IE 2600 Class, l'IE 2700 Class e l'IE 2800 Class. Sulla DART, che \u00e8 elettrificata, sono usate locomotive CIE 8100 Class, IE 8200 Class e IE 8500 Class.\nLinee.\nNorthern Commuter.\nIl servizio impiega la ferrovia Dublino\u2013Belfast collegando la stazione di Dublino Pearse a quella di Dundalk. Il percorso \u00e8 condiviso con i servizi DART e della Dublino\u2013Belfast fino a Malahide. Il viadotto del Boyne \u00e8 a binario semplice.\nTreni usati: 29000, 2800 Class.\nStazioni servite: Dublino Pearse, Tara Street, Dublino Connolly, Howth Junction, Clongriffin, Portmarnock, Malahide, Donabate, Rush and Lusk, Skerries, Balbriggan, Gormanston, Laytown, Drogheda, Dundalk.\nSi \u00e8 discusso riguardo all'aggiunta della stazione di Dunleer e quella di Dundalk South.\nSouth Eastern Commuter.\nIl servizio impiega la ferrovia Dublino\u2013Rosslare tra la stazione di Dublino Connolly e quella di Gorey. Il percorso \u00e8 condiviso con i servizi DART e con quelli della Dublino\u2013Rosslare fino a Greystones.\nTreni usati: 22000 class dmu.\nStazioni: Dublino Connolly, Tara Street, Dublin Pearse, Lansdowne Road, Sydney Parade, Blackrock, D\u00fan Laoghaire, Bray, Greystones, Kilcoole, Wicklow, Rathdrum, Arklow, Gorey.\nLa South Eastern ha minore frequenza di treni tra le DART/Commuter.\nSouth Western Commuter.\nPercorre la ferrovia Dublino\u2013Cork collegando la stazione di Dublino Heuston con quella di Kildare. La linea \u00e8 anche conosciuta come \"Kildare Suburban\" o \"Kildare Commuter\", mentre in precedenza era chiamata \"The Arrow\" (in italiano, la freccia).\nTreni usati: 22000 Class.\nStazioni: Dublino Heuston, Cherry Orchard &amp; Parkwest, Clondalkin &amp; Fonthill, Adamstown, Hazelhatch &amp; Celbridge, Sallins &amp; Naas, Newbridge, Kildare.\nStoria.\nIl servizio \u00e8 stato aperto nel 1994 e le stazioni di Cherry Orchard, Clondalkin, Hazelhatch e Celbridge e Sallins e Naas furono aperte lo stesso giorno, mentre le altre erano gi\u00e0 esistenti. La stazione di Newbridge era un tempo riservata solo agli Intercity, mentre oggi la maggior parte dei .\nUna stazione usata solo per treni occasionali si trova a Curragh. La vecchia stazione di Cherry Orchard fu sostituita dalla Cherry Orchard e Parkwest nel luglio 2008, mentre nell'ottobre 2008 fu sostituita quella di Clondalkin dalla Clondalkin e Fonthill. L'area attorno ad Adamstown, per la costruzione della ferrovia, \u00e8 in grande sviluppo e si stima che possa raggiungere a breve i 20000 abitanti.\nIl progetto \"Transport 21\" prevede l'elettrificazione della linea fino ad Hazelhatch entro il 2015. Quando verr\u00e0 aperto il DART Underground e sar\u00e0 completata l'elettrificazione, questa linea sar\u00e0 sostituit\u00e0 da un'unica tratta DART che collegher\u00e0 Hazelhatch a Howth. Il servizio sar\u00e0 connesso col resto della rete metropolitana presso Dublino Pearse.\nWestern Commuter.\nLa linea impiega la ferrovia Dublino\u2013Sligo, tra la stazione di Dublino Connolly e quella di Longford, la diramazione di quest'ultima diretta alla stazione dei Docklands, e il tronco Connolly\u2013Pearse della ferrovia Dublino-Rosslare.\nTreni usati: 29000 Class, 2800 Class.\nStazioni:\nStoria.\nDal 1981 al 1990 la linea oper\u00f2 solo ad Ashtown, Clonsilla, Leixlip Louisa Bridge e Maynooth. Nel 1990 furono aperte le stazioni di Broombridge, Castleknock, Coolmine e Leixlip Confey. Un'altra stazione fu aperta a Drumcondra nel marzo 1998. La maggior parte di queste stazioni constavano in origine di una piccola biglietteria in cemento e cabine in acciaio.\nNel 2001 fu migliorato il tratto da Clonsilla a Maynooth con la costruzione di un secondo binario, con la saldatura dei binari, con la costruzione nuove strutture per l'accoglimento dei passeggeri e con la sostituzione dei segnali con un controllo computerizzato del traffico. Furono aggiunti anche gli schermi per le informazioni sugli orari dei treni, anche se vennero attivate solo in poche stazioni."}
{"id": "3835017", "revid": "767487", "url": "https://it.wikipedia.org/wiki?curid=3835017", "title": "Omens and Oracles", "text": "Omens and Oracles \u00e8 un cortometraggio muto del 1913 diretto da Bert Angeles.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 maggio 1913."}
{"id": "3835020", "revid": "729019", "url": "https://it.wikipedia.org/wiki?curid=3835020", "title": "\u00datnesvegur", "text": "La \u00datnesvegur (574) \u00e8 una strada che segue la costa della punta estrema della penisola di Sn\u00e6fellsnes in Islanda. E', quindi, un'estensione occidentale della Sn\u00e6fellsnesvegur, che gira intorno alla base dello Sn\u00e6fellsj\u00f6kull."}
{"id": "3835024", "revid": "1573940", "url": "https://it.wikipedia.org/wiki?curid=3835024", "title": "Microhydromys", "text": "Microhydromys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Microhydromys appartengono roditori di piccole dimensioni, con lunghezza della testa e del corpo tra 78 e 86\u00a0mm, la lunghezza della coda tra 71 e 92\u00a0mm e un peso fino a 13\u00a0g.\nCaratteristiche craniche e dentarie.\nIl cranio \u00e8 largo e presenta un rostro breve, una scatola cranica grande e tondeggiante e le bolle timpaniche relativamente grandi. Il palato \u00e8 corto. Gli incisivi superiori sono lunghi, sottili, attraversati da un solco longitudinale ed ortodonti, ovvero con le punte rivolte verso il basso, i molari sono soltanto due per semi-arcata, sono piccoli e con le cuspidi basse ed arrotondate.\nSono caratterizzati dalla seguente formula dentaria:\nAspetto.\nLa pelliccia \u00e8 corta ed estremamente fine. Il colore generale del corpo \u00e8 grigiastro, con le parti ventrali talvolta pi\u00f9 chiare. Il muso \u00e8 lungo ed appuntito, gli occhi sono piccoli. Le orecchie sono relativamente grandi. I piedi sono piccoli, non particolarmente adattati ad una vita acquatica, le piante sono fornite di sei cuscinetti carnosi. La coda \u00e8 lunga pi\u00f9 o meno come la testa ed il corpo, \u00e8 scura con la parte terminale bianca. Le femmine hanno due paia di mammelle inguinali.\nDistribuzione.\nSono roditori terricoli endemici della Nuova Guinea.\nTassonomia.\nIl genere comprende 2 specie."}
{"id": "3835032", "revid": "782789", "url": "https://it.wikipedia.org/wiki?curid=3835032", "title": "Episodi di 30 Rock (sesta stagione)", "text": "La sesta stagione della serie televisiva 30 Rock \u00e8 stata trasmessa sul canale statunitense NBC dal 12 gennaio al 17 maggio 2012. Inizialmente previsto per l'autunno 2011, l'esordio della sesta stagione venne spostato all'inizio del 2012 in seguito alla gravidanza di Tina Fey, annunciata nel corso della primavera precedente.\nIn Italia \u00e8 stata trasmessa in prima visione assoluta dal 13 gennaio 2013 al 24 marzo 2013 su Rai 4. Gli episodi 6-7 sono stati trasmessi come un unico episodio di durata doppia."}
{"id": "3835033", "revid": "729019", "url": "https://it.wikipedia.org/wiki?curid=3835033", "title": "J\u00f6kulh\u00e1lslei\u00f0", "text": "La J\u00f6kulh\u00e1lslei\u00f0 (570) \u00e8 una strada che, dalla \u00datnesvegur sulla costa settentrionale della penisola di Sn\u00e6fellsnes in Islanda, sale sul ghiacciaio Sn\u00e6fellsj\u00f6kull, per poi scendere verso dalla \u00datnesvegur sulla costa meridionale della penisola."}
{"id": "3835035", "revid": "767487", "url": "https://it.wikipedia.org/wiki?curid=3835035", "title": "He Answered the Ad", "text": "He Answered the Ad \u00e8 un cortometraggio muto del 1913 diretto da Bert Angeles e interpretato dal celebre attore comico John Bunny. Sua partner, l'attrice Flora Finch: i due, sullo schermo, davano vita a una delle pi\u00f9 famose coppie del cinema.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film- un cortometraggio in una bobina - usc\u00ec nelle sale cinematografiche statunitensi il 5 aprile 1913."}
{"id": "3835039", "revid": "92723", "url": "https://it.wikipedia.org/wiki?curid=3835039", "title": "Chiesa cattolica in Bosnia-Erzegovina", "text": ""}
{"id": "3835043", "revid": "287204", "url": "https://it.wikipedia.org/wiki?curid=3835043", "title": "Giro d'Oro 2006", "text": "Il Giro d'Oro 2006, ventiquattresima edizione della corsa e valida come evento dell'UCI Europe Tour 2006 categoria 1.1, si svolse il 16 aprile 2006 su un percorso totale di circa 192\u00a0km. Fu vinto dall'italiano Damiano Cunego che termin\u00f2 la gara in 4h42'00\", alla media di 40,851\u00a0km/h.\nAl traguardo 107 ciclisti portarono a termine il percorso."}
{"id": "3835044", "revid": "767487", "url": "https://it.wikipedia.org/wiki?curid=3835044", "title": "Two Souls with But a Single Thought; or, A Maid and Three Men", "text": "Two Souls with But a Single Thought; or, A Maid and Three Men \u00e8 un cortometraggio muto del 1913 diretto da Bert Angeles. \u00c8 il terzo film di James Lackaye.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 maggio 1913."}
{"id": "3835048", "revid": "72396", "url": "https://it.wikipedia.org/wiki?curid=3835048", "title": "Apia International Sydney 2012 - Qualificazioni singolare maschile", "text": "Le qualificazioni del singolare maschile dell'Apia International Sydney 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3835050", "revid": "767487", "url": "https://it.wikipedia.org/wiki?curid=3835050", "title": "Episodi di House of Lies (prima stagione)", "text": "La prima stagione della serie televisiva House of Lies \u00e8 stata trasmessa sulla rete via cavo statunitense Showtime dall'8 gennaio al 25 marzo 2012.\nIn Italia, la stagione \u00e8 andata in onda sul canale satellitare Sky Atlantic dal 15 maggio al 20 maggio 2016."}
{"id": "3835053", "revid": "1543377", "url": "https://it.wikipedia.org/wiki?curid=3835053", "title": "Qualificazioni alla Coppa delle nazioni africane 2013", "text": "Questa voce raccoglie un approfondimento sui risultati degli incontri per l'accesso alla fase finale della Coppa delle nazioni africane 2013.\nFormato, regolamento e sorteggio.\nLa competizione vede partecipare 47 nazionali, incluso il Sudafrica, che \u00e8 automaticamente qualificato in quanto organizzatore dell'evento.\nA causa dello spostamento negli anni dispari della Coppa d'Africa, per quest'edizione \u00e8 stato accorciato il formato delle qualificazioni.\n46 squadre si affronteranno nelle qualificazioni in tre turni ad eliminazione diretta.\nLe 15 squadre vincitrici del secondo turno parteciperanno alla fase finale.\nIl sorteggio del turno preliminare e del primo \u00e8 stato fatto il 28 ottobre 2011 a Malabo (Guinea Equatoriale).\nDi seguito la lista delle 46 partecipanti alle qualificazioni:\nTurno preliminare.\nRitorno.\n avanza al primo turno contro la .\nSecondo turno.\nSorteggio.\nLe 30 squadre qualificate per il secondo turno sono state classificate in base ai risultati ottenuti nelle ultime tre edizioni della Coppa delle Nazioni Africane. \u00c8 stato adottato il seguente sistema di punteggio:\nI punteggi sono stati moltiplicati per un coefficiente assegnato a ciascuna edizione:\nIn caso di parit\u00e0 di punteggio tra due squadre, le posizioni in classifica verranno determinate prendendo in considerazione i punti ottenuti durante le tre edizioni del torneo. Le squadre sono state suddivise in due urne. Gli incontri sorteggiati sono tra squadre di urne diverse.\nTabella riassuntiva.\nIl sorteggio \u00e8 stato effettuato a Johannesburg il 5 luglio 2012.\nClassifica marcatori.\n\"Aggiornata al 14 ottobre 2012\""}
{"id": "3835055", "revid": "106356736", "url": "https://it.wikipedia.org/wiki?curid=3835055", "title": "Ancient Grand Lodge of England", "text": "L'Antica gran loggia d'Inghilterra o Gran loggia degli antichi ed accettati massoni d'Inghilterra, secondo le Antiche costituzioni (Ancient Grand Lodge of England o \"Grand Lodge of Free and Accepted Masons of England, according to the Old Constitutions\") fu il prodotto della scissione di alcune logge dalla \"prima gran loggia d'Inghilterra\" (\"Grand Lodge of England\").\nFu anche informalmente chiamata \"Atholl Grand Lodge\", perch\u00e9 il terzo e il quarto duca di Atholl la presiedettero negli anni 1771-1781 e 1791-1812 come gran maestri.\nEssa oper\u00f2 dal 1751 al 1813 quando si unific\u00f2 con quest'ultima dando luogo alla Gran loggia Unita d'Inghilterra (United Grand Lodge of England). I membri della \"Ancient Grand Lodge of England\" si definivano \"antichi\" (Ancients) distinguendosi dai membri della GLE chiamati con un certo sprezzo \"moderni\" (Moderns).\nStoria.\nLa gran loggia fu fondata nel 1751 principalmente da massoni irlandesi di religione cattolica, che erano insoddisfatti per il modo in cui la massoneria era praticata dalla Gran loggia d'Inghilterra. Il 17 luglio 1751, i rappresentanti di cinque logge si riunirono presso la taverna di Turk's Head, in Greek Street, Soho, Londra - formando una gran loggia rivale alla GLE. Quest'ultima era accusata di non aderire agli antichi principi della massoneria e sostenendo che solo loro accoglievano le antiche regole di \"mestiere\" (Craft).\nCostituzione.\nLaurence Dermott scrisse una costituzione per gli Ancients, la Ahiman Rezon, come alternativa alle costituzioni dei \"Moderns\" scritte da James Anderson."}
{"id": "3835062", "revid": "486946", "url": "https://it.wikipedia.org/wiki?curid=3835062", "title": "Antica Gran Loggia d'Inghilterra", "text": ""}
{"id": "3835067", "revid": "287204", "url": "https://it.wikipedia.org/wiki?curid=3835067", "title": "Monte della Neve", "text": "Il Monte della Neve (3.178 - \"Schneespitze\" in tedesco) \u00e8 una montagna delle Alpi Breonie nelle Alpi Retiche orientali. Si trova lungo il confine tra l'Italia (provincia autonoma di Bolzano) e l'Austria (Tirolo).\nSi pu\u00f2 salire sulla vetta partendo dal \"Rifugio Cremona\" (2.423\u00a0m)."}
{"id": "3835069", "revid": "125748099", "url": "https://it.wikipedia.org/wiki?curid=3835069", "title": "Bunny for the Cause", "text": "Bunny for the Cause \u00e8 un cortometraggio muto del 1913 diretto da Wilfrid North.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 26 settembre 1913."}
{"id": "3835070", "revid": "729019", "url": "https://it.wikipedia.org/wiki?curid=3835070", "title": "Isole di Sergej Kirov", "text": "Le isole di Sergej Kirov (in russo \u041e\u0441\u0442\u0440\u043e\u0432\u0430 \u0421\u0435\u0440\u0433\u0435\u044f \u041a\u0438\u0440\u043e\u0432\u0430, \"ostrova Sergeja Kirova\") sono un gruppo di isole russe bagnate dal mare di Kara.\nAmministrativamente fanno parte del distretto di Tajmyr del Territorio di Krasnojarsk, nel Circondario federale della Siberia.\nNon vanno confuse con le omonime isole di San Pietroburgo, affacciate sul mar Baltico.\nGeografia.\nLe isole sono situate nella parte sud-orientale del mare di Kara, circa 140\u00a0km a nord della costa siberiana, 180\u00a0km a sud-ovest dell'arcipelago Severnaja Zemlja e 100\u00a0km a nord-ovest dell'arcipelago di Nordenski\u00f6ld; 72\u00a0km a nord-nord-est si trovano le isole di Voronin. Fanno parte della Riserva naturale del Grande Artico.\nSi tratta di 8 isole, una delle quali senza nome, che si estendono da sud-ovest a nord-est per una distanza di circa 80\u00a0km. L'area totale pu\u00f2 essere stimata intorno ai 250\u2013300\u00a0km\u00b2.\nLe isole sono circondate da banchi di sabbia e da lagune poco profonde; il territorio \u00e8 coperto da vegetazione tipica della tundra. Le acque che circondano le isole sono coperte di ghiaccio per la maggior parte dell'anno, con numerosi banchi anche d'estate.\nLa maggiore \u00e8 l'isola di Isa\u010denko con una superficie di 180,6\u00a0km\u00b2 e l'altezza massima di 57\u00a0m s.l.m.\nL'isola Slo\u017enyj \u00e8 composta da tre banchi di sabbia connessi e alternati a due zone con rilievi (altezza massima di 22\u00a0m.s.l.m.), che producono una vaga forma ad E arrotondata.\nL'isola Severnyj \u00e8 una serie di basse lingue di sabbia, talvolta collegate l'una dall'altra, talvolta sconnesse, che formano una specie di atollo di 3\u00a0km di diametro con una laguna centrale.\nLe altre isole sono:\nIl nome dell'arcipelago e di una delle isole \u00e8 dedicato al politico e statista sovietico Sergej Mironovi\u010d Kirov."}
{"id": "3835081", "revid": "1543377", "url": "https://it.wikipedia.org/wiki?curid=3835081", "title": "Pseudohydromys", "text": "Pseudohydromys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Pseudohydromys appartengono roditori di piccole dimensioni, con lunghezza della testa e del corpo tra 70 e 115\u00a0mm, la lunghezza della coda tra 72 e 113\u00a0mm e un peso fino a 29,5\u00a0g.\nCaratteristiche craniche e dentarie.\nIl cranio \u00e8 lungo, stretto, leggermente appiattito e presenta un rostro pi\u00f9 o meno accorciato ed affusolato, una scatola cranica con la parte posteriore allargata e le bolle timpaniche relativamente ingrandite. I fori palatali anteriori sono corti e larghi, con le estremit\u00e0 arrotondate. Gli incisivi sono giallo-arancioni e lisci, quelli superiori possono assumere diverse inclinazioni tra le varie specie (\"Fig.1\"), mentre quelli inferiori sono lunghi e curvati all'ins\u00f9. Sono presenti su ogni semi-arcata due o soltanto un molare, caratteristica quest'ultima unica tra tutti i roditori, presentano generalmente tre radici in quelli superiori eccetto che nel \"P.ellermani\" Group dove ne sono presenti soltanto due, e un paio in quelli inferiori. La superficie occlusiva ha la caratteristica disposizione delle cuspidi a bacino.\nSono caratterizzati dalla seguente formula dentaria:\nAspetto.\nLa pelliccia \u00e8 soffice e densa, le parti dorsali variano dal bruno-grigiastro al marrone scuro, mentre quelle inferiori sono generalmente pi\u00f9 chiare. Il muso \u00e8 appuntito, gli occhi e le orecchie sono relativamente piccoli. Le piante dei piedi presentano sei cuscinetti carnosi. La coda \u00e8 lunga pi\u00f9 o meno come la testa ed il corpo, \u00e8 uniformemente scura con la parte terminale bianca. Le femmine hanno due paia di mammelle inguinali, eccetto in \"P.patriciae\" dove \u00e8 presente soltanto un paio.\nDistribuzione.\nSono roditori terricoli diffusi in Nuova Guinea.\nTassonomia.\nIl genere comprende 12 specie:"}
{"id": "3835089", "revid": "767487", "url": "https://it.wikipedia.org/wiki?curid=3835089", "title": "That Suit at Ten", "text": "That Suit at Ten \u00e8 un cortometraggio muto del 1913 diretto da Bert Angeles al suo ultimo film per la Vitagraph.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio di 210 metri - usc\u00ec nelle sale cinematografiche statunitensi il 10 dicembre 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, il documentario \"Performing Lions\"."}
{"id": "3835090", "revid": "655707", "url": "https://it.wikipedia.org/wiki?curid=3835090", "title": "Bambino (manga)", "text": ""}
{"id": "3835091", "revid": "655707", "url": "https://it.wikipedia.org/wiki?curid=3835091", "title": "Bambino (dorama)", "text": ""}
{"id": "3835094", "revid": "287204", "url": "https://it.wikipedia.org/wiki?curid=3835094", "title": "Giro d'Oro 2007", "text": "Il Giro d'Oro 2007, venticinquesima edizione della corsa e valida come evento dell'UCI Europe Tour 2007 categoria 1.1, si svolse il 22 aprile 2007 su un percorso totale di circa 186\u00a0km. Fu vinto dal lituano Dainius Kairelis che termin\u00f2 la gara in 4h47'16\", alla media di 38,849\u00a0km/h.\nAl traguardo 72 ciclisti portarono a termine il percorso."}
{"id": "3835099", "revid": "110157", "url": "https://it.wikipedia.org/wiki?curid=3835099", "title": "Chiesa di San Giovanni Battista al Beghinaggio", "text": "La chiesa di San Giovanni Battista al Beghinaggio (in francese \"Saint-Jean-Baptiste-au-B\u00e9guinage\", in fiammingo \"Sint-Jan Baptist ten Begijnhofkerk\") \u00e8 una chiesa parrocchiale della citt\u00e0 di Bruxelles in Belgio.\nCostituisce uno dei massimi esempi dell'Architettura barocca fiamminga e deve il nome all'appartenenza all'antico Beghinaggio di Bruxelles, smantellato a partire dal 1824. L'edificio venne restaurato dopo l'incendio che nel 2000 danneggi\u00f2 la struttura del tetto.\nStoria e descrizione.\nIl primo Beghinaggio a Bruxelles venne istituito nel 1252 dal Vescovo di Cambrai, cui dipendeva all'epoca la citt\u00e0. Subito le beghine costruirono una chiesa, \"Notre-Dame de la Vigne\". Nel XIII secolo l'importanza del Beghinaggio crebbe (ne facevano parte oltre 1200 beghine) e si decise la costruzione di una nuova grande chiesa in stile gotico che alla fine del XVI secolo venne distrutta dai calvinisti. \nL'attuale chiesa, che sorge nello stesso punto dell'edificio distrutto, venne eretta in stile Barocco a partire dal 1657 dall'architetto fiammingo Lucas Faydherbe. Presenta una superba facciata, di altissime ed elaborate forme, divisa in tre piani, che ricordano la grande vocazione gotica della zona. L'ampio interno si caratterizza dai colori dei materiali impiegati: la pietra bianca e il laterizio scuro. Si presenta, potente e slanciato, diviso in tre navate da rotonde colonne che reggono due livelli assai ricchi di decorazioni, quasi a ricordare i piani del triforio e cleristorio dell'Architettura gotica. Anche le volte, a crociera e a stella, in laterizi con costoloni in pietra bianca, richiamano lo stile della precedente chiesa gotica. Nell'abside \u00e8 l'altare maggiore in stile Luigi XVI costruito nel 1803, lo sormonta un medaglione della Sacra Famiglia.\nIl Pulpito della Verit\u00e0.\nTutto l'interno s'incentra sul prezioso \"Pulpito della Verit\u00e0\", dedicato a San Domenico, fondatore dei Frati domenicani. \u00c8 una splendida opera d'arte lignea finemente intagliata nel 1757 e posta nella navata centrale.\nUna grande roccia (lignea) sostiene il pulpito e la scala d'accesso; San Domenico vi \u00e8 rappresentato come vincitore dell'Eresia catara."}
{"id": "3835110", "revid": "1305772", "url": "https://it.wikipedia.org/wiki?curid=3835110", "title": "Jen\u0161tejn", "text": "Jen\u0161tejn \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835111", "revid": "287204", "url": "https://it.wikipedia.org/wiki?curid=3835111", "title": "Jenstejn", "text": ""}
{"id": "3835120", "revid": "1573940", "url": "https://it.wikipedia.org/wiki?curid=3835120", "title": "Spirit Dreams Inside -Another Dream-", "text": " \u00e8 il ventiduesimo singolo del gruppo musicale j-rock L'Arc~en~Ciel, pubblicato il 5 settembre 2001 ed utilizzato nella colonna sonora del film d'animazione \"\".\n\"Spirit Dreams Inside -Another Dream-\" \u00e8 la versione in lingua inglese del brano contenuto sul lato B del CD singolo \"Spirit Dreams Inside\". Il singolo ha debuttato alla prima posizione della classifica dei singoli pi\u00f9 venduti in Giappone Oricon, vendendo oltre 201,000 copie nella prima settimana di pubblicazione."}
{"id": "3835123", "revid": "2048388", "url": "https://it.wikipedia.org/wiki?curid=3835123", "title": "Campionati del mondo di duathlon long distance del 2005", "text": "I Campionati del mondo di duathlon long distance del 2005 si sono tenuti a Barcis, Italia in data 29 maggio 2005.\nLa gara maschile \u00e8 stata vinta per la terza volta - dopo le edizioni del 2000 e 2001 - dal belga Benny Vansteelant, mentre quella femminile dall'ungherese Erika Csomor."}
{"id": "3835128", "revid": "287204", "url": "https://it.wikipedia.org/wiki?curid=3835128", "title": "Jevany", "text": "Jevany \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835129", "revid": "223320", "url": "https://it.wikipedia.org/wiki?curid=3835129", "title": "Spirit Dreams Inside", "text": ""}
{"id": "3835131", "revid": "838137", "url": "https://it.wikipedia.org/wiki?curid=3835131", "title": "Prosper Grech", "text": "Biografia.\nL'8 ottobre 1944 emise la professione religiosa per l'Ordine di Sant'Agostino e il 25 marzo 1950 fu ordinato presbitero.\nDivenne professore emerito di diverse universit\u00e0 pontificie di Roma e fu consultore della Congregazione per la Dottrina della Fede e membro dell'Istituto Patristico Augustinianum e della Pontificia Commissione Biblica.\nMinistero episcopale e cardinalato.\nIl 6 gennaio 2012, al termine dell\"'Angelus\" dell'Epifania, papa Benedetto XVI annunci\u00f2 la sua creazione cardinalizia.\nIl 18 gennaio seguente fu nominato arcivescovo titolare di San Leone; l'8 febbraio ricevette l'ordinazione episcopale, nella concattedrale di San Giovanni a La Valletta, da Paul Cremona, arcivescovo metropolita di Malta, coconsacranti l'arcivescovo Giuseppe Versaldi, cardinale designato, presidente della Prefettura degli affari economici della Santa Sede, e Mario Grech, vescovo di Gozo.\nNel concistoro del 18 febbraio 2012 papa Benedetto XVI lo cre\u00f2 cardinale diacono di Santa Maria Goretti; il 21 aprile successivo prese possesso della diaconia. Era il primo cardinale agostiniano dopo 111 anni e il primo maltese dopo 168.\nIl 12 marzo 2013, prima dell'inizio delle operazioni di voto del conclave, tenne ai cardinali elettori una meditazione.\nMor\u00ec improvvisamente all'ospedale di Santo Spirito in Sassia a Roma il 30 dicembre 2019, sei giorni dopo il suo novantaquattresimo compleanno. Le esequie si tennero il 2 gennaio 2020 alle ore 11.30 all'altare della Cattedra nella basilica di San Pietro in Vaticano e vennero celebrate dal cardinale Giovanni Battista Re, vicedecano del Collegio cardinalizio; al termine della celebrazione papa Francesco presiedette il rito dell\"'ultima commendatio\" e della \"valedictio\". Dopo un secondo funerale celebrato il 9 gennaio presso la cattedrale di San Paolo dall\u2019arcivescovo Charles Scicluna, venne sepolto a Malta in un complesso dell'ordine agostiniano.\nGenealogia episcopale.\nLa genealogia episcopale \u00e8:"}
{"id": "3835133", "revid": "110157", "url": "https://it.wikipedia.org/wiki?curid=3835133", "title": "Jirny", "text": "Jirny \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835134", "revid": "52076", "url": "https://it.wikipedia.org/wiki?curid=3835134", "title": "Area archeologica di Vetulonia", "text": ""}
{"id": "3835136", "revid": "287204", "url": "https://it.wikipedia.org/wiki?curid=3835136", "title": "Giro d'Oro 2008", "text": "Il Giro d'Oro 2008, ventiseiesima edizione della corsa e valida come evento dell'UCI Europe Tour 2008 categoria 1.1, si svolse il 20 aprile 2008 su un percorso totale di circa 189,6\u00a0km. Fu vinto dall'italiano Gabriele Bosisio che termin\u00f2 la gara in 4h44'32\", alla media di 39,981\u00a0km/h.\nPartenza con 147 ciclisti, dei quali 78 portarono a termine il percorso."}
{"id": "3835139", "revid": "52076", "url": "https://it.wikipedia.org/wiki?curid=3835139", "title": "Area archeologica di Sovana", "text": ""}
{"id": "3835150", "revid": "115473329", "url": "https://it.wikipedia.org/wiki?curid=3835150", "title": "099 central", "text": "099 central \u00e8 una telenovela argentina diretta da Jorge Nisco e Sebasti\u00e1n Pivotto nel 2002. La produzione \u00e8 a cura di Pol-ka Producciones e Artear. Viene trasmessa dall'8 aprile 2002 al 6 dicembre 2002 su Canal 13.\nIn Italia viene trasmessa dal 23 novembre 2011 su Lady Channel fino al maggio successivo, all'interno della rubrica \"Lady en espa\u00f1ol\" con lingua originale senza doppiaggio.\nLa telenovela \u00e8 ambientata in un distretto di polizia (il distretto 099 central appunto) e ruota intorno alle vicende dei poliziotti e ai casi che devono risolvere.\nTrama.\nIl protagonista, Tom\u00e1s Ledesma, \u00e8 il capo delle operazioni del gruppo sotto l'attenta visione del commissario Rub\u00e9n Castro. Tom\u00e1s \u00e8 un uomo giusto, appassionato di gare motociclistiche, che lotta per la giustizia. All'inizio della novela Franco, suo fratello ed ex membro dei servizi segreti, e sua moglie Patricia, dottoressa, tornano a Buenos Aires. Patricia in realt\u00e0 \u00e8 l'ex fidanzata di Tom\u00e1s e il ragazzo \u00e8 ancora legato a lei, considerandola il suo amore impossibile. Ci\u00f2 che non sanno i due ex innamorati \u00e8 che dovranno lavorare insieme, poich\u00e9 Patricia \u00e8 stata assunta come medico legale proprio nello stesso gruppo di polizia.\nFranco \u00e8 un uomo malato: estremamente geloso e paranoico, nasconde un lato oscuro e sinistro; ex poliziotto, gode di una buona posizione economica grazie ad affari illegali e ha un rapporto particolare di odio-amore con il fratello, poich\u00e9 \u00e8 geloso della relazione di sua moglie Patricia con lui e anche perch\u00e9 Tom\u00e0s ha sempre ottenuto ci\u00f2 che voleva, compreso tutto l'amore dei suoi genitori. Tom\u00e1s uomo affascinante e riservato, forte e sensibile la cui vita custodisce un terribile segreto che egli stesso ignora e di cui verr\u00e0 a conoscenza nel corso degli eventi: fu rapito quando aveva 2 anni da un commando in piena dittatura militare, capitanato proprio da Franco colui che credeva essere suo fratello ma che \u00e8 in realt\u00e0 l'assassino dei suoi veri genitori e l'artefice del suo rapimento; lo stesso Franco lo port\u00f2 poi a vivere con la sua famiglia.\nDall'altro lato Patricia grazie all'incarico di medico legale che ha ottenuto presso la divisione paramedica del distretto di polizia \"099 central\", riesce a riavvicinarsi all'unico grande amore della sua vita (Tom\u00e1s) e aiutandolo a ritrovare la sua vera identit\u00e0, scoprir\u00e0 quanto suo marito Franco sia un uomo malvagio e spietato.\nTra gli agenti di sesso femminile troviamo una giovane e avvenente poliziotta: Laura Copioli, ex fidanzata di Federico Falcone e appena trasferita al distretto 099 central. Il suo arrivo al distretto porter\u00e0 profondi e radicali cambiamenti.\nTom\u00e0s e Laura si conoscono e si sentono attratti l'uno dall'altra, da questa attrazione nascer\u00e0 un sentimento forte anche se il ragazzo vive sempre con il fantasma del suo vecchio amore Patricia, sua cognata. Un amore irraggiungibile, un amore per il quale ha sofferto e soffre ancora in silenzio. L'attrazione e l'amore di Tom\u00e1s per Patricia saranno infatti un ostacolo costante nel rapporto con Laura.\nAccoglienza.\nSecondo la giornalista del quotidiano argentino La Naci\u00f3n, Miriam Molero la telenovela \u00e8 \"molto buona\". La stessa Molero ha comparato questo serial al precedente dello stesso canale chiamato \"22, el loco\". Alla prima TV della serie ha ottenuto 26.5 punti di rating con picchi di 30.5.\nA confermare il buon successo della serie sono state le nove candidature al Premio Mart\u00edn Fierro nel 2002."}
{"id": "3835153", "revid": "2048388", "url": "https://it.wikipedia.org/wiki?curid=3835153", "title": "Campionati del mondo di duathlon long distance del 2006", "text": "I Campionati del mondo di duathlon long distance del 2006 si sono tenuti a Fredericia, Danimarca in data 28 maggio 2006.\nLa gara maschile \u00e8 stata vinta per la quarta volta - dopo le edizioni del 2000, 2001 e 2005 - dal belga Benny Vansteelant, mentre quella femminile dall'olandese Yvonne Van Vlerken."}
{"id": "3835155", "revid": "1924342", "url": "https://it.wikipedia.org/wiki?curid=3835155", "title": "Oricon", "text": "La \u00e8 la holding fondata nel 1999, a capo di un gruppo aziendale giapponese che fornisce statistiche ed informazioni sulla musica e sull'industria musicale in Giappone. \u00c8 nata come , che fu fondata da S\u014dk\u014d Koike nel novembre 1967 e divenne immediatamente famosa per le sue classifiche musicali.\nQueste classifiche sono compilate settimanalmente utilizzando i dati forniti da 19.027 punti vendita (ad aprile 2020) da cui vengono tratte le classifiche di vendita di CD musicali, DVD, videogiochi e altri prodotti di intrattenimento. I risultati vengono annunciati ogni marted\u00ec e pubblicati su \"Oricon Style\" dalla controllata Oricon Entertainment Inc. Il gruppo stila sul proprio sito ufficiale anche una classifica degli spot televisivi pi\u00f9 popolari fra il pubblico, ricavando i dati da sondaggi settimanali."}
{"id": "3835158", "revid": "1543377", "url": "https://it.wikipedia.org/wiki?curid=3835158", "title": "Aleksandr Vasil'evi\u010d Dolgu\u0161in", "text": "Biografia.\nAleksandr Dolgu\u0161in, figlio di un magistrato, fece i suoi primi studi a Tobol'sk ma non fin\u00ec il ginnasio. Nel 1866 si trasfer\u00ec a Pietroburgo apparentemente per seguire da auditore i corsi dell'Istituto di tecnologia dell'Universit\u00e0, ma soprattutto con l'intenzione di partecipare alla vita politica degli studenti della capitale. Grazie alla sua capacit\u00e0 di attrazione, riusc\u00ec a riunire intorno a s\u00e9 una dozzina di coetanei, tutti provenienti, come lui, dalla Siberia. Il gruppo si dedicava alla propria formazione politica e culturale, incentrata sulla figura di \u010cerny\u0161evskij, e ad aiutare altri giovani studenti siberiani bisognosi.\nNegli ultimi mesi del 1869 questo circolo di siberiani fece la conoscenza di Ne\u010daev che, con la sua violenta propaganda e la suggestione della cospirazione, sembr\u00f2 convincere una parte di loro a seguirlo. Lo stesso Dolgu\u0161in elabor\u00f2 un programma che prevedeva azioni armate contro la famiglia imperiale quando il gruppo avesse raggiunto un consistente numero di aderenti.\nNel gennaio del 1870 gli affiliati della \"Narodnaja rasprava\" di Ne\u010daev venivano arrestati insieme con Dolgu\u0161in e altri suoi amici. Ma al processo non si riusc\u00ec a raccogliere prove del coinvolgimento dei \"dolgu\u0161incy\" con la cospirazione di Ne\u010daev e nell'agosto del 1871 furono rimessi in libert\u00e0. Gi\u00e0 in autunno Dolgu\u0161in riusc\u00ec a ricostituire un circolo costituito da vecchi e nuovi elementi e detto, dal loro numero, \u00abgruppo dei 22\u00bb. Tra questi \"razno\u010dincy\", spiccavano Lev Adol'fovi\u010d Dmochovskij e Viktor Aleksandrovi\u010d Tichockij: quest'ultimo, proveniente da una famiglia di decabristi, aveva gi\u00e0 avuto esperienze politiche nell'emigrazione russa in Svizzera.\nLa loro formazione ideologica risentiva di diversi influssi, come la conoscenza del \"Capitale\" e del \"Manifesto\" di Marx, e degli scritti di \u010cerny\u0161evskij, di Lassalle e di Flerovskij. Come Bakunin e Ne\u010daev, essi contavano su una prossima sollevazione contadina ma, diversamente da quelli, intendevano prepararla con un programma democratico che rivendicava l'abolizione del riscatto delle terre e una loro distribuzione egualitaria.\nI \"dolgu\u0161incy\" si differenziavano dai \"\u010dajkovcy\" perch\u00e9 non erano interessati a una diffusione di una cultura che non fosse immediatamente indirizzata alla preparazione della rivoluzione. La loro tipografia, installata clandestinamente nelle vicinanze di Mosca, dove si erano trasferiti da Pietroburgo nell'aprile del 1873, era destinata alla stampa di opuscoli e appelli, da diffondere \u00abnei villaggi, su un territorio il pi\u00f9 vasto possibile, allo scopo di suscitare una rivolta\u00bb.\nOttenuta la collaborazione di Bervi-Flerovskij, Dolgu\u0161in rielabor\u00f2 il suo scritto \"Sul martire Nicola e come deve vivere l'uomo secondo la legge della natura e della verit\u00e0\" stampandolo nella sua tipografia clandestina con il titolo \"Come si deve vivere secondo la legge della natura e della verit\u00e0\". Dolgu\u0161in si rivolgeva ai contadini, \u00abgente oppressa\u00bb, invitandoli a insorgere \u00abcontro questo regime d'ingiustizia, indegno dell'uomo\u00bb, esigendo che la terra, \u00abnostra da tutti i secoli\u00bb, fosse liberata da tutti i gravami e risuddivisa \u00abperch\u00e9 ognuno abbia quel che \u00e8 necessario\u00bb. Si chiedeva la fine della coscrizione obbligatoria, scuole per tutti, l'abolizione dei passaporti, l'alleggerimento delle imposte ed elezioni democratiche.\nIn un altro suo scritto, l'appello \"All'intelligencija\", Dolgu\u0161in polemizzava contro quegli intellettuali che non s'impegnavano in uno sforzo autenticamente rivoluzionario, limitandosi a organizzare cooperative e a richiedere piccole riforme locali: \u00abin nessun altro ruolo potrete essere cos\u00ec utili come in quello di propagandisti popolari d'una nuova vita migliore\u00bb.\nI \"dolgu\u0161incy\" portavano i loro scritti e la loro parola direttamente tra i contadini, organizzando anche riunioni nelle izbe dei villaggi. Il maestro elementare Dmitrj Gamov avvicin\u00f2 gli operai della fabbrica Reutovskoj, presso Mosca. La loro attivit\u00e0 fin\u00ec con l'essere notata e il 16 settembre 1873 Dolgu\u0161in fu arrestato. Dodici di loro furono processati e il 27 luglio 1874 Dolgu\u0161in e Dmochovskij furono condannati a 10 anni di lavori forzati, Dmitrj Gamov a otto anni, Ivan Papin e Nikolaj Plotnikov a cinque anni, il contadino Ananij Vasil'ev a due anni e otto mesi, gli altri a pene minori.\nUna manifestazione di solidariet\u00e0 nei loro confronti port\u00f2 ad altri arresti e alla decisione di non deportare i condannati ma di rinchiuderli nel duro carcere di Char'kov, dove Gamov e Plotnikov impazzirono. Nel 1878 Dolgu\u0161in riusc\u00ec a far uscire dalla prigione un suo scritto che descriveva le condizioni di vita dei detenuti e che fu stampato clandestinamente a Pietroburgo col titolo \"Sepolti vivi. Alla societ\u00e0 russa i forzati politici\". L'opuscolo annunciava anche la prossima pubblicazione del periodico rivoluzionario \u00abZemlja i Volja!\u00bb.\nLe autorit\u00e0 decisero allora di trasferire i detenuti in Siberia. Il 13 ottobre 1880 Dolgu\u0161in fu condotto nel carcere di Mcensk per essere avviato nel bagno penale di Kara. Nell'estate del 1881, quando si trovava nella prigione di Krasnojarsk, organizz\u00f2 la fuga di Vladimir Malavskij e sub\u00ec cos\u00ec un aggravio di pena. Nel gennaio del 1882 era a Kara da dove nel giugno del 1883 fu riportato a Pietroburgo per essere rinchiuso nella fortezza di Pietro e Paolo. Il 4 agosto 1884 fu ancora trasferito nella fortezza di \u0160lissel'burg, dove mor\u00ec di tubercolosi polmonare il 12 luglio 1885."}
{"id": "3835160", "revid": "481666", "url": "https://it.wikipedia.org/wiki?curid=3835160", "title": "Wilfrid North", "text": "Biografia.\nNato a Londra nel 1863, cominci\u00f2 a lavorare per il cinema negli Stati Uniti nel 1910 alla Vitagraph. Gir\u00f2, nella sua carriera, oltre quaranta film come attore. Ne diresse pi\u00f9 di cento, lasciando la regia nel 1922 per tornare sul set solo una volta, nel 1926, come aiuto regista di Ralph Ince. Nel 1916, aveva scritto anche due sceneggiature."}
{"id": "3835162", "revid": "85053", "url": "https://it.wikipedia.org/wiki?curid=3835162", "title": "Siluro AEG Seeschlange", "text": ""}
{"id": "3835163", "revid": "1100311", "url": "https://it.wikipedia.org/wiki?curid=3835163", "title": "Jurij S\u00ebmin", "text": "Biografia.\nHa ricoperto la carica di generale di corpo d'armata dell'esercito sovietico.\nCarriera.\nHa passato prevalentemente la carriera alla Lokomotiv Mosca come allenatore dove ha raggiunto degli ottimi risultati."}
{"id": "3835172", "revid": "1305772", "url": "https://it.wikipedia.org/wiki?curid=3835172", "title": "Kali\u0161t\u011b (Boemia centrale)", "text": "Kali\u0161t\u011b \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835174", "revid": "339392", "url": "https://it.wikipedia.org/wiki?curid=3835174", "title": "Rifugio Calciati al Tribulaum", "text": ""}
{"id": "3835185", "revid": "767487", "url": "https://it.wikipedia.org/wiki?curid=3835185", "title": "The Intruder (film 1913)", "text": "The Intruder \u00e8 un cortometraggio muto del 1913 diretto da Maurice Costello e Wilfrid North.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 2 agosto 1913."}
{"id": "3835186", "revid": "110157", "url": "https://it.wikipedia.org/wiki?curid=3835186", "title": "Kamenice (Boemia centrale)", "text": "Kamenice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835188", "revid": "767487", "url": "https://it.wikipedia.org/wiki?curid=3835188", "title": "Johanna Lind", "text": "\u00c8 stata incoronata Miss Svezia 1993 ed ha rappresentato la propria nazione a Miss Universo 1993. Durante Miss Svezia, la Lind riusc\u00ec ad avere la meglio su Victoria Silvstedt, che si classific\u00f2 al secondo posto e che in seguito divent\u00f2 popolarissima come playmate di \"Playboy\".\nJohanna Lind ha studiato economia a Link\u00f6ping, ed ha lavorato anche come massaggiatrice ed estetista.\nDurante il suo regno come Miss Svezia, la Lind fu particolarmente presente sui mass media svedesi, soprattutto per via del proprio coinvolgimento nei preparativi della celebrazione del centenario di Mae West, che cadeva proprio quell'anno.\nDopo l'anno del mandato in qualit\u00e0 di Miss Svezia, Johanna Lind si trasfer\u00ec a New York per tentare la carriera di modella internazionale. Tornata in Svezia, Johanna Lind ha lavorato come personaggio televisivo e come modella, apparendo in varie campagne promozionali, fra cui quella della Olay."}
{"id": "3835189", "revid": "228587", "url": "https://it.wikipedia.org/wiki?curid=3835189", "title": "Giovanni Rossi", "text": ""}
{"id": "3835198", "revid": "110157", "url": "https://it.wikipedia.org/wiki?curid=3835198", "title": "K\u00e1ran\u00fd", "text": "K\u00e1ran\u00fd \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835199", "revid": "287204", "url": "https://it.wikipedia.org/wiki?curid=3835199", "title": "Karany", "text": ""}
{"id": "3835201", "revid": "85053", "url": "https://it.wikipedia.org/wiki?curid=3835201", "title": "Siluro AEG Seal", "text": ""}
{"id": "3835203", "revid": "287204", "url": "https://it.wikipedia.org/wiki?curid=3835203", "title": "Kl\u00ed\u010dany", "text": "Kl\u00ed\u010dany \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835204", "revid": "287204", "url": "https://it.wikipedia.org/wiki?curid=3835204", "title": "Klicany", "text": ""}
{"id": "3835207", "revid": "436907", "url": "https://it.wikipedia.org/wiki?curid=3835207", "title": "Francesca Michielin", "text": "Ha raggiunto la notoriet\u00e0 nel 2011 in seguito alla vittoria della quinta edizione del talent show \"X Factor\".\nDurante la sua carriera la cantante ha vinto tre Wind Music Awards e un Premio Lunezia, oltre ad essersi classificata seconda al Festival di Sanremo 2016 e al Festival di Sanremo 2021 ed aver rappresentato l'Italia all'Eurovision Song Contest 2016.\nBiografia.\nPrimi anni e vittoria a \"X Factor\" (2011-2012).\nHa cominciato a cantare nel coro della parrocchia di Sant'Eusebio di Bassano del Grappa. A dodici anni suona il basso in un gruppo studentesco e canta in un coro gospel locale.\nNel 2011 partecipa alla quinta edizione di X Factor nella squadra \"Under\" \"Donne\" capitanata da Simona Ventura, vincendo il programma.\nIl 6 gennaio 2012 viene pubblicato dalla Sony Music il suo singolo di debutto, \"Distratto.\" Il brano, composto da Elisa e Roberto Casalino, ha raggiunto la prima posizione della rispettiva classifica ed \u00e8 stato successivamente certificato disco multiplatino per le oltre copie vendute. Il brano \u00e8 il singolo apripista dell'omonimo EP di debutto, il quale \u00e8 stato pubblicato in formato digitale e in formato fisico rispettivamente il 6 e il 24 gennaio. L'EP ha raggiunto la nona posizione della relativa classifica.\nIl 17 febbraio dello stesso anno, nel corso della quarta serata del Festival di Sanremo 2012, Francesca calca il palco del teatro Ariston come duettante interpretando il brano \"Al posto del mondo\" con Chiara Civello, quest'ultima in gara nella categoria \"Artisti\".\nNel marzo 2012 \"Distratto\" compare nel film \"10 regole per fare innamorare\", ma non viene inserito nel relativo album.\n\"Riflessi di me\" (2012-2014).\nIl 31 agosto 2012 viene pubblicato \"Sola\", singolo che anticipa l'uscita del primo album in studio della cantante, intitolato \"Riflessi di me\" e pubblicato il 2 ottobre dello stesso anno. L'album si \u00e8 avvalso della supervisione artistica di Elisa e della produzione di Andrea Rigonat ed ha visto il debutto della cantante nei panni di scrittrice e compositrice. L'album ha raggiunto la quarta posizione della classifica italiana degli album, mentre il singolo \"Sola\" ha raggiunto la 13\u00aa posizione, venendo certificato successivamente disco d'oro per le oltre copie vendute.\nDall'album sono stati estratti anche i singoli \"Tutto quello che ho\" e \"Se cadrai\", rispettivamente pubblicati il 16 novembre 2012 e il 25 gennaio 2013. La cantante ha inoltre collaborato con Fedez alla realizzazione del brano \"Cigno nero\", presente nell'album del rapper \"Sig. Brainwash - L'arte di accontentare\" e pubblicato come singolo il 1\u00ba marzo 2013. Nell'ultima settimana del 2014 il brano viene certificato doppio disco di platino dalla FIMI, per aver venduto oltre copie in digitale.\nDurante l'estate 2013 apre i concerti di vari artisti: il 20 luglio a Gardone Riviera per Gino Paoli e Danilo Rea, il 28 luglio a Tarvisio per Franco Battiato, il 18 agosto a Marina di Pietrasanta per Cristiano De Andr\u00e9, e il 21 settembre a Padova per Elio e le Storie Tese.\nNel gennaio 2014 prende parte allo spettacolo teatrale \"La ragazza con l'orecchino di perla\" nel ruolo della protagonista. Allo spettacolo hanno preso parte anche Franco Battiato, curatore delle musiche, Marco Goldin, ideatore della rappresentazione, e Alice, che \u00e8 salita a sua volta sul palco.\nCollaborazioni, \"di20\" (2014-2016).\nNel mese di marzo del 2014 viene scelta come unica artista italiana per la colonna sonora del film \"The Amazing Spider-Man 2 - Il potere di Electro\". Il brano, intitolato \"Amazing\", \u00e8 contenuto nella colonna sonora del film e vede Michielin in veste di coautrice sia del testo che della musica. Il 26 marzo la cantante ha rivelato che il brano sarebbe stato pubblicato come singolo a partire dal 28 dello stesso mese. L'11 aprile \u00e8 stato pubblicato il videoclip.\nDopo la maturit\u00e0 classica ottenuta nel luglio 2014 presso l'Istituto Cavanis \"Canova\" a Possagno, la cantante ha collaborato nuovamente con Fedez alla realizzazione del singolo \"Magnifico\", contenuto nel quarto album in studio del rapper \"Pop-Hoolista\" e rivelatosi essere un successo a livello nazionale, venendo certificato cinque volte disco di platino per le oltre copie vendute.\nIl 6 marzo 2015 la cantante pubblica il singolo \"L'amore esiste\" composto da Fortunato Zampaglione. Il videoclip ufficiale, diretto da Giacomo Triglia, \u00e8 stato reso disponibile il 9 marzo. In seguito il brano \u00e8 stato certificato multiplatino per aver venduto oltre copie. Il 5 maggio viene pubblicato \"Ora o mai pi\u00f9,\" il primo album del rapper e produttore Don Joe al quale la cantante partecipa con il brano \"Le nostre ali\".\nNel giugno 2015 la cantante prende parte al Summer Festival con \"L'amore esiste\" e \"Magnifico\" in duetto con Fedez, ottenendo due nomination per il \"Premio RTL 102.5 - Canzone dell'estate\". Il 7 luglio \u00e8 stata invece annunciata l'uscita del secondo singolo \"Battito di ciglia\", avvenuta il 10 dello stesso mese assieme alla pubblicazione del relativo videoclip. Il 6 settembre 2015 \u00e8 stata protagonista di un concerto a Piazza della Repubblica a Terni dedicato a Sergio Endrigo per il decennale della sua scomparsa.\nIl 25 settembre 2015 viene pubblicato il terzo singolo \"Lontano\", anticipando di una settimana il relativo videoclip ufficiale. Il 27 settembre invece la cantante annuncia attraverso Facebook il suo secondo album in studio, intitolato \"di20.\" L'album, prodotto da Michele Canova Iorfida, \u00e8 stato pubblicato il 23 ottobre dello stesso anno. Il 13 dicembre viene annunciata la sua partecipazione alla 66\u00aa edizione del Festival di Sanremo nella sezione \"Campioni\". Tre giorni pi\u00f9 tardi \u00e8 uscito il videoclip per il brano \"25 febbraio\", girato sull'Isola di Cirella.\nA gennaio 2016 la cantante \u00e8 impegnata con \"Nice to Meet You\", la sua prima tourn\u00e9e in cui si esibisce da sola sul palco. Il 30 gennaio, al termine dell'esperienza, viene pubblicato in formato digitale \"Nice to Meet You (Acoustic Live Solo)\", un EP contenente alcuni dei brani cantati durante i live, fra cui l'omonimo inedito \"Nice to Meet You\".\nDal 9 al 13 febbraio 2016 \u00e8 in gara alla 66\u00aa edizione del Festival di Sanremo con \"Nessun grado di separazione\", brano ispirato alla teoria dei sei gradi di separazione. Nel corso della terza serata dedicata alla cover la cantante interpreta \"Il mio canto libero\" di Lucio Battisti in una versione riarrangiata. Alla fine della kermesse la cantante si classifica seconda dietro a \"Un giorno mi dirai\" degli Stadio. Poich\u00e9 questi ultimi hanno rinunciato alla partecipazione all'Eurovision Song Contest 2016, la quale spetta di diritto al vincitore del Festival, la Rai ha scelto Francesca Michielin come rappresentante italiana: per tale occasione Michielin decide di partecipare al concorso con una versione ridotta e bilingue del singolo sanremese intitolata \"No Degree of Separation\" e diffusa online il 25 marzo 2016. Il 19 febbraio viene pubblicata la riedizione dell'album, \"di20are\", contenente anche \"Nessun grado di separazione\", l'inedito \"\u00c8 con te\", \"Tutto \u00e8 magnifico\" (versione originaria di \"Magnifico\") e \"Nice to Meet You\".\nIl 19 aprile 2016 esordisce su Cartoon Network Italia la serie animata statunitense \"The Powerpuff Girls\", reboot de \"Le Superchicche\", di cui Michielin canta la sigla d'apertura.\nIl 29 aprile 2016 \u00e8 partito da Bassano del Grappa \"Beat the Street\", viaggio articolato in differenti citt\u00e0 europee nel quale la cantante ha incontrato alcuni dei partecipanti all'Eurovision Song Contest 2016. Dopo le tappe di Vienna, Varsavia, Berlino e Copenaghen il tutto si \u00e8 concluso a Stoccolma, sede della manifestazione canora europea. La cantante si \u00e8 automaticamente qualificata per la finale poich\u00e9 l'Italia fa parte delle Big Five. Al termine del concorso si \u00e8 classificata sedicesima.\nIl 3 giugno 2016 \u00e8 stato pubblicato il singolo \"Un cuore in due\", successivamente certificato disco d'oro per le oltre copie vendute. Il 13 giugno viene diffuso il videoclip ufficiale della canzone.\nNel settembre 2016, in occasione della 73\u00aa Mostra internazionale d'arte cinematografica di Venezia, \u00e8 stato presentato il film \"Piuma\" il cui tema principale \u00e8 \"Almeno tu\", brano estratto come ultimo singolo di \"di20are\" il 23 dello stesso mese. Il 5 ottobre Michielin d\u00e0 il via al \"di20are Tour\", tourn\u00e9e che la impegna per tutto l'autunno del 2016 in vari club d'Italia.\nNel febbraio 2017 ha preso parte alla colonna sonora del film d'animazione \"Ballerina\" con il brano \"Tu sei una favola,\" mentre il 28 aprile viene pubblicato 10 + 10, raccolta dei migliori successi di Syria contenente un duetto con Francesca Michielin sulle note di \"Non dimentico pi\u00f9.\"\n\"2640\" (2017-2018).\nIl 21 luglio 2017 viene pubblicato \"Vulcano\", singolo scritto dalla stessa Michielin assieme a Dardust. Il video ufficiale della canzone \u00e8 stato girato da Giacomo Triglia a Berlino tra le 22.00 e le 5.30 del mattino ed \u00e8 stato diffuso online il giorno stesso della pubblicazione del singolo. \"Vulcano\" ha ottenuto il disco di platino per aver venduto oltre copie. Il 3 settembre esegue \"Il Canto degli Italiani\" in occasione del Gran Premio d'Italia 2017.\nIl 10 novembre viene pubblicato l'album \"Duets - Tutti cantano Cristina\" di Cristina D'Avena, con la quale Francesca Michielin duetta nel brano \"L'incantevole Creamy\", sigla italiana dell'omonimo anime.\nIl 17 novembre \u00e8 stata la volta del secondo singolo destinato all'anticipazione dell'album, ovvero \"Io non abito al mare,\" brano scritto a quattro mani con il cantautore Calcutta. Il videoclip della canzone, girato a Gibellina presso il Cretto di Burri, \u00e8 stato pubblicato sul canale YouTube ufficiale della cantante il 20 novembre. Il singolo viene successivamente certificato disco di platino per le oltre copie vendute.\nIl 5 dicembre la cantante ha rivelato il titolo del terzo album, \"2640\". Il lavoro discografico, prodotto da Michele Canova Iorfida, \u00e8 stato pubblicato il 12 gennaio 2018 ed ha debuttato alla seconda posizione della relativa classifica. L'album la vede autrice o coautrice di quasi tutti i brani e figura collaborazioni con Calcutta, Dardust, Tommaso Paradiso e Cosmo.\nTra il 16 marzo e il 15 aprile 2018 promuove l'album con la relativa tourn\u00e9e \"2640 Tour\". In concomitanza con la prima data del tour la cantante ha pubblicato il terzo singolo \"Bolivia\". Il videoclip della canzone \u00e8 stato reso disponibile il 20 marzo.\nL'11 maggio 2018 Carl Brave pubblica \"Fotografia,\" singolo estratto dal suo album Notti brave al quale hanno partecipato Fabri Fibra e la stessa Michielin in qualit\u00e0 di ospiti. Il brano diventa una hit estiva e viene certificato multiplatino per le oltre copie vendute. Il 25 maggio si esibisce a Milano in occasione del MI AMI Festival, uno dei pi\u00f9 importanti festival italiani di musica indipendente e alternativa. Inoltre per l'estate 2018 riprende la promozione dell'album con la seconda parte del \"2640 Tour\".\nIl 15 giugno 2018 \u00e8 stato pubblicato il quarto singolo \"Tropicale\", accompagnato dal relativo videoclip. Il 16 novembre \u00e8 uscito l'inedito \"Femme\", il cui testo \u00e8 incentrato sul tema del mansplaining. La canzone \u00e8 stata inclusa nella ristampa in vinile di \"2640\" pubblicata il 7 dicembre; tale edizione figura anche la presenza di \"Fotografia\" e una versione demo di \"Tropicale\".\nIl 24 novembre Michielin d\u00e0 il via a \"Il tour sopra la techno\", tourn\u00e9e in cui si esibisce con un live set elettronico interamente suonato dalla cantante.\nCollaborazioni, \"Feat (stato di natura)\" (2019-presente).\nIl 1\u00ba gennaio 2019 esce nelle sale cinematografiche italiane \"Ralph spacca Internet\", alla cui colonna sonora partecipa anche Michielin con \"Il mio posto a Slaughter Race\", adattamento italiano di \"In This Place\" di Julia Michaels.\nIl 20 febbraio il brano \"Bolivia\" rientra nella rosa dei dieci brani finalisti per il Premio Amnesty International Italia (categoria Big), riconoscimento che la sezione italiana dell'organizzazione non governativa riserva a brani pubblicati da artisti italiani affermati nell'anno precedente che toccano tematiche sui diritti umani. Il premio \u00e8 stato in seguito vinto da Roy Paci &amp; Aretuska e il rapper Willie Peyote con il brano \"Salvagente\".\nIl 16 marzo esce \"Sulle ali di un sogno\", raccolta dei pi\u00f9 grandi successi rivisitati del gruppo Le Orme; fra questi figura \"Gioco di bimba\" in duetto con Francesca Michielin. A maggio dello stesso anno presenzia alla 72\u00aa edizione del Festival di Cannes in quanto compositrice delle musiche di \"A Cup of Coffee With Marilyn\", cortometraggio di Alessandra Gonnella in cui l'attrice Miriam Leone interpreta Oriana Fallaci. Si tratta della prima colonna sonora composta dalla cantante. Il 18 ottobre esce \"Glorious\", singolo del cantautore britannico James Morrison cantato in duetto con la cantante bassanese e precedentemente contenuto nel suo album \"You're Stronger Than You Know\", pubblicato l'8 marzo 2019.\nIl 15 novembre viene pubblicato \"Cheyenne\", singolo apripista del quarto album d'inediti realizzato assieme a Charlie Charles e composto da Alessandro Raina, Davide Simonetta e Mahmood; il relativo videoclip \u00e8 stato presentato sei giorni pi\u00f9 tardi.\nNel febbraio 2020 duetta al Festival di Sanremo con Levante e Maria Antonietta sulle note di \"Si pu\u00f2 dare di pi\u00f9\".\nIl 12 febbraio 2020 annuncia per il 13 marzo seguente l'uscita del nuovo album, \"Feat (stato di natura)\", che la vede collaborare con un artista diverso per ognuna delle 11 tracce dell'album. Nelle settimane precedenti all'album, Francesca si \u00e8 esibita in tre concerti a Milano, ognuno con un tema e una scaletta diversa. Alla fine di ogni esibizione ha presentato un nuovo brano, successivamente pubblicato come singolo online. Il 20 febbraio pubblica \"Gange\" in collaborazione con Shiva, il 27 febbraio \"Riserva naturale\" con i Coma Cose, il 5 marzo \"Monolocale\" con Fabri Fibra e quasi in contemporanea, il 12 marzo, \"Stato di natura\" con i M\u00e5neskin.\nNel 2021 prende parte al 71\u00ba Festival di Sanremo con il brano \"Chiamami per nome\" in coppia con Fedez, del quale \u00e8 stato reso disponibile un'anteprima ancor prima dell'inizio della manifestazione, portando la direzione a convocare in tribunale i due artisti per violazione della parcondicio; la direzione ha tuttavia graziato Fedez che non \u00e8 stato squalificato. Al termine della manifestazione il brano si \u00e8 classificato secondo. Ad ottobre pubblica il singolo inedito \"Nei tuoi occhi\", brano che fa parte della colonna sonora del film \"Marilyn ha gli occhi neri\" con Stefano Accorsi e Miriam Leone, che compaiono anche nel video musicale.\nNel 2022 ha preso parte al 72\u00ba Festival di Sanremo in qualit\u00e0 di direttrice d'orchestra per il brano \"Ogni volta \u00e8 cos\u00ec\" di Emma Marrone. Il 24 febbraio dello stesso anno ha conseguito il diploma di laurea di primo livello in canto jazz presso il conservatorio di Castelfranco Veneto.\nInfluenze musicali.\nSin da giovane Francesca Michielin si avvicina alla musica rock grazie soprattutto all'influenza del fratello maggiore Filippo. Ha pi\u00f9 volte dichiarato di essere cresciuta ascoltando i Red Hot Chili Peppers (il suo gruppo preferito), Jeff Buckley, i Bon Iver, i Queen, i Nirvana, i Genesis, Annie Lennox, Rage Against the Machine e i King Crimson, senza disdegnare anche gruppi nu metal come System of a Down, Incubus e Korn. Si ispira molto al mondo del cantautorato acustico: vi sono infatti riferimenti a Damien Rice e Tracy Chapman. Nell'universo pop apprezza Adele fra gli artisti stranieri e Jovanotti e Max Gazz\u00e8 fra gli italiani, essendo da sempre una grande fan di questi. Fra i compositori le piace Joe Hisaishi, collaboratore di fiducia del maestro dell'animazione giapponese Hayao Miyazaki."}
{"id": "3835208", "revid": "697352", "url": "https://it.wikipedia.org/wiki?curid=3835208", "title": "Ariadne (disambigua)", "text": ""}
{"id": "3835209", "revid": "344646", "url": "https://it.wikipedia.org/wiki?curid=3835209", "title": "Peter A. Sturrock", "text": ""}
{"id": "3835212", "revid": "767487", "url": "https://it.wikipedia.org/wiki?curid=3835212", "title": "Jesse Quin", "text": "Biografia.\nSua madre \u00e8 la cantante folk Charity Quin, suo padre \u00e8 un tecnico del suono. Cresce a Suffolk, Inghilterra prima di trasferirsi a Bristol e successivamente a Londra. \u00c8 sposato con Julia Quin (nata Dannenberg). I Keane, The Puppini Sisters, e Mumford&amp;Sons hanno suonato al matrimonio della coppia.\nQuin suona una chitarra acustica Harmony, una chitarra elettrica Giuld Starfire, e una Fender Telecaster quando si esibisce con The Mets e Mt. Desolation. Usa il Fender Precision Bass, amplificatori Ampeg, e una tastiera Roland quando suona nei Keane.\nLui si esibisce con altre svariate band e artisti, suona la batteria con i The Wedding Band, progetto alternativo dei Mumford &amp; Sons. Tra le band in cui ha suonato in precedenza sono incluse anche gli Unit One e The Ordinance. Quin suonava anche nella band di Laura Marling. Suonava la chitarra negli Union Sound Set e negli Hoodlums. Quin \u00e8 stato anche uno dei manager del Tour delle The Puppini Sisters, ed \u00e8 apparso anche nel video della loro canzone del 2007 \"Jilted\". Jesse suona ancora nella band Jesse Quin &amp; The Mets di tanto in tanto.\nLa prima volta che Jesse si \u00e8 esibito con i Keane \u00e8 stato alla fine del 2007, durante il concerto per promuovere il singolo \"The Night Sky\". A quell'epoca i tre membri della band rimasero impressionati dal modo in cui Jesse suonava il basso, cos\u00ec venne invitato a partecipare alla registrazione del loro terzo album \"Perfect Symmetry\" che venne pubblicato il 13 ottobre 2008, nel quale suon\u00f2 il basso, la chitarra elettrica, percussioni aggiuntive e fece anche da voce di supporto. Jesse si trov\u00f2 in sintonia con i tre membri della band, tanto da diventarne un amico stretto. Quin non ha svolto il suo lavoro solo come musicista di sessione, ma ha proprio partecipato alla creazione dell'intero album con la band. Per questa ragione Tim, Tom, e Richard lo hanno invitato ad accompagnarli nel Perfect Symmetry World Tour come bassista. Ha registrato ancora una volta con i Keane il loro EP del 2010 \"Night Train\", che \u00e8 stato pubblicato il 10 maggio 2010, schizzato immediatamente alla posizione numero uno nella OfficialAlbums Chart. Nel giugno 2010 ha registrato un album insieme a Tim Rice-Oxley e con alcuni amici sotto il nome di Mt. Desolation. Tra gli altri artisti presenti nel disco ci sono i membri di Noah and the Whale, The Long Winters, Mumford &amp; Sons, The Killers, e Pete Roe. L'album \u00e8 stato pubblicato il 18 ottobre 2010. \u00c8 stato prodotto da un produttore statunitense, Emery Dobyns.\nIl 3 febbraio 2011 i Keane hanno annunciato l'entrata nel gruppo di Quin con il seguente comunicato: "}
{"id": "3835218", "revid": "729019", "url": "https://it.wikipedia.org/wiki?curid=3835218", "title": "McDonnell Douglas YC-15", "text": "Il McDonnell Douglas YC-15 \u00e8 un aereo da trasporto tattico quadrimotore, sviluppato nel corso degli anni settanta, concorrente nell'AMSTc (\"Advanced Medium STOL Transport competition\"), indetto dall'USAF per sostituire la propria linea da trasporto tattico composta da C-130 Hercules. Al termine delle valutazioni per\u00f2, n\u00e9 l'\"YC-15\" n\u00e9 il suo diretto avversario, il Boeing YC-14, vennero dichiarati vincitori. Tuttavia, i progetti dell'\"YC-15\" furono in seguito impiegati per la realizzazione del pi\u00f9 noto C-17 Globemaster III.\nStoria.\nSviluppo.\nNel 1968 l'USAF intraprese lo sviluppo di una serie di prototipi che sarebbero stati presentati in occasione dei programmi \"AMST\" e \"Light Weight Fighter\". Il bando di gara venne ufficializzato nel gennaio del 1972, ed i requisiti minimi richiesti ai velivoli furono quelli di poter operare da piste semipreparate di lunghezza massima pari a 2\u00a0000 m aventi un carico di 12\u00a0400\u00a0kg ed un raggio d'azione pari a 740\u00a0km.Altri velivoli furono proposti da Bell, Boeing, Fairchild, McDonnell Douglas e Lockheed/North American Rockwell. Il 10 novembre 1972, furono resi noti i nominativi dei velivoli vincitori i quali risultarono essere i prototipi proposti da Boeing e McDonnell Douglas. Alle aziende venne perci\u00f2 richiesta la realizzazione di ulteriori due esemplari dei rispettivi velivoli. La McDonnell Douglas decise di designare, in questa occasione, il proprio velivolo con la sigla \"YC-15\".\nTecnica.\nIl progetto della McDonnell Douglas prevedeva la realizzazione d'un velivolo con profilo alare supercritico, risultato di numerosi studi della NASA condotti da Richard Whitcomb. Quest'ala offriva una resistenza aerodinamica del 30% inferiore a quelle con profilo convenzionale, ed allo stesso tempo era in grado di generare un'eccellente portanza alle basse velocit\u00e0. La maggior parte degli aerei fino ad allora prodotti erano soliti utilizzare ali a freccia per diminuire la resistenza nel fluido, ma ci\u00f2 portava inevitabilmente ad un volo molto instabile alle basse velocit\u00e0 che li rendeva inadatti per operazioni STOL (\"Short Take Off and Landing\").\nLa squadra di progettisti, scelse quindi di impiegare un rivoluzionario sistema d'ipersostentatori a soffiaggio esterno con lo scopo di aumentare la portanza. Questo sistema impiegava doppi flap per direzionare parte della spinta dei motori verso il suolo, mentre il resto dei gas di scarico veniva fatto passare attraverso questi seguendo il profilo alare generando un effetto Coand\u0103. Il loro impiego tuttavia non fu realizzabile fino a quando non vennero introdotti i propulsori turboventola il cui flusso di gas di scarico risultava essere meno concentrato e rovente; il problema venne temporaneamente rimandato con l'adozione di ugelli pi\u00f9 voluminosi.\nI propulsori impiegati furono i Pratt &amp; Whitney JT8D, largamente utilizzati sul Boeing 727. L'\"YC-15\" prese in prestito numerose parti dagli altri velivoli prodotti dalla McDonnell Douglas: la prua proveniva dal DC-8 mentre il cockpit dal DC-10.\nImpiego operativo.\nVennero realizzati due \"YC-15\", uno avente apertura alare di 33,5 metri, l'altro di 40,2 metri. Entrambi erano motorizzati da quattro propulsori turboventola Pratt &amp; Whitney JT8D-17, ognuno capace di 68,9\u00a0kN di spinta.\nIl primo volo avvenne il 26 agosto 1975. Il secondo prototipo fu portato in volo nel dicembre successivo. Nel 1976, quando furono pronti anche gli esemplari prodotti da Boeing, entrambi i prototipi furono trasferiti presso la Edwards Air Force Base per una serie di test comparati, tra i quali figuravano il trasporto di carichi voluminosi, carri armati e pezzi d'artiglieria, dalla pista semi preparata del Graham Ranch.\nL'\"YC-15\" complet\u00f2 l'intero programma, pari a 600 ore di volo, nel 1977.\nNel marzo 1976, il capo di stato maggiore dell'aeronautica statunitense il Gen. David C. Jones chiese all'Air Force Systems Command se fosse possibile utilizzare uno solo degli esemplari del progetto AMST per entrambi i ruoli cargo: tattico e strategico.\nTutto ci\u00f2 port\u00f2 ad una serie di studi che constatarono la difficolt\u00e0 nel realizzare tali modifiche, che potevano essere pi\u00f9 radicali del previsto.\nEntrambi i velivoli, sia l'\"YC-14\" che l'\"YC-15\", si rivelarono pi\u00f9 efficaci del previsto rispondendo largamente alle richieste del programma AMST. Tuttavia, il bisogno di disporre d'un velivolo da trasporto strategico si fece sempre pi\u00f9 strada tanto da portare alla chiusura del programma di sviluppo nel dicembre del 1979. Cos\u00ec nel novembre dello stesso anno, venne istituita la \"C-X Task Force\", con l'obiettivo di riuscire a sviluppare un velivolo dalle caratteristiche differenti. Dal programma \"C-X\" venne selezionato un esemplare pi\u00f9 capiente dell'\"YC-15\" che fu poi sviluppato nel C-17 Globemaster III.\nI prototipi dell'AMST furono destinati all'AMARC, presso la Davis-Monthan Air Force Base. Uno di essi venne successivamente esposto presso il vicino Pima Air &amp; Space Museum. Il primo esemplare realizzato dell'\"YC-15\", (\"matricola 72-1875\") torn\u00f2 in volo nel 1996 ed ancora nel 1997 per conto della McDonnell Douglas nell'ambito della realizzazione del \"Globemaster\". Un problema tecnico legato al cattivo funzionamento di uno dei propulsori, reputato troppo oneroso, lo releg\u00f2 per diversi anni presso un magazzino della Boeing presso l'Air Force Plant 42 di Palmdale in California.\nAttualmente \u00e8 in mostra statica presso la Edwards AFB a cui \u00e8 stato riconsegnato."}
{"id": "3835228", "revid": "287204", "url": "https://it.wikipedia.org/wiki?curid=3835228", "title": "Fortificazioni di Rodi", "text": "Le fortificazioni della citt\u00e0 di Rodi consistono in una cintura difensiva attorno alla citt\u00e0 vecchia composta per lo pi\u00f9 da una fortificazione alla moderna cio\u00e8 composta da un terrapieno rivestito in pietra con bastioni, fossato, controscarpa e spalto. La parte di fortificazione che si affaccia sul porto \u00e8 invece costituita da un semplice muraglione merlato, mentre sui moli sono poste torri e forti di difesa.\nEsse furono costruite dai Cavalieri Ospitalieri di San Giovanni ampliando le preesistenti mura bizantine a partire dal 1309, anno in cui essi presero possesso dell'Isola dopo tre anni di azioni militari per conquistare l'isola.\nCome la maggior parte delle mura difensive furono realizzate con la tecnica della muratura a sacco che consente di disporre di una grande massa capace di resistere al cannone e mura esterne lisce per impedirne la scalata.\nStoria.\nGrazie alla sua posizione geografica di porta dell'Egeo, Rodi ebbe sempre una posizione vantaggiosa sulle rotte del commercio tra Oriente ed Occidente e fu uno scalo importante grazie ai suoi porti ben protetti. In epoca ellenistica, nel tardo IV secolo a.C., la citt\u00e0 di Rodi era gi\u00e0 dotata di mura difensive che furono capaci di sostenere nel 305 a.C. l'assedio di Demetrio I Poliorcete re di Macedonia. \nFilone di Bisanzio, autore del trattato \"Paraskeuastica\" sulle opere di difesa, soggiorn\u00f2 a Rodi nel III secolo a.C. ed ebbe parole di ammirazione per le sue mura.\nIl terremoto del 226 a.C. caus\u00f2 gravi danni alle fortificazioni, ma esse furono rapidamente ricostruite. I Bizantini costruirono una fortezza nella parte pi\u00f9 elevata della citt\u00e0. \nCon l'arrivo dei Cavalieri Ospitalieri la citt\u00e0 commerciale, benestante ma un po' in declino, vide una rinascita economica grazie all'apporto delle ricchezza dell'Ordine ed all'eredit\u00e0 dei beni dei Templari, ceduti agli Ospitalieri dopo l'abolizione dell'ordine templare nel 1312 per decreto del re di Francia Filippo il Bello. A causa di ci\u00f2 la minaccia ottomana dalla vicina Turchia (la costa dista solo 18\u00a0km ed \u00e8 ben visibile dalla citt\u00e0) si fece costante e comport\u00f2 un aggiornamento continuo delle fortificazioni, sia per includere i nuovi insediamenti a sud del nucleo storico bizantino sia dal punto di dell'adeguamento alle nuove tecniche di difesa militare dopo l'avvento dell'artiglieria.\nI Cavalieri di San Giovanni avevano maturato un'ottima esperienza nella costruzione di fortezze e fortificazioni nei quasi 3 secoli passati in Terrasanta, tuttavia il modello di riferimento per la costruzione della cinta muraria fu quello teodosiano delle mura di Costantinopoli che avevano dimostrato una grande capacit\u00e0 di resistere agli assedi nel corso dei secoli.\nL'espansione delle mura fu intrapresa dal Gran Maestro Antonio Fluvian de Riviere che consent\u00ec alla citt\u00e0 (medioevale) di Rodi di raggiungere l'attuale estensione di circa 42 ettari. Il completamento della cinta muraria fu terminato tra il 1457 ed il 1465. Le fortificazioni bizantine furono abbattute lasciando solo in piedi quelle del vecchio forte noto all'epoca dei Cavalieri come \"Collachio\".\nNel 1440 il sultano d'Egitto tent\u00f2 senza successo di prendere la citt\u00e0 assediandola per 40 giorni.\nNel 1480 Rodi venne assediata dalla truppe di Maometto II ma il possente esercito del conquistatore di Costantinopoli forte di 100.000 uomini e 170 navi fu respinto dal valore dei cavalieri e dalle ottime fortificazioni, nonostante l'enorme superiorit\u00e0 numerica dell'esercito assediante. Nel 1481 un violento terremoto colp\u00ec l'isola provocando gravissimi danni alle abitazioni ed alle mura e causando circa 30.000 morti. Un nuovo assedio Ottomano non sarebbe stato sostenibile, pertanto i Cavalieri misero a disposizione le loro ingenti risorse finanziarie portando a termine in breve tempo non solo la ricostruzione dei principali palazzi della citt\u00e0 di Rodi ma anche delle fortificazioni. I Grandi Maestri Pierre d'Aubusson, Emery d'Amboise, Fabrizio del Carretto e Philippe de Villiers de L'Isle-Adam fecero adattare le mura all'uso del cannone chiamando a Rodi i migliori architetti militari italiani. \nTra questi Matteo Gioeni, Basilio della Scuola, Gerolamo Bartolucci e Gabriele Tadino da Martinengo. Questi ultimi due erano presenti sull'isola durante l'assedio del 1522.\nIl Bastione d'Italia (o Posta d'Italia) nel quale gli Ottomani avevano aperto una breccia, venne ricostruito dotandolo di una possente rondella per il fuoco rovescio sul tratto di mura adiacente. Tale bastione prese nome di \"Bastione del Carretto\". Chiusa la porta di San Giorgio venne eretto il bastione pentagonale con lo stesso nome sul lato ovest a copertura della porta d'Amboise. \nGrazie al fatto che i conquistatori ottomani non demolirono le mura, anzi le ripararono e le tennero in manutenzione durante i circa quattro secoli della loro dominazione le fortificazioni di Rodi vennero congelate al 1522 facendo della citt\u00e0 medioevale di Rodi la sola citt\u00e0 europea che conserva intatta la transizione tra le mura antiche e le \"fortificazioni alla moderna\".\nLe fortificazioni, che cingono ancora oggi la citt\u00e0 vecchia, facendone di fatto una zona separata dalla citt\u00e0 moderna attuale, furono oggetto di restauro durante l'amministrazione italiana dell'isola e sono attualmente (2011) in fase di studio, restauro e manutenzione.\nLe porte della citt\u00e0 vecchia di Rodi.\nSono 11 le porte di accesso alla citt\u00e0 vecchia. Alcune sono antiche, altre moderne. L'antica Porta di San Giorgio fu chiusa dal Gran Maestro d'Aubusson dopo l'assedio del 1480 e trasformata in un bastione.\nPartendo dal palazzo del Gran Maestro cio\u00e8 da nord ovest verso sud, si susseguono le seguenti porte.\nPorta d'Amboise.\nLa porta d'Amboise (in greco: \u03a0\u03cd\u03bb\u03b7 \u03bd\u03c4'\u0391\u03bc\u03c0\u03bf\u03c5\u03ac\u03b6 \u2013 \"Pyli d'Aambuas\") \u00e8 una grandiosa porta dominata dal palazzo del Gran Maestro. \u00c8 dotata di una tripla cinta difensiva con cammini di ronda, due torrette rotonde ed accesso coperto. Sono in sito i resti di antiche porte in legno borchiato. Fu completata nel 1512. Sulla porta esterna un rilievo di angelo e gli stemmi del gran maestro Emery d'Amboise.\nIl bastione di San Giorgio di forma pentagonale copriva con i suoi cannoni l'accesso alla Porta d'Amboise.\nPorta di Sant'Atanasio.\nLa porta di Sant'Atanasio (in greco: \u03a0\u03cd\u03bb\u03b7 \u0391\u03b3\u03af\u03bf\u03c5 \u0391\u03b8\u03b1\u03bd\u03b1\u03c3\u03af\u03bf\u03c5 \u2013 \"Pyli Ayou Athanassiou\") fu costruita tra il 1441 ed il 1442. \u00c8 nota oggi ai locali come porta di San Francesco, per il fatto che la chiesa di San Francesco di Assisi, costruita dagli italiani sta appena fuori della porta stessa. La torre rotonda di Santa Maria che controllava l'accesso alla porta fu costruita nel 1441 dal gran maestro Jean de Lastic.\nSecondo la tradizione turca da questa porta erano entrate le truppe conquistartici di Solimano e, sempre secondo la tradizione, la porta fu chiusa per ordine del sultano stesso che voleva impedire che ogni altro conquistatore passasse dopo di lui, probabilmente la porta era stata murata dagli stessi ospitalieri per motivi di sicurezza. Venne riaperta dagli italiani nel 1922 in occasione del quattrocentesimo anniversario della presa di Rodi da parte degli ottomani.\nPorta di San Giovanni.\nLa porta di San Giovanni (in greco: \u03a0\u03cd\u03bb\u03b7 \u0391\u03b3\u03af\u03bf\u03c5 \u0399\u03c9\u03ac\u03bd\u03bd\u03bf\u03c5 \u2013 \"Pyli Ayou Ioannou\") \u00e8 comunemente nota come Porta Koshkinou o Porta Kokkini che significa \"rossa\". Secondo la tradizione nell'assedio del 1522 furono cos\u00ec tanti i caduti davanti a questa porta che ne tinsero di rosso le pietre.\nLa fortificazione esterna della porta di San Giovanni fu costruita dal Gran maestro d'Aubusson per proteggere le precedenti fortificazioni costruite dai Grandi Maestri Fluvian, Jacques de Milly e Pietro Raimondo Zacosta. Nel 1912 le truppe italiane entrarono in citt\u00e0 da questa porta. Una cornice oggi vuota, conteneva una lapide commemorativa dell'evento.\nPorta Acandia.\nLa porta di Acandia (in greco: \u03a0\u03cd\u03bb\u03b7 \u0391\u03ba\u03b1\u03bd\u03c4\u03b9\u03ac\u03c2 \u2013 \"Pyli Akandias\") venne aperta nel 1935 dall'amministrazione italiana nella parte di fortificazione a nordest del Bastione del Carretto per collegare il porto commerciale alla zona sudest di Rodi oltre la citt\u00e0 medievale. Fu tracciata per l'occasione la nuova Via del Carretto (oggi Alhadef) che congiunge Porta Acandia con Porta della Vergine.\nPorta di Santa Caterina.\nLa porta di Santa Caterina (in greco: \u03a0\u03cd\u03bb\u03b7 \u03c4\u03b7\u03c2 \u0391\u03b3\u03af\u03b1\u03c2 \u0391\u03b9\u03ba\u03b1\u03c4\u03b5\u03c1\u03af\u03bd\u03b7\u03c2 \u2013 \"Pyli tes ayas Ekaterinis\"), nota anche come porta dei Mulini, consentiva il passaggio dalla zona commerciale della citt\u00e0 ai mulini da grano sul molo del porto.\nPorta della Vergine.\nLa porta della Vergine (in greco: \u03a0\u03cd\u03bb\u03b7 \u03a0\u03b1\u03bd\u03b1\u03b3\u03af\u03b1\u03c2 \u2013 \"Pyli Panayas\") \u00e8 una porta moderna prevista nel piano regolatore della citt\u00e0 di Rodi dell'amministrazione italiana per favorire il traffico veicolare, ma fu aperta solo nel 1955 dall'amministrazione greca. Prende nome dalla chiesa della Madonna del Borgo (o Madonna di Chora, cio\u00e8 del villaggio) nome assegnato alla zona della citt\u00e0 abitata dai borghesi (intesi come i non cavalieri).\nPorta Marina.\nLa porta Marina (in greco: \u03a0\u03cd\u03bb\u03b7 \u0398\u03b1\u03bb\u03b1\u03c3\u03c3\u03b9\u03bd\u03ae \u2013\"Pyli Thalassini\") costituiva l'accesso principale alla citt\u00e0 dal porto. Le sue torri difensive hanno un compito pi\u00f9 di rappresentanza che di difesa, visto l'esiguo spazio tra lo specchio d'acqua ed il porto nessun esercito sarebbe mai riuscito a sferrare un attacco da questo lato delle mura. Nella seconda guerra mondiale i bombardamenti alleati distrusse la parte superiore della torre nord. Fu restaurata dall'amministrazione greca assieme alla Porta di San Paolo nel 1951.\nPorta di Arnaldo.\nLa porta di Arnaldo (in greco: \u03a0\u03cd\u03bb\u03b7 \u0391\u03c1\u03bd\u03ac\u03bb\u03b4\u03bf\u03c5 \u2013 \"Pyli Arnaldou\") \u00e8 una piccola e doppia porta che d\u00e0 accesso all'ospedale di San Giovanni, oggi Museo archeologico di Rodi. Secondo i riferimenti di un documento risalente al 1391 questa porta era tradizionalmente usata dai novizi Cavalieri Ospitalieri di Rodi per entrare in citt\u00e0 . La porta dava accesso diretto al vecchio ospedale dei Cavalieri, oggi Museo Archeologico. I novizi erano denominati Filii Arnaldi in onore del Gran Maestro Arnaldo Zamperetti da Cornedo, che fu tra i fondatori dell'Ordine dei Cavalieri Ospitalieri nel 1120 d.C. I Cavalieri trasferirono il loro potere da Gerusalemme a Cipro, quindi a Rodi per due secoli ed infine, a Malta.\nPorta dell'Arsenale.\nLa porta dell'Arsenale (in greco: \u03a0\u03cd\u03bb\u03b7 \u03a4\u03b1\u03c1\u03c3\u03b1\u03bd\u03ac \u2013 \"Pyli Tarsan\u00e0\") venne costruita nel 14 secolo dal Gran Maestro Juan Fern\u00e1ndez de Heredia come testimonia lo stemma sopra di essa. Nel 1908 l'amministrazione ottomana fece abbattere le due torri laterali per allargare la strada di accesso al porto di Kolona. Oggi grazie al collegamento diretto con la Porta della libert\u00e0 consente anche il rapido transito degli autoveicoli tra il porto di Kolona e la citt\u00e0 nuova.\nPorta di San Paolo.\nGate of Saint Paul. In greco: \u03a0\u03cd\u03bb\u03b7 \u0391\u03b3\u03af\u03bf\u03c5 \u03a0\u03b1\u03cd\u03bb\u03bf\u03c5 \u2013 \"Pyli Aiou Pavlou\".\nCostruita nella met\u00e0 del XV secolo consentiva l'accesso sia alla citt\u00e0 fortificata che al porto di Kolona. La Porta di San Paolo fu quasi completamente distrutta durante la seconda guerra mondiale e venne ricostruita assieme alla Porta marina nel 1951.\nPorta della libert\u00e0.\nLa porta della Libert\u00e0 (in greco: \u03a0\u03cd\u03bb\u03b7 \u0395\u03bb\u03b5\u03c5\u03b8\u03b5\u03c1\u03af\u03b1\u03c2 \u2013 \"Pyli Eleftherias\") fu aperta dagli italiani nel 1924 che le assegnarono il nome sentendosi liberatori dell'isola dai turchi. \u00c8 la porta principale di accesso al porto di Kolona e di collegamento tra i porti di Kolona e Mandraki. Pur essendo moderna \u00e8 costruita rispettando nelle grandi linee i canoni architettonici delle porte medioevali. La strada che l'attraversa prosegue attraverso la Porta dell'arsenale.\nI bastioni e le torri.\nBastione di San Giorgio.\nIl bastione di San Giorgio, di forma pentagonale, \u00e8 uno degli esempi di trasformazione di una porta in bastione tramite successive modifiche che ebbero luogo fino all'assedio finale del 1522. Con l'aggiunta del potente terrapieno di Spagna il bastione di San Giorgio rappresenta l'archetipo delle successive fortezza bastionata. La sua trasformazione finale fu progettata dall'architetto italiano Basilio della Scuola e porta l'insegna dell'ultimo Gran maestro Philippe de Villiers de L'Isle-Adam.\nBastione d'Italia.\nIl bastione d'Italia o del Carretto fu il luogo nel quale le truppe di Maometto II fecero breccia nelle mura e vennero poi respinte nell'assedio del 1480. Venne fortificato e munito di passo di ronda con postazioni per cannone dal Gran Maestro Fabrizio del Carretto.\nTorre di Naillac.\nNota oggi come torre di Nayak (in greco \u039d\u03b1\u03b3\u03b9\u03ac\u03ba) fu costruita tra 1396 ed il 1421 sul molo ad est della Porta di San Paolo che chiude il porto commerciale dal Gran Maestro Philibert de Naillac prima dello sviluppo del cannone. Aveva pianta quadrata come molte torri medievali e raggiungeva i 46\u00a0m di altezza. Era il punto finale della cinta muraria della citt\u00e0 sul porto e fu usata come torre di avvistamento. Fu gravemente danneggiata dai terremoti nel XIX secolo e divenuta pericolante, fu demolita dall'amministrazione ottomana.\nTorre dei mulini.\nNota anche come Torre di Francia o torre di Sant'Angelo, era una delle due torri di protezione del porto commerciale (\"emporium\" in greco \u0395\u03bc\u03c0\u03cc\u03c1\u03b9\u03bf\u03bd). Fu costruita sul molo naturale ad est del porto dal Gran Maestro d'Aubusson che mise su di essa lo stemma di Francia (da cui la torre prende uno dei suoi nomi). Sul molo erano originariamente presenti ben 13 mulini. Oggi ne resta uno solo.\nTorre e forte di San Nicola.\nIl Mandracchio (\"Mandraki\" in greco \u039c\u03b1\u03bd\u03b4\u03c1\u03ac\u03ba\u03b9) ossia il porto militare era protetto da una torre costruita tra nel 1464 \u2013 67 dal gran maestro Zacosta alla fine del molo naturale. Dopo l'assedio di Rodi del 1480 Gran Maestro d'Aubusson fece aggiungere un bastione attorno alla torre trasformandola in una fortezza di guardia sul mare.\nTerrapieno di Spagna.\nQuesto terrapieno, come gli altri due fu costruito dopo l'assedio del 1480 nel mezzo del fossato. Evitava che i cannoni avessero libero tiro sulle mura ed in caso di invasione del fossato Poteva essere raggiunto tramite passaggi sotterranei che potevano essere rapidamente fatti saltare in caso di ritirata. Nel 1522 gli ottomani cercarono di minare i terrapieni scavando tunnel sotto il fossato.\nIl terrapieno di Spagna \u00e8 posto nella zona sudovest delle mura a fianco della porta si Sant'Attanasio ed era affidato ai cavalieri della lingua di Spagna.\nTerrapieno d'Inghilterra.\nPosto nel lato sud delle mura tra le porte di Sant'Attanasio e di San Giovanni, il terrapieno d'Inghilterra era affidato ai cavalieri della lingua di Inghilterra.\nTerrapieno d'Italia.\nIl terrapieno d'Italia, posto subito a nord del bastione d'Italia ed affidato ai cavalieri della lingua d'Italia \u00e8 stato parzialmente demolito dall'amministrazione italiana per aprire la porta di Acandia."}
{"id": "3835229", "revid": "1543377", "url": "https://it.wikipedia.org/wiki?curid=3835229", "title": "Tour de Corse 1984", "text": "Il Tour de Corse 1984 valevole come Rally di Francia 1984, \u00e8 stato la 5\u00aa tappa del mondiale rally 1984. Il rally \u00e8 stato disputato dal 3 al 5 maggio in Corsica.\nIl finlandese Markku Al\u00e9n si aggiudica il rally distaccando sul podio l'italiano Miki Biasion e il francese Jean Ragnotti."}
{"id": "3835230", "revid": "591142", "url": "https://it.wikipedia.org/wiki?curid=3835230", "title": "Rally di Francia 1984", "text": ""}
{"id": "3835231", "revid": "118137541", "url": "https://it.wikipedia.org/wiki?curid=3835231", "title": "Mitologia scozzese", "text": "Con il termine mitologia scozzese ci si pu\u00f2 riferire ad ogni mitologia della Scozia.\nI miti sono emersi per vari scopi in tutta la storia della Scozia, a volte elaborati dalle successive generazioni e altre volte completamente respinti e sostituiti da altre narrazioni esplicative.\nMitologia nazionale.\nLeggende di origini diverse, quelle scozzesi, sono state create durante il tempo, destinate a scopi diversi. Il desiderio di mantenere una connessione con l'Irlanda, una comune origine nel regno dei D\u00e1l Riata, \u00e8 stato affermato per molti secoli. Reclamare l'indipendenza della corona scozzese contro l'aggressivo espansionismo di quella inglese durante le Guerre d'indipendenza scozzesi \u00e8 stato l'incentivo per la creazione di altre leggende pi\u00f9 creative.\nUna leggenda di origine scozzese, o racconto pseudo-storico sulla fondazione del popolo scozzese, appare in forma adattata, in latino del X secolo, come \"Life\" di San Cathr\u00f3e di Metz. Racconta che i coloni greci dell'Asia Minore navigarono i mari e arrivarono a Cruachan Feli \"la montagna d'Irlanda\", probabilmente a Cruachan Eli (Croagh Patrick, Contea di Mayo), un noto luogo nell'agiografia hiberno-latina dalla \"Collectanea\" di T\u00edrech\u00e1n. Mentre vagavano attraverso l'Irlanda, da Clonmacnoise, Armagh e Kildare a Cork, e, infine, a Bangor, erano continuamente impegnati in guerra con i \"Pictanei\" (pitti). Dopo qualche tempo, attraversarono il Mare d'Irlanda per invadere la Caledonia a nord della Britannia Romana, per successivamente catturare Iona e le citt\u00e0 di \"Rigmhonath\" e \"Bellathor\". Questi ultimi luoghi sono eco della comparsa di \"Cinnr\u00edgmonaid\" e \"Cinnbelathoir\" nelle \"Cronaca dei re di Alba\". Il territorio cos\u00ec conquistato venne poi chiamato Scozia da Scota, la moglie egiziana del comandante spartano Nel o Niul, e San Patrizio convert\u00ec la gente al cristianesimo.\nDopo che i pitti adottarono la cultura gaelica e le loro caratteristiche peculiari sbiadirono nella memoria, elementi folkloristici colmarono le lacune della storia. La loro \"improvvisa scomparsa\" \u00e8 stata spiegata con un massacro avvenuto ad un banchetto dato da Kenneth MacAlpin (un motivo di folklore internazionale) e sono stati loro attribuiti poteri simili a quelli delle fate, come produrre birra dall'erica ed essi vivevano in case sotterranee. Nel XVIII secolo i pitti vennero cooptati come una razza \"germanica\".\nCiclo dell'Ulster.\nA causa dello spostamento di masse di persone dall'Ulster all'ovest della Scozia, che portarono stretti legami linguistici tra l'Ulster e l'Occidente della Scozia, gran parte della mitologia gaelica venne importata in Scozia e, probabilmente, alcune di queste storie vennero scritte in Scozia. Il \"Ciclo dell'Ulster\", impostato intorno all'inizio dell'era cristiana, \u00e8 costituito da un gruppo di storie eroiche sulla vita di Conchobar mac Nessa, re dell'Ulster, del grande eroe C\u00fachulainn e dei loro amici, amanti, e nemici. Questi erano gli Ulaid, o gente del nord-est d'Irlanda e l'azione di queste storie \u00e8 incentrata intorno alla corte reale di Emain Macha, vicino alla moderna citt\u00e0 di Armagh. Gli Ulaid avevano stretti legami con la Scozia gaelica, dove si dice C\u00fachulainn abbia appreso le arti della guerra.\nll ciclo \u00e8 composto di storie di nascite, vite precoci e in formazione, corteggiamenti, battaglie, festeggiamenti e morti degli eroi e riflette una societ\u00e0 guerriera, in cui la guerra consiste principalmente in combattimenti singoli e la ricchezza si misura soprattutto nel numero di bovini posseduti. Queste storie sono scritte per la maggior parte in prosa. Il fulcro del Ciclo dell'Ulster \u00e8 il \"T\u00e1in B\u00f3 C\u00faailnge\". Altri importanti storie del ciclo dell'Ulster sono \"la tragica morte del figlio unigenito di Aife\", \"la fuga di Bricrenn\" la \"festa di Bricriu\", e \"Togail Bruidne Da Derga\" \"La distruzione della locanda di da Derga\". Questo ciclo \u00e8, per certi aspetti, vicino al ciclo mitologico del resto del mondo di lingua gaelica. Alcuni dei personaggi di quest'ultimo riappaiono, e lo stesso tipo di mutazioni magiche \u00e8 molto in evidenza, fianco a fianco con un severo, quasi spietato realismo. Anche se si pu\u00f2 supporre che alcuni personaggi, come Medb o C\u00fa Ro\u00ed, sono delle divinit\u00e0 e C\u00fachulainn mostra particolari abilit\u00e0 sovrumane, i personaggi sono mortali e ben radicati in un tempo specifico ed un determinato luogo. Adattamenti gaelico scozzesi, di racconti del ciclo dell'Ulster, appaiono nel manoscritto Glenmasan.\nFinn e Fianna.\nLe storie di Finn (in lingua irlandese Fionn) mac Cumhaill e la sua banda di soldati di Fianna, sembrano essere inserite intorno al III secolo nelle gaeliche Irlanda e Scozia. Esse differiscono dagli altri cicli mitologici gaelici nella forza dei loro legami con la comunit\u00e0 di lingua gaelica in Scozia e ci sono molti testi esistenti provenienti da quel paese. Essi differiscono anche dal \"Ciclo dell'Ulster\" in quanto le storie sono raccontate soprattutto in versi e nei toni sono pi\u00f9 vicine alla tradizione del romanticismo che a quella epica. La fonte pi\u00f9 importante per il \"Ciclo feniano\" \u00e8 l\"'Acallam na Sen\u00f3rach\" (\"Colloquio dei vecchi\"), che si trova in due manoscritti del XV secolo, il libro di Lismore e \"Laud 610\", cos\u00ec come in un manoscritto del XVII secolo da Killiney, Contea di Dublino. Il testo \u00e8 datato, secondo le evidenze linguistiche, al XII secolo e registra le conversazioni tra gli ultimi membri superstiti dei Fianna e San Patrizio ed \u00e8 costituito da circa 8.000 versi. Le date tarde dei manoscritti possono far riflettere su una pi\u00f9 lunga tradizione orale per le storie Feniane, la stessa tradizione orale che \u00e8 stata tradotta dal gaelico all'inglese da James MacPherson nelle storie di Ossian.\nI Fianna della storia sono suddivisi nel Clan Baiscne, guidato da Fionnghall, ed il Morna, guidato dal suo nemico, Goll mac Morna. Goll uccise in battaglia il padre di Fionnghall, Cumhall, e il ragazzo venne cresciuto in segreto. Da giovane, mentre veniva educato nell'arte della poesia, si bruci\u00f2 accidentalmente il pollice mentre cuoceva il \"Salmone della Conoscenza\", cosa che gli consent\u00ec di succhiarsi o mordersi il pollice al fine di ricevere raffiche di stupenda saggezza. Prese quindi il posto di Goll a capo della sua banda e numerosi racconti narrano delle loro avventure. Due dei pi\u00f9 grandi racconti gaelici, \"T\u00f3raigheacht Dhiarmada agus Ghr\u00e1inne \"(La ricerca di Diarmuid e Gr\u00e1inne) e Oisin \"in T\u00edr na n\u00d3g\" costituiscono parte del ciclo. La storia di Diarmuid e Grainne, che \u00e8 uno dei pochi racconti Fenian in prosa, costituisce una fonte probabile del Tristano e Isotta.\nIl mondo del Ciclo Feniano \u00e8 quello in cui i guerrieri professionisti passano il loro tempo a cacciare, combattere, e ad impegnarsi in avventure nel mondo degli spiriti. I nuovi arrivati nella banda dovrebbero conoscere la poesia e sottoporsi ad una serie di test fisici o prove. Non vi \u00e8 alcun elemento religioso in questi racconti a meno che non sia un'idolatria.\nMitologia religiosa.\nIl mito \u00e8 a volte un aspetto del folklore, ma non tutti i miti sono folklore, n\u00e9 tutto il folklore \u00e8 mito o mitologia. Le persone che esprimono un interesse per la mitologia sono spesso pi\u00f9 concentrati sugli esseri non-umani (a volte indicati come \"soprannaturali\"). Ci sono stati numerosi gruppi di tali esseri nella cultura scozzese, alcuni dei quali specifici di particolari gruppi etnici (gaelico, norvegese, tedesco, ecc), mentre altri probabilmente evolutisi dalle circostanze uniche della Scozia.\nLe Aos-Sidhe, S\u00ecdhichean, o \"Fate\" erano in origine divinit\u00e0 gaeliche della Scozia pre-cristiana. Esse iniziarono a \"convivere\" in maniera concettuale e spirituale con il cristianesimo, diminuendo il loro potere e importanza nel corso dei secoli. I letterati medievali gaelici li raggruppano insieme ai T\u00faatha D\u00e9 Danann, che condividono alcune caratteristiche con altri personaggi della letteratura celtica. Credenze popolari circa i Banshee riflettono anche gli aspetti di questi esseri. Ci sono altri esseri soprannaturali, le cui caratteristiche rispecchiano i modelli folcloristici provenienti da tutto il mondo. Spiriti ancestrali, e giganti che aiutano a formare il paesaggio e rappresentano le forze della natura, sono ubiqui e puntano a registri non elitari della mitologia.\nMostro di Loch Ness.\nIl primo riferimento al mostro di Loch Ness si ebbe sulle rive del fiume Ness, nel 565, da parte del monaco irlandese santo Columba che era nelle terre dei pitti con i suoi confratelli, quando incontr\u00f2 la gente del posto che seppelliva un uomo presso il fiume. Essi spiegarono che l'uomo stava nuotando nel fiume quando venne attaccato da un \"animale d'acqua\" che lo aveva sbranato e trascinato sott'acqua. Cercarono di salvarlo con una barca, ma riuscirono soltanto a trascinare il suo cadavere. Sentendo questo, Columba sbalord\u00ec i pitti invitando il suo seguace \"Luigne moccu Min\" ad attraversare a nuoto il fiume. La bestia si avvicin\u00f2 a lui, ma Columba fece il segno della croce e ordin\u00f2: \"Vai via. Non toccare l'uomo. Torna indietro.\" Cos\u00ec la bestia si ferm\u00f2 immediatamente, come se fosse stato \"tirato indietro con delle corde\" e fugg\u00ec in preda al terrore, mentre gli uomini di Columba ed i pitti pagani lodavano Dio per il miracolo.\nLeggenda arturiana (Re Art\u00f9).\nNella leggenda arturiana, Mordred figlio di Re Art\u00f9 venne raccolto alle Orcadi."}
{"id": "3835233", "revid": "483325", "url": "https://it.wikipedia.org/wiki?curid=3835233", "title": "Controllo dello strato limite", "text": "In fluidodinamica, con controllo dello strato limite (o BLC, dall'inglese \"Boundary Layer Control\") si indicano una serie di metodologie atte a prevenire o ritardare il distacco dello strato limite di un fluido che scorre lungo una parete.\n\u00c8 di particolare interesse per l'ingegneria aeronautica in quanto permette di ridurre la resistenza di un profilo alare aumentandone al contempo la portanza, ottenendo caratteristiche STOL senza penalizzare il comportamento alla velocit\u00e0 di crociera.\nStoria.\nLe basi dello studio dello strato limite furono gettate in Germania allo Aerodynamische Versuchsanstalt a Gottinga sotto la feconda direzione di Ludwig Prandtl a partire dal 1907 quando Heinrich Blasius ricav\u00f2 le equazioni per descrivere lo strato limite laminare su una lastra piana. Nel 1926, Jacob Ackeret pubblic\u00f2 i risultati dei suoi test sull'aspirazione dello strato limite.\nLe prime esperienze di profili soffiati, invece, furono condotte in maniera incidentale da Galen Brandt Schubauer nel 1933 nell'ambito della ricerca di metodi per l'incremento della spinta nella propulsione a getto da parte della NACA, ma gli scarsi aumenti di efficienza propulsiva ottenuti (principale obbiettivo degli studi) non giustificarono, nell'immediato, ulteriori indagini in merito. I primi esperimenti pratici relativi al flap soffiato furono condotti da Hagedorn e Ruden nel 1938, con l'introduzione di un ugello di scarico che scorreva lungo il bordo di uscita di un profilo generando un sottile getto laminare con il duplice beneficio della componente verticale della spinta del getto da una parte e l'aumento della circolazione dall'altra.\nIn seguito Schubauer continu\u00f2 gli studi sulla stabilit\u00e0 dello strato limite, dedicandosi in particolare al miglioramento delle tecnologie necessarie ad ottenere risultati sperimentali per validare le teorie sulla transizione dei flussi laminari in turbolenti proposte dai fisici tedeschi W. Tollmien e H. Schlichting negli anni trenta. Nel dopoguerra, dopo essere passato a capo della sezione studi aerodinamici del National Bureau of Standards, contribu\u00ec notevolmente con il suo dipartimento alla comprensione dei fenomeni fisici che regolano la transizione dello strato limite e nei metodi di controllo per rendere pi\u00f9 efficienti superfici portanti, flussi in condotti e veicoli sottomarini.\nQuesti studi portarono l'Ames Research Center della NASA, tra il 1954 ed il 1957, a sperimentare diversi sistemi di controllo dello strato limite su un F-86F Sabre tra cui aspirazione al bordo d'attacco dell'ala e dei flap e flap soffiati. Le prime applicazioni pratiche videro la luce, nel 1954, sul caccia imbarcato Grumman F9F-4 e sul Lockheed F-104 Starfighter con l'introduzione di flap soffiati per abbassare la velocit\u00e0 di stallo in avvicinamento all'atterraggio.\nIn Francia e nel Regno Unito furono studiati aerei da trasporto con pronunciate caratteristiche di decollo ed atterraggio corti (STOL), rispettivamente con il Breguet Br 941 e l'Hunting H.126 che per\u00f2 rimasero allo stadio di prototipi sperimentali. Anche in Giappone, con l'idrovolante ShinMaywa PS-1 furono sviluppati dei sistemi di controllo dello strato limite verso la fine degli anni sessanta.\nA partire dal 2005, sulla base delle specifiche emanate dall'Air Force Research Laboratory per un velivolo da trasporto STOL/strategico destinato a rimpiazzare il C-130, sono stati proposti dimostratori (da parte della Boeing e della Lockheed Martin) che faranno largo uso di sistemi per l'aumento della circolazione sull'ala e profili soffiati per riuscire ad unire le basse velocit\u00e0 di stallo proprie di un velivolo STOL con l'efficienza alle alte velocit\u00e0 di crociera di un velivolo da trasporto strategico.\nDescrizione del fenomeno.\nIn un fluido viscoso (come l'aria) che scorre tangenzialmente ad una parete, la velocit\u00e0 del flusso decrescer\u00e0 in prossimit\u00e0 del corpo fino ad annullarsi sulla sua superficie (condizione di aderenza). Questo rallentamento fa s\u00ec che con il procedere del flusso sul corpo si formi una regione sempre pi\u00f9 spessa in cui la velocit\u00e0 del flusso \u00e8 rallentata ed un gradiente di pressione avverso che si oppone al moto del flusso.\nLo strato limite pu\u00f2 essere di due tipi: laminare (in cui il fluido scorre in strati ordinati e non intersecanti) e turbolento (in cui le particelle di fluido si mescolano in maniera caotica). La condizione di laminarit\u00e0 del flusso \u00e8 una caratteristica direttamente dipendente dalla velocit\u00e0 e dalla distanza del bordo d'attacco e si verifica per bassi numeri di Reynolds. In assenza di altri fattori di disturbo, aumentando la velocit\u00e0 o la distanza percorsa dal fluido sul corpo si avr\u00e0 la transizione da flusso laminare a turbolento. Dal momento che la resistenza di attrito che si genera tra il fluido ed il corpo \u00e8 assai maggiore in uno strato turbolento a causa delle perdite di quantit\u00e0 di moto delle molecole di aria dovute al mescolamento e conseguente riscaldamento, appare chiaro che riuscire a mantenere condizioni di laminarit\u00e0 del flusso su velivoli da trasporto possa portare a notevoli vantaggi in termini di autonomia e/o risparmio di carburante.\nPer distanze maggiori percorse dal fluido sul corpo, pu\u00f2 accadere che il gradiente di pressione avverso cresca a tal punto da causare la separazione del flusso dal corpo, generando vortici, correnti di ricircolazione, e, nei profili aerodinamici ad elevato angolo di attacco, un aumento considerevole della resistenza di forma.\nPer ritardare la transizione e conseguentemente il punto di separazione, sono stati studiati differenti sistemi di controllo dello strato limite che prevedono la sottrazione dello strato meno energetico o l'energizzazione dello stesso.\nAspirazione dello strato limite.\nLa tecnica dell'aspirazione dello strato limite prevede l'aspirazione, lungo la direzione di avanzamento del flusso, del fluido pi\u00f9 a contatto del corpo, in maniera da sottrarre al flusso lo strato meno energetico e spostare in avanti il punto di separazione. Ci\u00f2 \u00e8 ottenuto in maniera continua utilizzando pareti micro-porose o, in maniera discreta, con fessure disposte trasversalmente al moto del fluido, messe in comunicazione con una pompa che genera la depressione necessaria a consentire l'aspirazione delle particelle pi\u00f9 lente dello strato limite.\nPer garantire che un sistema di aspirazione dello strato limite funzioni come da progetto, devono essere evitate imperfezioni sul profilo che perturbino lo strato limite laminare innescando la sua transizione a turbolento. Queste possono essere sia di tipo costruttivo (accoppiamenti e giunzioni dei pannelli alari) sia ambientali come impatti con insetti e relative escrescenze dovute ai residui di materiale organico, o atmosferiche (pioggia, ghiaccio, polvere) che possano occludere i micro-fori, alterando il campo di aspirazione. La non semplice soluzione di questi problemi port\u00f2 al rallentamento (durante la seconda guerra mondiale e negli immediati anni successivi) dei vari programmi di test in volo per il controllo dello strato limite mediante aspirazione in favore di altri sistemi meno \"delicati\" (studio di profili laminari e profili soffiati).\nNuovo impulso alla ricerca venne, nella seconda met\u00e0 degli anni cinquanta, dal programma relativo allo sviluppo del bombardiere B-70. L'ingegnere svizzero Werner Pfenninger della Northrop Corporation si dedic\u00f2 all'analisi della deleteria influenza dell'angolo di freccia delle ali sulla stabilit\u00e0 dello strato limite laminare.\nIl primo aereo (sperimentale) che port\u00f2 in volo un'ala con un sistema completo di aspirazione dello strato limite fu il Northrop X-21, che decoll\u00f2 per la prima volta nell'aprile del 1963. La sua ala era caratterizzata da una serie di sottili fessure (circa 800.000) che si estendevano per tutta l'apertura alare da cui veniva aspirato lo strato limite. Sebbene avesse dimostrato la possibilit\u00e0 di ottenere uno strato limite laminare su circa il 75% della superficie alare, il programma fu in seguito interrotto per l'eccessiva manutenzione necessaria a mantenere le fessure pulite e libere da corpi estranei.\nIl lavoro venne poi continuato negli anni novanta dalla NASA nell'ambito del progetto di ricerca per un velivolo da trasporto civile supersonico HSCT (\"High Speed Civil Transport\"). Fu installato sulla semiala sinistra di un F-16XL un impianto di prova costituito da una lastra di titanio modellata sul profilo dell'ala traforata da 12 milioni di micro-fori incisi con il laser collegati mediante un sistema di tubi e valvole di regolazione ad un turbocompressore mosso dall'aria spillata dal compressore del motore.\nCon questo sistema si possono ottenere coefficienti di portanza massimi dell'ordine di 5 rispetto agli 1,5 di un profilo convenzionale, ma ad oggi non \u00e8 impiegato su velivoli di produzione a causa della sua complessit\u00e0 operativa.\nSoffiamento dello strato limite.\nUn modo alternativo per ritardare la separazione dello strato limite \u00e8 quello di iniettare nel flusso, tangenzialmente alla superficie del profilo, una corrente di aria ad alta velocit\u00e0. Questo aumento di quantit\u00e0 di moto accelera nuovamente le particelle pi\u00f9 lente dello strato limite che erano state rallentate dagli effetti viscosi di parete, permettendo cos\u00ec di incrementare l'angolo di attacco al quale il profilo stalla.\nAla soffiata.\nUn ipersostentatore di tipo convenzionale aumenta il coefficiente di portanza di un profilo alare aumentandone la curvatura e (a seconda dei modelli) la corda. Dal momento che il flap \u00e8 posto in una zona naturalmente soggetta alla separazione dello strato limite, sono usati sistemi passivi (a fessura, come negli \"slotted flap\" in cui una fessura mette in comunicazione il ventre del profilo con il dorso del flap energizzando lo strato limite) ed attivi come il flap soffiato, in cui il flusso dello scarico dei motori investe i flap aumentando la velocit\u00e0 del flusso d'aria sul profilo ed il relativo effetto Coand\u0103.\nUna delle prime applicazioni di ala soffiata fu il velivolo da trasporto francese Breguet Br 941. I suoi quattro motori turboelica erano disposti in modo tale che il flusso generato dalle eliche sovradimensionate investisse completamente le ali. In atterraggio, i suoi flap (che avevano la forma che ricordava le lamelle delle tende veneziane) estesi con un angolo di ben 97\u00b0 deviavano verso il basso il flusso di aria prodotto dalle eliche consentendo velocit\u00e0 di avvicinamento particolarmente basse.\nSuccessivamente, su alcuni velivoli con motore turbofan tra cui il Boeing YC-14 e l'Antonov An-72, furono sperimentate configurazioni USB (\"upper-surface blowing\") con motori posti sopra l'ala e con lo scarico diretto sul dorso dei flap. Molti aerei da trasporto moderni, dal McDonnell Douglas C-17 all'Airbus A380, sfruttano il flusso dei gas di scarico dei loro motori a reazione (installati sotto l'ala) che investono i flap solamente quando sono estesi.\nJet flap.\nPer controllare lo strato limite, l'aria compressa, spillata dai motori del velivolo, pu\u00f2 anche essere opportunamente convogliata con tubazioni ed ugelli in modo da distribuirla secondo uno strato sottile sul dorso o sul bordo di uscita dei profili (come nel velivolo da trasporto sperimentale inglese Hunting H.126).\nCon \"jet flap\" si intende l'eiezione di un getto piano di aria compressa esteso per tutto il bordo di uscita dell'ala in grado di indurre un flusso asimmetrico ed una circolazione aggiuntiva sull'ala stessa che produce un effetto pari a quello di un ipersostentatore di grandi dimensioni. Per facilitare la variazione dell'angolo con cui il getto lascia il bordo di uscita relativamente alla direzione del flusso indisturbato, l'aria \u00e8 generalmente espulsa da fessure poste a monte del bordo di uscita dell'ala, sul dorso di un piccolo flap che pu\u00f2 essere inclinato di un angolo opportuno. Questo schema, impiegato ad esempio sull'F-104, richiede tubazioni che corrono attraverso l'ala, ed \u00e8 per questo noto anche come sistema a flusso interno.\nAltri metodi di controllo.\nL'energizzazione dello strato limite a monte di determinate superfici di controllo aerodinamiche (come ad esempio alettoni, flap o equilibratori) pu\u00f2 essere ottenuta applicando piccole appendici volte a generare sulla superficie alare dei vortici. Questi generatori di vortici anticipano la transizione dello strato limite laminare in strato limite turbolento e, al costo di un piccolo incremento della resistenza di attrito, ritardano il punto di separazione della vena fluida dall'ala.\nUna tecnica pi\u00f9 recente prevede l'immissione di un getto con direzione contraria a quella della corrente di aria in corrispondenza del bordo di attacco vicino al punto di ristagno. Questo getto ha due effetti principali. Il primo consiste nell'anticipare la transizione al regime turbolento dello strato limite sul dorso del profilo in modo da favorire il trasporto di energia mediante mescolamento delle molecole di aria dagli strati esterni a quelli prossimi alla parete. Il secondo \u00e8 dato dall'ispessimento aerodinamico del profilo ad alti angoli di attacco che contribuisce a ritardare (o a eliminare) la separazione del flusso.\nUn altro metodo sperimentale usato per controllare la transizione a strato limite turbolento impiega dispositivi MEMS (micro electro-mechanical system) che, vibrando ad una opportuna frequenza, favoriscono una rapida transizione riducendo le dimensioni della bolla di separazione laminare ritardando la separazione ed anticipando il riattacco del flusso."}
{"id": "3835241", "revid": "933835", "url": "https://it.wikipedia.org/wiki?curid=3835241", "title": "Temistocle Bernardi", "text": "Biografia.\nNato all'Aquila\u00a0nel 1871 e laureatosi in giurisprudenza a Bologna, inizi\u00f2 la carriera diplomatica nel 1900, andando in Egitto, Brasile, Argentina, Tunisia, Irlanda, Stati Uniti d'America e Uruguay; nel 1939 gli fu concesso il titolo onorifico di ambasciatore. In quello stesso anno fu nominato senatore del Regno d'Italia ed entr\u00f2 a far parte della commissione affari esteri. Con la caduta del regime fascista fu deferito all'Alta corte di giustizia per le sanzioni contro il fascismo e nel 1944 ne fu ordinata la decadenza dalla carica, confermata con sentenza della Corte suprema di cassazione del 1948. Mor\u00ec a Roma nel 1962."}
{"id": "3835242", "revid": "104458", "url": "https://it.wikipedia.org/wiki?curid=3835242", "title": "W\u00fcstewaltersdorf", "text": ""}
{"id": "3835243", "revid": "104458", "url": "https://it.wikipedia.org/wiki?curid=3835243", "title": "Wustewaltersdorf", "text": ""}
{"id": "3835244", "revid": "104458", "url": "https://it.wikipedia.org/wiki?curid=3835244", "title": "Wuestewaltersdorf", "text": ""}
{"id": "3835247", "revid": "729019", "url": "https://it.wikipedia.org/wiki?curid=3835247", "title": "Stazione di Salisburgo Centrale", "text": "La stazione di Salisburgo Centrale (in tedesco \"Salzburg Hbf\") \u00e8 la principale stazione ferroviaria di Salisburgo ed il pi\u00f9 importante snodo ferroviario dell'Austria occidentale.\nStoria.\nNel 1860 la stazione di Salisburgo fu connessa alle ferrovie Bayerische Maximiliansbahn da Monaco via Rosenheim e a Vienna mediante la Kaiserin Elisabeth-Bahn.\nDopo il 1900 la stazione fu in parte ricostruita e furono aggiunti alcuni settori e fabbricati ampliandone il fascio binari e separando il traffico interno da quello proveniente dalla Germania.\nNel 1909 si aggiunsero ulteriori collegamenti della stazione con Villach e la ferrovia dei Tauri e con Trieste facendo della stazione un importante nodo ferroviario.\nI collegamenti locali erano assicurati anche dal terminale della Salzburger Lokalbahn, dal 1886, e della Salzkammergut-Lokalbahn dal 1893 (quest'ultima chiusa nel 1957).\nTra 1944 e 1945 la stazione fu oggetto di pesanti bombardamenti dell'aeronautica statunitense.\nDal 1996 la Salzburger Lokalbahn ha trasferito il suo terminale dalla stazione ad una stazione sotterranea alla S\u00fcdtiroler Platz.\nServizi ferroviari.\nLa stazione \u00e8 un punto nevralgico del trasporto nazionale e offre collegamenti internazionali operati per mezzo di treni intercity, ICE, in collaborazione con Deutsche Bahn, con la Germania.\nSono operanti anche collegamenti con l'Italia."}
{"id": "3835251", "revid": "1337443", "url": "https://it.wikipedia.org/wiki?curid=3835251", "title": "Giovanni Battista Beverini", "text": "Fu nominato senatore del Regno d'Italia nel 1933."}
{"id": "3835258", "revid": "787565", "url": "https://it.wikipedia.org/wiki?curid=3835258", "title": "Giuseppe De Michelis", "text": "Particolarmente noto per il suo impegno come commissario all'emigrazione del Regno d'Italia, ebbe un ruolo di primo piano nelle organizzazioni internazionali dopo la Prima Guerra Mondiale: fu rappresentante italiano nel consiglio d'amministrazione dell'Ufficio Internazionale del Lavoro fra il 1920 e il 1936, delegato all'undicesima e dodicesima assemblea generale della Societ\u00e0 delle Nazioni, e, dal 1925 al 1933, presidente dell'Istituto Internazionale d'Agricoltura. \nFu nominato senatore del Regno d'Italia nel 1928.\nFu affiliato Maestro massone nella Loggia \"Propaganda massonica\" di Roma il 6 novembre 1913."}
{"id": "3835260", "revid": "72396", "url": "https://it.wikipedia.org/wiki?curid=3835260", "title": "Peter Sturrock", "text": "\u00c8 conosciuto anche per i suoi interessi nel campo dell'ufologia.\nBiografia.\nSturrock cominci\u00f2 i suoi studi universitari nel 1942, quando si iscrisse all'Universit\u00e0 di Cambridge per studiare matematica. Durante la seconda guerra mondiale, nel periodo tra il 1943 e il 1945 accanton\u00f2 i suoi studi per lavorare al \"Telecommunication Research Establishment\" (poi divenuto \"Royal Radar Establishment\") per collaborare allo sviluppo di sistemi radar. Dopo la guerra riprese gli studi e nel 1945 consegu\u00ec il Bachelor of Science, ma continu\u00f2 a lavorare al Telecommunication Research Establishment fino al 1946.\nNel 1947 vinse una borsa di studio al St John's College di Cambridge e nel 1948 consegu\u00ec il Master of Science. Tra il 1949 e il 1950 Sturrock effettu\u00f2 ricerche sulla fisica dell'elettrone presso il Laboratorio Cavendish dell'Universit\u00e0 di Cambridge e il National Bureau of Standards. Tra il 1950 e il 1951 lavor\u00f2 al Centre national de la recherche scientifique presso l'\u00c9cole Normale Sup\u00e9rieure dell'Universit\u00e0 di Parigi, quindi torn\u00f2 all'Universit\u00e0 di Cambridge, dove nel 1951 consegu\u00ec il PhD in astrofisica.\nTra il 1952 e il 1953 Sturrock effettu\u00f2 ricerche di fisica nucleare ad Harwell presso l\"'Atomic Energy Research Establishment\" e a Cambridge presso il St John's College. Nel 1955 divenne ricercatore associato alla Stanford University, dove lavor\u00f2 fino al 1958 occupandosi di microonde e laser. Tra il 1958 e il 1959 effettu\u00f2 ricerche di fisica nucleare presso il CERN di Ginevra.\nNel 1959 torn\u00f2 alla Stanford University, dove nel 1961 divenne professore di fisica applicata. Tra il 1964 e il 1974 Sturrock ricopr\u00ec l'incarico di direttore dell\"'Institute for Plasma Research\". Nella Stanford University, Sturrock divenne poi professore di scienza dello spazio e astrofisica e tra il 1983 e il 1998 fu direttore del \"Center for Space Science and Astrophysics\".\nNel 1998 si \u00e8 ritirato dall'insegnamento universitario e la Stanford University lo ha nominato professore emerito.\nDurante la sua carriera scientifica, Sturrock si \u00e8 occupato principalmente di fisica del plasma, microonde, fisica solare e astrofisica delle alte energie. Ha scritto pi\u00f9 di 200 articoli scientifici e 2 monografie ed ha pubblicato 5 volumi sulla fisica del plasma, la fisica solare e l'astrofisica.\nAttivit\u00e0 in ufologia.\nSturrock cominci\u00f2 ad interessarsi di ufologia all'inizio degli anni settanta, quando cercava uno scienziato che avesse esperienza di astrofisica ed informatica ed incontr\u00f2 cos\u00ec Jacques Vall\u00e9e. Dopo avere appreso che lo scienziato francese aveva scritto diversi libri di ufologia, Sturrock, che non si era mai occupato dell'argomento, si sent\u00ec obbligato a leggere alcuni libri del collega. Bench\u00e9 inizialmente fosse scettico sull'argomento, i libri di Vall\u00e9e suscitarono il suo interesse. Sturrock decise di leggere il rapporto della Commissione Condon e si convinse che sugli UFO erano necessari ulteriori studi scientifici.\nNel 1975 Sturrock, ispirandosi ad un'analoga iniziativa di Josef Allen Hynek, invi\u00f2 un questionario anonimo a 2.600 membri dell'American Astronomical Society, a cui rispose circa la met\u00e0 dei destinatari. Dai questionari restituiti si rilev\u00f2 che gli scienziati che avevano osservato un UFO erano circa una sessantina (circa il 5%); tuttavia si rilevava un alto scetticismo verso l'ipotesi extraterrestre e la maggior parte degli scienziati pensava che gli avvistamenti di UFO potevano avere spiegazioni convenzionali. Sturrock rilev\u00f2 anche che l'opposizione degli scienziati ad ulteriori studi era connessa con il livello di conoscenza in materia: solo il 29% di quelli che avevano speso meno di un'ora a leggere rapporti sugli UFO erano favorevoli ad ulteriori studi scientifici sull'argomento, percentuale che saliva al 68% di quelli che avevano speso pi\u00f9 di 300 ore a leggere rapporti ufologici.\nNel 1998 Sturrock organizz\u00f2 un comitato scientifico per esaminare vari tipi di evidenze fisiche associate agli UFO. Il comitato concluse che non c'erano evidenze fisiche che potevano supportare l'ipotesi extraterrestre, ma che il fenomeno UFO meritava ulteriori studi scientifici. Sturrock scrisse un volume in cui illustr\u00f2 i lavori del comitato."}
{"id": "3835266", "revid": "119944516", "url": "https://it.wikipedia.org/wiki?curid=3835266", "title": "Ercole Durini di Monza", "text": ""}
{"id": "3835269", "revid": "51032", "url": "https://it.wikipedia.org/wiki?curid=3835269", "title": "Regno di Lu", "text": ""}
{"id": "3835271", "revid": "123848496", "url": "https://it.wikipedia.org/wiki?curid=3835271", "title": "Giuseppe Gentile (politico)", "text": "Biografia.\nNato in una agiata famiglia della aristocrazia terriera siciliana, da Giovanni possidente e Carlotta Faraci dei baroni del Prato. Consegu\u00ec la laurea in giurisprudenza il 13 luglio 1901 a Roma. Iscritto all'albo degli avvocati presso la Corte d'Appello di Roma il 16 gennaio 1905. Il palazzo di famiglia a Sant'Agata di Militello, eretto nella seconda met\u00e0 del XIX secolo, \u00e8 stato acquisito in anni recenti all'interno del patrimonio immobiliare della Regione Sicilia che dopo un restauro lo ha adibito a sede istituzionale dell'ufficio di presidenza del Parco dei Nebrodi. \nAttivit\u00e0 diplomatica.\nIn seguito ad esame di concorso del 15 febbraio 1907 venne nominato Applicato volontario consolare e chiamato a prestare servizio al Ministero. Il 10 maggio del 1907 venne destinato agli uffici di New York. Il 30 giugno del 1908 ne divenne viceconsole. Venne nominato Viceconsole di 2\u00aa classe il 28 marzo del 1909. A partire dal 7 gennaio 1910 venne trasferito al consolato di Pittsburgh. Nel dicembre dello stesso anno gli venne conferita la nomina a Viceconsole di 1\u00aa classe. Il 12 gennaio del 1911 rientr\u00f2 in Italia, per ricevere l'incarico, il 16 giugno del 1911, per il rientro al consolato di New York, che regger\u00e0 dal giugno al settembre del 1913. Il 20 settembre del 1913 venne promosso a console di 3\u00aa classe e trasferito a New Orleans. Il 9 settembre del 1917 venne promosso a console di 2\u00aa classe e trasferito a Denver.\nIl 15 gennaio 1920 gli viene conferito il titolo onorario di Inviato straordinario e Ministro plenipotenziario.\nIl 3 dicembre 1926 venne reintegrato nel ruolo consolare di 1\u00aa classe e considerato in aspettativa per il mandato politico. Il 31 luglio 1927 venne destinato al consolato di Corf\u00f9 in qualit\u00e0 di console generale. Tra il 26 agosto e il 4 settembre partecip\u00f2 alla conferenza interparlamentare di Parigi. A settembre del 1927 venne trasferito a Tolosa e nel successivo dicembre fu console generale a Parigi fino al dicembre 1932.\nAttivit\u00e0 parlamentare.\nIl 16 novembre 1919 rassegna le proprie dimissioni da diplomatico perch\u00e9 eletto deputato alla Camera e rieletto nel 1921 e nel 1924 (nel listone fascista). Fu membro della delegazione italiana alla conferenza di Washington per la riduzione degli armamenti navali e per l'estremo oriente, svoltasi tra il novembre 1921 e il febbraio del 1922. \nNella XXVII legislatura (1924-1929) fu membro della commissione parlamentare di vigilanza sul fondo per l'emigrazione e membro del consiglio superiore per l'emigrazione. Tra il 15 e il 25 agosto 1924 partecipa alla delegazione italiana per la conferenza interparlamentare di Berna e Ginevra.\nNel 1932 fu nominato Consigliere di Stato.\nNel 1939 fu nominato senatore del Regno d'Italia, dove divenne membro della commissione affari esteri. Rest\u00f2 a Palazzo Madama fino all'agosto 1943."}
{"id": "3835272", "revid": "51032", "url": "https://it.wikipedia.org/wiki?curid=3835272", "title": "Regno di Qi", "text": ""}
{"id": "3835276", "revid": "38120", "url": "https://it.wikipedia.org/wiki?curid=3835276", "title": "Goen", "text": ""}
{"id": "3835277", "revid": "38120", "url": "https://it.wikipedia.org/wiki?curid=3835277", "title": "Lion Comics", "text": ""}
{"id": "3835278", "revid": "666668", "url": "https://it.wikipedia.org/wiki?curid=3835278", "title": "UEFA Futsal Championship 2014", "text": "L'UEFA Futsal Championship 2014 \u00e8 stato il 9\u00ba campionato europeo per le squadre nazionali di calcio a 5, e si \u00e8 disputato ad Anversa, in Belgio, dal 28 gennaio all'8 febbraio 2014.\nAlla fase finale hanno partecipato 12 squadre divise in 4 gironi da 3 squadre. Le prime due classificate di ogni girone si sono qualificate per la fase a eliminazione diretta.\nQualificazioni.\nIl sorteggio delle qualificazioni si \u00e8 svolto a Nyon, Svizzera, il 4 dicembre 2012 alle ore 14.00.\nLe qualificazioni sono iniziate con una fase preliminare dal 22 al 27 gennaio 2013. Dal 26 al 31 marzo 2013 le vincitrici della prima fase e le nazionali esentate dal primo turno si sono giocate la qualificazione in sette gironi da quattro squadre. Le sette vincitrici dei gironi hanno raggiunto direttamente la fase finale, mentre le seconde classificate e la migliore terza si sono affrontate negli spareggi in programma tra il 17 e il 24 settembre 2013.\nFase finale.\nScelta della sede.\nOltre al Belgio, anche Lituania e Slovenia avevano presentato una propria candidatura per ospitare il Campionato del 2014. La decisione finale \u00e8 stata presa l'8 dicembre 2011, alla riunione del Comitato Esecutivo UEFA a Venezia, in Italia.\nSorteggio dei gruppi.\nIl sorteggio si \u00e8 svolto venerd\u00ec 4 ottobre al Centrum Elzenveld di Anversa, alle 13:30. Il sorteggio \u00e8 stato condotto da Giorgio Marchetti, direttore delle competizioni UEFA, insieme agli ex nazionali belgi Enzo Scifo e Marc Degryse.\nClassifica marcatori.\nTra parentesi \u00e8 indicato il numero di assist forniti.\nIl miglior assistman \u00e8 Ricardinho, con 5 assist."}
{"id": "3835283", "revid": "729019", "url": "https://it.wikipedia.org/wiki?curid=3835283", "title": "Isola di Isa\u010denko", "text": "L'isola di Isa\u010denko (in russo \u041e\u0441\u0442\u0440\u043e\u0432 \u0418\u0441\u0430\u0447\u0435\u043d\u043a\u043e, \"ostrov Isa\u010denko\") \u00e8 un'isola russa bagnata dal mare di Kara e fa parte delle isole di Sergej Kirov.\nAmministrativamente appartiene al distretto di Tajmyr del Territorio di Krasnojarsk, nel Distretto Federale Siberiano.\nGeografia.\nL'isola \u00e8 situata nella parte sud-orientale del mare di Kara e nella parte centro-occidentale del gruppo delle isole di Sergej Kirov; si trova circa 152\u00a0km a nord della costa continentale siberiana. Fa parte della Riserva naturale del Grande Artico.\nL'isola ha una forma ovale che si estende da sud-ovest a nord-est con una lunghezza di 19,2\u00a0km e una larghezza massima nella parte centrale di 11,8\u00a0km. La superficie \u00e8 di 180,6\u00a0km\u00b2 e lo sviluppo costiero \u00e8 di 75,1\u00a0km.\nA sud e a nord-est si aprono due baie lunghe 5\u20136\u00a0km con una profondit\u00e0 massima di 4\u00a0m. Le zone settentrionali e meridionali sono composte da arenaria e ciottoli, con coste piatte. A ovest e a est, invece, le coste sono ripide e si innalzano in scogliere che vanno dai 6\u00a0m agli 11\u00a0m. Nella parte centro-meridionale si trova un costone roccioso che raggiunge i 57\u00a0m s.l.m., che \u00e8 sia il punto pi\u00f9 alto dell'isola che quello dell'intero gruppo delle Kirov. Da qui e da un altro costone pi\u00f9 a nord, partono numerosi torrenti stagionali. Sono presenti anche 8 laghetti, tutti situati lungo le coste in zone sabbiose.\nNel nord dell'isola c'\u00e8 un punto di rilevamento astronomico; sulla costa orientale c'\u00e8 la stazione polare Sergej Kirov, qui fondata nel 1953.\nFlora e fauna.\nIl territorio \u00e8 coperto da vegetazione tipica della tundra, ovvero da muschi e licheni. La fauna \u00e8 composta da orsi polari, volpi artiche, lemming e renne; sul vicino isolotto di Zabytyj, lungo 1,6\u00a0km, \u00e8 presente una colonia di trichechi.\nStoria.\nL'isola fu scoperta il 22 agosto 1930 da Otto Schmidt e Vladimir Jul'evi\u010d Vize durante la spedizione sul rompighiaccio \"G. Sedov\". Il nome dell'isola fu dedicato al microbiologo, botanico e accademico sovietico Boris Lavrent'evi\u010d Isa\u010denko."}
{"id": "3835289", "revid": "72396", "url": "https://it.wikipedia.org/wiki?curid=3835289", "title": "Giovanni Battista Funaioli", "text": "Biografia.\nNato a Siena da Paolo Funaioli e Lida Antonelli. Laureato in giurisprudenza presso l'Universit\u00e0 di Siena nel luglio 1914 con voti 108/110, fu dapprima professore di materie giuridiche ed economiche presso l'Istituto tecnico Consortile di Siena negli anni 1915-1916 e 1916-1917 e libero docente di Diritto Civile presso l'Universit\u00e0 di Siena nel 1923.\nProfessore di Istituzioni di Diritto Privato presso l'Universit\u00e0 Commerciale di Trieste (1923-1924) e presso l'Istituto tecnico di Trieste (1924-1925) e di Firenze (1925-1928), fu poi Professore di Diritto Civile e Diritto Commerciale presso la Libera Universit\u00e0 di Ferrara (1928-1929) e di Diritto Civile presso l'Universit\u00e0 di Siena (1930-1935) rivestendo altres\u00ec la carica di membro del consiglio di amministrazione dell'universit\u00e0, di consigliere nell'amministrazione del Convitto Nazionale Tolomei e di membro del consiglio esecutivo della Societ\u00e0 di Esecutori di Pie Disposizioni, di cui fu anche avvocato.\nUno dei settori di studio sul quale si polarizzarono le attivit\u00e0 scientifiche fu senz'altro quello dei miglioramenti fondiari. \nProfessore di Diritto Civile presso l'Universit\u00e0 di Pavia nell'anno 1935-1936 e dal 1936 Professore di Diritto Agrario (cattedra di Istituzioni di Diritto Privato) presso la facolt\u00e0 di Giurisprudenza e di Diritto Privato presso la facolt\u00e0 di Economia e Commercio dell'Universit\u00e0 di Pisa, \u00e8 stato anche membro del consiglio di amministrazione dell'Universit\u00e0 e preside della Facolt\u00e0 di Giurisprudenza dal 1939 al 1941, nel 1945-1946 e dal 1956.\n\u00c8 stato anche consigliere comunale ed assessore alle Finanze del Comune di Pisa e primo sindaco di Pomarance del dopoguerra.\nDal matrimonio con Giulia Gasparrini nacquero Paolo Emilio, Maria Luisa e Ettore.\n\u00c8 stata intestata a suo nome una via in Pisa."}
{"id": "3835293", "revid": "767487", "url": "https://it.wikipedia.org/wiki?curid=3835293", "title": "Giovanni Cesare Majoni", "text": " Nel 1933 fu nominato senatore del regno d'Italia."}
{"id": "3835294", "revid": "124808", "url": "https://it.wikipedia.org/wiki?curid=3835294", "title": "Pink Panther and Pals", "text": ""}
{"id": "3835295", "revid": "599013", "url": "https://it.wikipedia.org/wiki?curid=3835295", "title": "Harald L\u00f8demel", "text": "Carriera.\nClub.\nSogndal.\nL\u00f8demel cominci\u00f2 la carriera con la maglia del Sogndal. Esord\u00ec nella Tippeligaen il 26 aprile 1992, quando fu titolare nella sconfitta per 4-1 sul campo dello Start. A fine stagione, il club retrocesse, ma si riguadagn\u00f2 l'immediata promozione. Dopo una sola altra stagione di permanenza nella massima divisione, il Sogndal retrocesse nuovamente. L\u00f8demel rimase in squadra fino al termine del campionato 1996.\nStart.\nIl centrocampista pass\u00f2 poi allo Start. Debutt\u00f2 in squadra il 20 aprile 1997, quando fu titolare nel successo per 1-3 in casa dell'Odd Grenland, incontro nel quale segn\u00f2 la prima rete con la nuova maglia. Nel campionato 1999 diede il proprio contributo per far raggiungere la promozione nella Tippeligaen allo Start ma, dopo una sola stagione, la formazione retrocesse nuovamente. Riusc\u00ec per\u00f2 a segnare il primo gol nella massima divisione in data 15 ottobre 2000, nel pareggio per 2-2 contro il Bod\u00f8/Glimt.\nRaufoss.\nL\u00f8demel firm\u00f2 poi per il Raufoss. Il primo incontro in squadra fu datato 14 aprile 2002, quando fu impiegato dall'inizio della sfida contro lo Str\u00f8msgodset, vinta per 1-2 al Marienlyst Stadion. Il 16 maggio dello stesso anno sigl\u00f2 la prima marcatura, nella vittoria per 2-0 sul L\u00f8renskog. Rimase in squadra fino al 2008.\nNazionale.\nL\u00f8demel gioc\u00f2 3 incontri per la , partecipando al mondiale Under-20 del 1993. Disput\u00f2 poi 8 partite per la , la prima delle quali in data 28 novembre 1992, quando fu titolare nel successo per 0-6 sulla , a Kuala Lumpur."}
{"id": "3835296", "revid": "1543377", "url": "https://it.wikipedia.org/wiki?curid=3835296", "title": "Charles Addams", "text": "Celebre vignettista per la testata \"The New Yorker\", le sue opere erano caratterizzate dallo humor nero dei suoi personaggi particolarmente macabri. Alcuni dei personaggi pi\u00f9 ricorrenti da lui creati divennero noti poi come La famiglia Addams (\"The Addams Family\") e furono protagonisti di serie televisive, cartoni animati, film, musical, videogiochi, flipper oltre a svariato altro merchandising.\nBiografia.\nCharles Samuel Addams nasce a Westfield, nel New Jersey, figlio di Grace e Charles Huy Addams. La famiglia Addams \u00e8 imparentata alla lontana con i Presidenti degli Stati Uniti John Adams e John Quincy Adams, per quanto ci sia una leggera differenza nella grafia del cognome. Charles era primo cugino della riformatrice Jane Addams.\nNell'infanzia era conosciuto come \u00absomething of a rascal around the neighborhood\u00bb(\u00abuna specie di monello nel vicinato\u00bb), un amico d'infanzia ricorda che \u00abhis sense of humor was a little different from everybody else's\u00bb (\u00abil suo senso dell'umorismo era diverso da quello di chiunque altro\u00bb). Nella biografia di Linda Davis, Addams viene descritto come \u00aba well-dressed, courtly man with silvery back-combed hair and a gentle manner, he bore no resemblance to a fiend\u00bb (\u00abun uomo cortese e ben vestito, con i capelli argentei pettinati all'indietro e dai modi gentili, senza alcuna somiglianza ad un demonio\u00bb).\nAddams inizia a pubblicare dei fumetti per la rivista scolastica della Westfield High School: \"Weathervane\". Si diploma nel 1929, per poi iscriversi alla Colgate University, e, dopo un anno, all'Universit\u00e0 della Pennsylvania. Dal 1931 al 1932 studia invece alla Grand Central School of Art a New York. In questo periodo Addams invia dei disegni al \"The\"\"New Yorker\", dimenticando per\u00f2 di includere l'indirizzo di ritorno. Solo dopo qualche mese, ritornando negli uffici della rivista per riprendere i suoi disegni, scopre che questi gli erano stati accettati. La morte di suo padre nel 1933, per\u00f2, lo spinge a lasciare gli studi ed inizia a lavorare per la rivista \"True Detective\", dove tra le altre cose aveva il compito di ritoccare le foto dei cadaveri che apparivano nella rivista, togliendone il sangue.\nIl successo di Addams inizia con la seconda striscia inviata al \"New Yorker\": tre giocatori di hockey in completa uniforme, uno dei quali senza pattini; nella didascalia diceva \u00abI forgot my skates\u00bb (\u00abHo dimenticato i pattini\u00bb). Charles ricorder\u00e0 quel periodo come molto istruttivo: \u00abIt was a sort of education in the technical side of drawing picture. I learned all about rubber cement and different kinds of papers\u00bb. La famiglia Addams verr\u00e0 introdotta sul \"New Yorker\" nel 1938, vedendo aggiungersi di anno in anno tutti i membri della famiglia.\nDurante la Seconda guerra mondiale, Addams verr\u00e0 arruolato nel Signal Corps Photographic Center, a New York, dove produrr\u00e0 dei filmati d'animazione per la U.S. Army. Alla fine del 1942 incontra la sua prima moglie, Barbara Jean Day, che aveva una straordinaria somiglianza con il personaggio di Morticia Addams. Il matrimonio fin\u00ec dopo otto anni. Si risposer\u00e0 nel 1954 con Barbara Barb, per poi divorziare una seconda volta nel 1956.\nLa notoriet\u00e0 della famiglia Addams raggiunger\u00e0 il grande pubblico con la serie televisiva, andando in onda sul canale ABC dal 1964 al 1966. Si dice che l'idea della serie venne al produttore David Levy quando, passeggiando nella quinta strada di New York insieme ad un amico, vide . Fermandosi Levy avrebbe esclamato \u00abThere's a hit series!\u00bb. Nel 1965 Addams terr\u00e0 la sua prima mostra a New York, al Museum of the City of New York.\nPi\u00f9 tardi, Addams si sposa con la sua terza ed ultima moglie: Marilyn Matthews Miller, conosciuta come \"Tee\" (1926-2002). Nel 1985 i due si trasferiscono a Sagaponack, nello Stato di New York, in una propriet\u00e0 che denominano \"The Swamp\".\nMuore il 29 settembre 1988, a 76 anni, dopo un attacco di cuore.\nOpere.\nLibri che raccolgono illustrazioni di Charles Addams."}
{"id": "3835299", "revid": "599013", "url": "https://it.wikipedia.org/wiki?curid=3835299", "title": "Bruno Borri", "text": "Carriera.\nDopo gli esordi con la Sestrese, passa alla dove disputa la Divisione Nazionale 1943-1944. Nel dopoguerra, dopo un anno in cui rientra alla Sestrese che disputa il campionato di Serie B-C Alta Italia 1945-1946, torna alla Reggiana disputando cinque stagioni in Serie B e totalizzando 155 presenze e 10 gol in serie cadetta."}
{"id": "3835300", "revid": "3732", "url": "https://it.wikipedia.org/wiki?curid=3835300", "title": "Gaetano Manzoni", "text": "Nel novembre 1933 fu nominato senatore del regno d'Italia.\nCarriera.\nDella nobile famiglia dei conti Manzoni, era figlio di Giovanni Battista (sindaco di Lugo durante il governo Crispi), oltre che pronipote di Giacomo, ministro delle Finanze nella Repubblica Romana del 1849 e grande bibliografo. \nConseguita la laurea in giurisprudenza a Roma nel 1893, entr\u00f2 nella carriera consolare. Fu dapprima addetto a Salonicco (1893) e Alessandria d'Egitto (1894); vice-console al Cairo (1895), nel 1897 fu trasferito nella carriera diplomatica e comandato presso l'agenzia diplomatica del Cairo; pass\u00f2 quindi a Costantinopoli (1897), a Berna (1889) e a Parigi (1880), prima di tornare di nuovo al Cairo (1901); fu quindi segretario di legazione a Rio de Janeiro nel 1903, prima di reggere la Legazione italiana di Atene (1907).\nIn seguito fu consigliere di legazione a Costantinopoli (1909), Londra (1910) e a Costantinopoli (novembre 1912). Dirigente degli Affari Politici al Ministero (giugno 1913-novembre 1920), e successivamente Ministro a Belgrado (novembre 1920-luglio 1922), concluse la sua lunga carriera ai vertici della diplomazia quale ambasciatore prima a Mosca (febbraio 1924-febbraio 1927) e poi a Parigi (febbraio 1927-settembre 1932). Fu firmatario per l'Italia del Patto Briand-Kellogg (27 agosto 1928)."}
{"id": "3835307", "revid": "122578029", "url": "https://it.wikipedia.org/wiki?curid=3835307", "title": "Alberto Martin-Franklin", "text": "La famiglia Martin-Franklin \u00e8 originaria della Savoia: avevano optato per la cittadinanza italiana al momento della cessione di quella regione alla Francia, pur conservando le loro propriet\u00e0 a Chambery. Alberto si addottor\u00f2 in diritto in Roma il 15 luglio 1898. Il 14 febbraio 1900 entr\u00f2 in diplomazia ricoprendo specie in periodi difficili, cariche importanti a Parigi, ove nel 1903 fu segretario della Conferenza Sanitaria Internazionale. Pass\u00f2 a Londra come Segretario di legazione rimanendovi fino al 1907. Raggiunse la carica di Ambasciatore a Santiago del Cile, a Buenos Aires (1926-1929) e a Varsavia (1929-1931). Il Re Vittorio Emanuele III in riconoscimento di eminenti servigi concedeva, con suo decreto Reale del 15 aprile e RR.PP.LL. del 25 giugno 1926, il titolo ereditario di conte per primogenitura a S.E. Alberto di Ernesto. Con altro Decreto reale del 15 aprile e RR.LL.PP. Sua Maest\u00e0 rinnovava a favore dei maschi e femmine discendenti da Ernesto il titolo di nobile."}
{"id": "3835309", "revid": "170423", "url": "https://it.wikipedia.org/wiki?curid=3835309", "title": "Campionati europei di duathlon del 2004", "text": "I Campionati europei di duathlon del 2004 (XV edizione assoluta) si sono tenuti a Swansea, Regno Unito in data 26 settembre 2004. La gara maschile \u00e8 stata vinta dal belga Jurgen Dereere, mentre quella femminile dalla spagnola Ana Burgos."}
{"id": "3835310", "revid": "56620", "url": "https://it.wikipedia.org/wiki?curid=3835310", "title": "Giulio Cesare Montagna", "text": "Nel 1939 fu nominato senatore del regno d'Italia."}
{"id": "3835311", "revid": "767487", "url": "https://it.wikipedia.org/wiki?curid=3835311", "title": "Gary Goodchild", "text": "Carriera.\nGiocatore.\nClub.\nGoodchild vest\u00ec le maglie di Arsenal, Hereford United, Reading e Crystal Palace, prima di passare ai norvegesi del Jerv nel 1978, dove rimase per due anni.\nGioc\u00f2 poi nel Crystal Palace, prima di tornare in Norvegia nel 1981 e diventare il primo straniero della storia del Viking. Totalizz\u00f2 172 apparizioni per il club, contando anche gli incontri non ufficiali.\nAllenatore.\nDal 1993 al 1994, fu allenatore del Bryne."}
{"id": "3835316", "revid": "108762219", "url": "https://it.wikipedia.org/wiki?curid=3835316", "title": "Markermeer", "text": "Il Markermeer \u00e8 un lago artificiale dei Paesi Bassi, con una superficie di 700 km\u00b2, compreso tra le province Flevoland e Olanda Settentrionale, e il suo fratello maggiore, l\"'IJsselmeer\". Si tratta di un lago poco profondo, con profondit\u00e0 compresa tra i 3 m e i 5 m, che prende il nome dalla piccola ex-isola, ora penisola, di Marken situata al suo interno.\nIl Markermeer insiste sulla porzione pi\u00f9 occidentale di quello che fu lo Zuiderzee, un mare interno del Mare del Nord, sbarrato dall'Afsluitdijk (\"diga di sbarramento\") nel 1932, trasformandolo nell'IJsselmeer, lago con acqua dolce.\nGli anni successivi videro la bonifica di estesi tratti di terreno, trasformati in grandi polder nell'ambito dell'imponente progetto conosciuto come \"Zuiderzeewerken\" (\"lavori dello Zuiderzee\"). Uno di questi, il \"Markerwaard\" prevedeva di occupare l'area dell'attuale Markermeer. In vista della realizzazione di tale polder, fu costruita la diga \"Houtribdijk\", o \"Markerwaarddijk\", terminata nel 1976, che divide idrologicamente l'IJsselmeer in due; il Markermeer \u00e8 la parte meridionale.\nA causa del cambiamento delle priorit\u00e0 e dei dubbi sulla fattibilit\u00e0 finanziaria, la realizzazione del Markerwaard \u00e8 stata rinviata a tempo indeterminato negli anni ottanta, e il Markermeer \u00e8 da allora cominciato a diventare un prezioso bene ecologico e una risorsa ricreativa a s\u00e9 stante.\nIl Markermeer viene oggi utilizzato come serbatoio d'acqua dolce e tampone contro inondazioni e siccit\u00e0. Nel 2003 i Paesi Bassi furono colpiti dalla siccit\u00e0 e diverse dighe minori rischiarono di prosciugarsi. L'acqua del Markermeer fu allora utilizzata per irrorare l'area circostante Amsterdam, mantenendo cos\u00ec le dighe in sicurezza.\nMarkermeer e IJsselmeer, attraverso il Ketelmeer sono collegati da un canale, l'Hoge Vaart, che, passando per Almere attraversa il Flevopolder per tutta la sua lunghezza."}
{"id": "3835325", "revid": "767487", "url": "https://it.wikipedia.org/wiki?curid=3835325", "title": "La citt\u00e0 degli uomini silenziosi", "text": "La citt\u00e0 degli uomini silenziosi (\"The City of Silent Men\") \u00e8 un film muto del 1921 diretto da Tom Forman. Prodotto dalla Famous Players-Lasky Corporation e distribuito dalla Paramount, aveva come interpreti Thomas Meighan, Lois Wilson, Kate Bruce, Paul Everton, George MacQuarrie, Guy Oliver. La sceneggiatura di Frank Condon si basa su \"The Quarry\", romanzo di John A. Moroso, pubblicato a Boston nel 1913.\nTrama.\nJim Montgomery, un piccolo provinciale, viene incastrato da una coppia di ladri che lo fanno arrestare per un omicidio che lui non ha commesso. In tribunale, viene condannato all'ergastolo, pena che dovr\u00e0 scontare a Sing Sing. In carcere, Jim fa amicizia con Old Bill, il suo compagno di cella. Il suo nuovo amico lo aiuter\u00e0 poi a fuggire quando giunger\u00e0 la notizia che la madre del giovane \u00e8 gravemente malata. Dopo la morte della madre e il suo funerale, Jim va in California. Trova un lavoro ma anche l'amore, quello di Molly Bryant, la figlia del proprietario della compagnia dove lavora. Lui le racconta del suo passato ma la ragazza non si lascia fuorviare: credendo nella sua innocenza, accetta di sposarlo. Quando un investigatore trova Jim, che si \u00e8 rifatto onestamente una vita, il detective decide di non denunciarlo, lasciando le cose cos\u00ec come sono. Alla fine, comunque, Jim verr\u00e0 riabilitato quando uno degli assassini confesser\u00e0, sul letto di morte, il suo crimine prosciogliendo Jim da ogni accusa.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 29 aprile 1921 con il numero LP16434.&lt;br&gt;\nDistribuito dalla Paramount Pictures, il film - presentato da Jesse L. Lasky - usc\u00ec nelle sale cinematografiche degli Stati Uniti il 1\u00ba maggio 1921. In Danimarca, usc\u00ec il 13 marzo 1922 con il titolo \"Manden fra Sing-Sing\"; in Finlandia, fu distribuito dalla Royal Film il 14 maggio 1923; in Francia prese il titolo \"La Cit\u00e9 du silence\".\nCensura.\nIn Italia, distribuito dalla Famous Players, ottenne nel 1923 il visto di censura numero 18833 ma con riserva. La motivazione recitava: \"Sopprimere nel 2\u00b0 atto tutte le scene descrittive dell'evasione del recluso Jim Montgomery dalla prigione di Sing-Sing essendo sufficiente a comprendere l'ulteriore svolgimento del dramma le scene del 3\u00b0 atto in cui figura Jim inseguito dagli agenti di custodia. (novembre 1923)\"\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "3835330", "revid": "473861", "url": "https://it.wikipedia.org/wiki?curid=3835330", "title": "Gilberto Cuppini", "text": ""}
{"id": "3835331", "revid": "121311057", "url": "https://it.wikipedia.org/wiki?curid=3835331", "title": "Lib\u00e2nia do Carmo Galv\u00e3o Mexia Telles de Albuquerque", "text": "Biografia.\nNata da una famiglia aristocratica, dopo la morte della madre venne affidata all'Asilo Real de Ajuda e, dopo l'espulsione dal Portogallo delle suore che lo gestivano, fu accolta in casa di alcuni suoi parenti, i marchesi di Valeda.\nSentendosi chiamata alla vita religiosa, inizi\u00f2 a lavorare come insegnante in un pensionato gestito da suore. Nel 1869 entr\u00f2 nel terz'ordine francescano prendendo l'abito cappuccino e assumendo il nome di Maria Chiara del Bambin Ges\u00f9.\nNel pensionato di S\u00e3o Patr\u00edcio di Lisbona entr\u00f2 in contatto con il sacerdote Raimundo dos Anjos Beir\u00e3o, che progettava di fondare una nuova congregazione per l'assistenza ai bisognosi.\nPer la situazione politica portoghese, ostile alle congregazioni religiose, nel 1870 si trasfer\u00ec in Francia per compiere il noviziato presso le francescane missionarie di Calais: torn\u00f2 in patria nel 1871 e, nel pensionato di S\u00e3o Patr\u00edcio, diede inizio alla congregazione delle Francescane Ospedaliere dell'Immacolata Concezione.\nLa sua congregazione si diffuse rapidamente in Portogallo e nei suoi possedimenti d'oltremare. La fondatrice si spense nel 1899.\nIl culto.\nPapa Benedetto XVI l'ha riconosciuta venerabile il 6 dicembre 2008 e il 10 dicembre 2010 ha decretato l'autenticit\u00e0 di un miracolo attribuito alla sua intercessione, consentendone la beatificazione.\nIl rito di beatificazione, presieduto dal cardinale Angelo Amato, \u00e8 stato celebrato il 21 maggio 2011 nello stadio \"do Restelo\", a Lisbona. Il suo elogio si legge nel Martirologio romano al 1\u00ba dicembre.\nLe spoglie di Maria Clara di Ges\u00f9 Bambino riposano nella Casa Generalizia delle Francescane Ospedaliere, a Linda-a-Pastora, vicino a Lisbona."}
{"id": "3835334", "revid": "729019", "url": "https://it.wikipedia.org/wiki?curid=3835334", "title": "Isola di Sverdrup", "text": "L'isola di Sverdrup (in russo \u041e\u0441\u0442\u0440\u043e\u0432 \u0421\u0432\u0435\u0440\u0434\u0440\u0443\u043f\u0430, \"ostrov Sverdrupa\") \u00e8 un'isola russa bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Circondario federale della Siberia.\nNon va confusa con le isole Sverdrup, che si trovano nel Nunavut, in Canada.\nGeografia.\nL'isola \u00e8 situata nella parte centro-meridionale del mare di Kara, circa 120\u00a0km a nord della cittadina di Dikson, sulla costa siberiana, e a 90\u00a0km dalle isole dell'Istituto Artico. Fa parte della Riserva naturale del Grande Artico.\nL'isola ha una lunghezza di 15\u00a0km e una larghezza di 10\u00a0km. La superficie \u00e8 di 47\u00a0km\u00b2.\nLa parte centrale \u00e8 collinare e raggiunge i 33\u00a0m s.l.m. ma, ai bordi della zona e lungo le coste, il territorio diventa sabbioso e piatto. Nella parte occidentale si apre un'ampia baia.\nFlora e fauna.\nIl territorio \u00e8 coperto da vegetazione tipica della tundra, ovvero da muschi e licheni. La fauna \u00e8 composta da volpi artiche e lemming; tra gli uccelli, sono presenti alcuni caradriiformi come il piovanello pancianera.\nStoria.\nL'isola fu scoperta da una spedizione norvegese nel 1893 e fu dedicata all'esploratore polare norvegese Otto Sverdrup."}
{"id": "3835342", "revid": "339392", "url": "https://it.wikipedia.org/wiki?curid=3835342", "title": "Dialetto gallo-italico delle Marche", "text": ""}
{"id": "3835371", "revid": "963244", "url": "https://it.wikipedia.org/wiki?curid=3835371", "title": "Clotilde Micheli", "text": "Biografia.\nDotata di doni mistici fin dalla giovinezza, si sent\u00ec chiamata a fondare una congregazione specialmente dedicata all'adorazione della Trinit\u00e0. Dopo aver vissuto alcuni anni in Germania lavorando come infermiera, nel 1887 intraprese un pellegrinaggio ai principali santuari mariani e a Roma.\nA Roma entr\u00f2 tra le suore Immacolatine e nel 1891 si trasfer\u00ec nella zona di Caserta e, assieme ad alcune giovani di Casolla, diede inizio alla congregazione delle Suore degli Angeli.\nMor\u00ec nel 1911 a Faicchio, dove era stata trasferita la casa madre dell'istituto.\nIl culto.\nPapa Benedetto XVI l'ha riconosciuta venerabile il 3 luglio 2009 e il 1\u00ba luglio 2010 ha decretato l'autenticit\u00e0 di un miracolo attribuito alla sua intercessione, consentendone la beatificazione.\nIl rito di beatificazione, presieduto dal cardinale Angelo Amato, \u00e8 stato celebrato il 28 maggio 2011 nel campo sportivo di Faicchio. Le reliquie di madre Maria Serafina del Sacro Cuore sono site nella chiesa di Maria santissima del Carmelo o chiesa delle Suore degli Angeli in Faicchio."}
{"id": "3835372", "revid": "767487", "url": "https://it.wikipedia.org/wiki?curid=3835372", "title": "Buffalo Bill (serial cinematografico)", "text": "Buffalo Bill (\"In the Days of Buffalo Bill\") \u00e8 un serial muto del 1922 diretto da Edward Laemmle.\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dall'Universal Film Manufacturing Company, il serial, in 18 episodi di due rulli ciascuno, usc\u00ec nelle sale cinematografiche USA a cadenza settimanale. La prima uscita fu l'11 settembre 1922 quando venne presentato il primo episodio, \"Bonds of Steel\", l'unico in tre rulli. Il film \u00e8, presumibilmente, perduto."}
{"id": "3835377", "revid": "287204", "url": "https://it.wikipedia.org/wiki?curid=3835377", "title": "Karl Becker", "text": "Biografia.\nDopo la maturit\u00e0 Becker ha studiato dal 1946 al 1948 filologia classica per tre semestri presso l'Universit\u00e0 di Colonia e il 13 aprile 1948 \u00e8 entrato nella Compagnia di Ges\u00f9. Dopo il noviziato, ha seguito dal 1950 al 1953 il corso di filosofia nel collegio dei gesuiti di Monaco di Baviera e dal 1955 al 1959 il corso di teologia cattolica presso il collegio dei gesuiti Sankt Georgen di Francoforte sul Meno. Il 31 luglio 1958 \u00e8 stato ordinato presbitero.\nNel 1964 ha conseguito il dottorato in teologia con la dissertazione \"Die Rechtfertigungslehre nach Domingo de Soto. Das Denken eines Konzilsteilnehmers vor, in und nach Trient.\" (\"La dottrina della giustificazione in Domingo de Soto. Il pensiero di un padre conciliare prima, durante e dopo Trento\"). Fino al 1969 ha insegnato teologia dogmatica al collegio dei gesuiti Sankt Georgen. Dal 1969 ha insegnato alla Pontificia Universit\u00e0 Gregoriana, divenendovi professore straordinario nel 1971 e professore ordinario nel 1975. Dal 2003 \u00e8 stato professore emerito.\nPapa Benedetto XVI lo ha nominato cardinale, nel concistoro del 18 febbraio 2012, della diaconia di San Giuliano Martire, di cui prende possesso il 22 aprile 2012. Era uno dei pochi cardinali a non aver ricevuto la consacrazione episcopale.\n\u00c8 morto a Roma la mattina del 10 febbraio 2015 all'et\u00e0 di 86 anni dopo diversi mesi di grave e dolorosa malattia.\nLe esequie si sono tenute il 16 febbraio alle ore 14.45 all'altare della Cattedra della basilica di San Pietro. La liturgia esequiale \u00e8 stata celebrata dal cardinale Angelo Sodano, decano del Collegio cardinalizio. Al termine della celebrazione papa Francesco ha presieduto il rito dell\"'ultima commendatio\" e della \"valedictio\". La salma \u00e8 stata poi tumulata nel sacello dei gesuiti del cimitero del Verano.\nAttivit\u00e0.\nCome teologo dogmatico si \u00e8 occupato principalmente di sacramentaria e di dottrina della grazia.\n\u00c8 stato esperto al Concilio Vaticano II, dove si \u00e8 distinto per le sue dichiarazioni circa la libert\u00e0 religiosa e l'ecumenismo e si \u00e8 impegnato nell'elaborazione della costituzione sulla Chiesa \"Lumen Gentium\".\nPapa Paolo VI il 15 settembre 1977 lo ha nominato consultore della Congregazione per la Dottrina della Fede, incarico che dal 1982 ha esercitato in collaborazione con l'allora prefetto Joseph Ratzinger.\nPapa Benedetto XVI lo ha coinvolto nella preparazione della dichiarazione congiunta cattolico-luterana sulla giustificazione per fede e dopo il 2009 nei colloqui fra la Santa Sede e la Fraternit\u00e0 Sacerdotale San Pio X."}
{"id": "3835379", "revid": "1906976", "url": "https://it.wikipedia.org/wiki?curid=3835379", "title": "Palasport Gioia del Colle", "text": "Il palasport Gioia del Colle, noto anche come PalaCapurso \u00e8 il palazzetto dello sport pi\u00f9 importante di Gioia del Colle, costruito per ospitare le partite interne del Gioia del Volley.\n\u00c8 stato intitolato alla memoria di Pinuccio Capurso, fondatore e primo presidente della locale squadra di pallavolo ASPC Gioia del Colle, ora Gioia del Volley.\nEventi.\nSport.\nIl PalaCapurso ospitata regolarmente le partite interne del Gioia del Volley, in particolare nelle stagioni 2003-2004 e 2004-2005 in cui la squadra di pallavolo ha militato nella serie A1 maschile fino allo scioglimento del 2010.\nAnche la A.S.D. New Volley Gioia gioca le partite interne del campionato italiano di pallavolo femminile al PalaCapurso, nella stagione 2011-2012 la squadra milita nella serie C.\nDalla stagione 2014-2015 \u00e8 sede delle gare interne della New Real Volley Gioia, militante nel campionato nazionale di serie B maschile e dalla stagione 2017 in A2.\nPer quanto riguarda la pallavolo internazionale, il PalaCapurso ha ospitato le qualificazioni al campionato europeo di pallavolo maschile 2011 (giocato in Austria e Repubblica Ceca dal 10 al 18 settembre 2011), che vide la nazionale italiana maschile vincere tutte le gare del girone, contro Turchia, Bielorussia e Romania.\nHa, inoltre, ospitato la finale della Coppa Italia di Serie A2 di pallavolo maschile 2002-2003.\nNel Palazzetto si svolgono anche le attivit\u00e0 di basket delle Associazioni locali\nIn passato \u00e8 stato utilizzato anche per concerti musicali."}
{"id": "3835383", "revid": "92723", "url": "https://it.wikipedia.org/wiki?curid=3835383", "title": "Ana Mar\u00eda Janer Anglarill", "text": "Biografia.\nA diciannove anni entr\u00f2 tra le suore della carit\u00e0 che lavoravano come infermiere nell'ospedale di Castelltort, presso Solsona. Durante la guerra carlista l'istituto fu trasformato in ospedale militare e il pretendente Carlo Maria Isidoro di Borbone-Spagna le affid\u00f2 il coordinamento degli ospedali militari delle zone controllate dai carlisti.\nNel 1844 divenne superiora della casa di carit\u00e0 di Cervera, dove erano assistiti orfani, disabili e anziani abbandonati; nel 1858 il vescovo di Urgel, Josep Caixal i Estrad\u00e9, la chiam\u00f2 a lavorare nell'ospedale di Seo de Urgel e, dalla comunit\u00e0 di religiose ivi stabilita, ebbe origine la congregazione delle Suore della Sacra Famiglia.\nMor\u00ec nel 1885.\nIl culto.\nPapa Benedetto XVI l'ha riconosciuta venerabile il 3 luglio 2009 e il 10 dicembre 2010 ha decretato l'autenticit\u00e0 di un miracolo attribuito alla sua intercessione, consentendone la beatificazione.\nIl rito di beatificazione, presieduto dal cardinale Angelo Amato, \u00e8 stato celebrato l'8 ottobre 2011 a Urgel."}
{"id": "3835384", "revid": "481666", "url": "https://it.wikipedia.org/wiki?curid=3835384", "title": "The Two Brothers", "text": ""}
{"id": "3835391", "revid": "113757", "url": "https://it.wikipedia.org/wiki?curid=3835391", "title": "Admira Vienna", "text": ""}
{"id": "3835396", "revid": "1993636", "url": "https://it.wikipedia.org/wiki?curid=3835396", "title": "Mussa Dagh", "text": "Il Mussa Dagh (Monte di Mos\u00e8, Turco: Musa Da\u011f\u0131, Armeno: \u0544\u0578\u0582\u057d\u0561 \u053c\u0565\u057c, Musa Ler) \u00e8 una montagna nel gruppo dei Monti Nur o Amanos, propaggine orientale della catena dell'Anti-Tauro nella provincia di Hatay in Turchia.\nNel 1915 fu luogo di una strenua resistenza della locale popolazione armena durante il genocidio armeno. Alla vicenda si ispir\u00f2 il romanzo storico \"I quaranta giorni del Mussa Dagh\" dello scrittore Franz Werfel."}
{"id": "3835399", "revid": "599013", "url": "https://it.wikipedia.org/wiki?curid=3835399", "title": "Orlando Lorenzini", "text": "Caduto nella battaglia di Cheren (2 febbraio - 27 marzo 1941), fu insignito alla memoria della medaglia d'oro al valor militare.\nBiografia.\nNacque a Guardistallo da Giuseppe e da Maria Giuntini. A partire dal 1895 fu allievo del Collegio Convitto Salesiano San Quirico di Colle Salvetti (oggi Collesalvetti) ed in seguito frequent\u00f2 il liceo presso il Seminario di Volterra, per poi conseguire la licenza al liceo Galilei di Pisa.\nIl 20 maggio 1910 cominci\u00f2 la carriera militare come soldato di leva di seconda categoria nell'84\u00ba reggimento fanteria; fu nominato ufficiale di Fanteria il 4 febbraio 1912. Durante la prima guerra mondiale fu combattente al comando della 2099 Compagnia mitraglieri della Brigata \"Udine\" nella zona del Montello; fu comandante del XXII e del XIV Battaglione eritreo, della XI Brigata coloniale e della II Brigata coloniale dell'Africa Orientale Italiana.\nSposato con Diana Barachini ebbe Paola, Piera e Maria.\nNel grado di Capitano e Maggiore fu comandante della 1\u00aa Squadriglia Autoblindomitragliatrici della Tripolitania impegnata in Libia dal 1919 al 1929 nelle attivit\u00e0 di antiguerriglia. In questo ruolo merit\u00f2 l'onorificenza di Cavaliere dell'Ordine Militare di Savoia. Da questo reparto, nel 1933, originarono -senza soluzione di continuit\u00e0- le due compagnie carri d'assalto inviate in Somalia. In particolare, numerosi veterani armavano gli equipaggi della 1\u00aa Compagnia carri d'assalto \"Ardita\" che fu protagonista del fatto d'arme di Hamanlei (11 novembre 1936) considerato il battesimo del fuoco della Specialit\u00e0 Carristi dell'Esercito Italiano. Per questo motivo Lorenzini \u00e8 considerato tra i precursori/fondatori del Carrismo italiano.\nTra le varie missioni africane si menziona la missione segreta presso le popolazioni della Dancalia nel 1935, al comando del XIV Battaglione Eritreo, avente come fine organizzare le popolazioni ed averle alleate nel probabile conflitto. Nel quadro della difesa dell'Eritrea contro la minaccia inglese dal Sudan venne trasferito nel 1940 a Cheren con la sua II Brigata Coloniale e nominato comandante della IV Divisione Coloniale da Amedeo di Savoia-Aosta, Comandante delle Forze Armate dell'A.O.I., con il compito di contrastare l'avanzata inglese su Agordat. Successivamente alla battaglia di Agordat, durata cinque giorni con pesantissime perdite, assunse nuovamente il comando della II Brigata, gi\u00e0 molto provata dai combattimenti di Agordat, che venne trasferita presso Cheren, ultima posizione di difesa dell'Eritrea.\nMolte sono le citazioni ed i riferimenti pubblicati sulla sua figura e sul suo valore.\nI santoni della citt\u00e0 sacra di Aksum avevano aggiunto che quando \"il grande capo dalla grande barba\" fosse morto in combattimento, la guerra degli italiani sarebbe finita con la loro sconfitta\".\nMor\u00ec alle 15 del 17 marzo 1941, ucciso da una scheggia di granata.\nVenne sepolto nel cimitero di Asmara dopo un austero funerale celebrato il 19 marzo 1941 ed alla sua memoria concessa la Medaglia d'Oro al Valor Militare con Regio Decreto 6 febbraio 1942. Le sue spoglie furono in seguito esumate in Asmara il 18 novembre 1994 e trasportate al cimitero militare di Cheren, ove ora riposano.\nA suo nome \u00e8 stata intitolata una strada a Castiglioncello (Provincia di Livorno), dove \u00e8 ubicata la casa costruita nel 1933, ed a Pisa. Sempre a Pisa gli \u00e8 stata anche intitolata una scuola elementare. A Lucca venne intitolata a Lorenzini la caserma di Piazza San Romano (gi\u00e0 sede dei reparti di cavalleria); questa caserma \u00e8 stata sede della Compagnia Genio Guastatori della Brigata paracadutisti \"Folgore\" fino all'inizio del XXI secolo ed oggi \u00e8 smilitarizzata ed in parte utilizzata per ospitare una base della protezione civile.\nOnorificenze.\n\"In un breve faticoso ciclo di operazioni contro i ribelli della zona del Gebel Auaghir, dava prova di magnifico valore infliggendo una grave sanguinosa sconfitta ai ribelli ed ottenendo, insieme con altri reparti che concorsero all'azione un successo quanto mai brillante e fecondo di risultati.\" Foglio del Comando Truppe della Cirenaica del 22 luglio 1924, n. 14333.\n\u00abHa saputo foggiare uno strumento di guerra mirabile nel quale ha trasfuso tutte le sue doti di ardimento, di prudenza, tenacia e di modestia. (Bengasi, 10 aprile 1928).\u00bb"}
{"id": "3835404", "revid": "1762651", "url": "https://it.wikipedia.org/wiki?curid=3835404", "title": "Pseudoconcetto", "text": "Il termine pseudoconcetto, formato dai lemmi pseudo (falso) e concetto, si trova usato da Benedetto Croce nell'opera \"Lineamenti di una logica come scienza del concetto puro\" del 1905.\nLo pseudoconcetto si oppone al concetto puro, giacch\u00e9 quest'ultimo ha valore universale, cio\u00e8 si applica ad ogni dato empirico, mentre lo pseudoconcetto si riferisce a casi particolari.\nConcetto puro \u00e8 ad esempio quello di Sostanza o di Cangiamento: nessun ente, nessun pensiero si pu\u00f2 dare, per Croce, senza che vi sia presente l'idea di cangiamento. Gli pseudoconcetti, o concetti empirici, al contrario, si applicano solo in casi determinati. Pseudoconcetto \u00e8 cos\u00ec, per esempio, quello di chimica, che ha una valenza pratica e determinata ma non universalmente necessaria.\nL'apporto di Gentile e dell'hegelismo alla formulazione dello pseudoconcetto.\nNella composizione della sua Filosofia dello Spirito Croce si trov\u00f2 in difficolt\u00e0 nel trovare una soluzione unitaria del dualismo tra soggetto e oggetto. A sostenerlo nella composizione delle due entit\u00e0 contrapposte fu Giovanni Gentile che lo convinse dell'attualit\u00e0 dell'oggetto che si risolveva cio\u00e8 in puro atto, attivit\u00e0, vale a dire che l'oggetto si fondeva tutto intero nel soggetto.\nCroce, anche attraverso lo studio di Hegel, approd\u00f2 all'idea dell'\"universale concreto\". Mentre in Hegel tale espressione indica l'unit\u00e0 dell'universale, contrapposto ai singoli, con tutti i singoli che si riconoscono nell'universale, per Croce essa indica l'unit\u00e0 del concetto puro (universale) con l'individuale che si determina nella storia.\nLa teoria crociana dell'universale concreto giunge a maturazione tra il 1905 (anno dei \"Lineamenti di una logica come scienza del concetto puro\") e il 1909 (anno della \"Logica come scienza del concetto puro\"). In mezzo c'era stata la traduzione dell'Enciclopedia delle scienze filosofiche in compendio di Hegel e il famoso saggio su \"Ci\u00f2 che \u00e8 vivo e ci\u00f2 che \u00e8 morto della filosofia di Hegel\".\nQuasi sullo stesso piano era la concezione di Giovanni Gentile per il quale l'universale non era una mera astrazione nei confronti dei concreti particolari ma era \u00abquella universalit\u00e0 concreta che \u00e8 unit\u00e0 di parte e tutto: la parte nel tutto e il tutto nella parte.\u00bb\nQuesta unit\u00e0 la realizzava il pensiero stesso che rendeva vivo ogni concreto contenuto riattualizzandolo al suo interno come una sua propriet\u00e0 ideale, come un proprio \"pensato\".\nGli pseudoconcetti di validit\u00e0 economica.\nLa scienza crede di operare nella formazione dell'universale allo stesso modo poich\u00e9 essa elabora leggi empiriche, dedotte cio\u00e8 dalla natura, di validit\u00e0 universale. Croce contesta questa convinzione affermando che i concetti scientifici non sono veri e propri concetti puri ma degli utili strumenti pratici di costituzione fittizia.\nInfatti \u00abLa realt\u00e0 \u00e8 storia e solo storicamente la si conosce, e le scienze la misurano bens\u00ec e la classificano come \u00e8 pur necessario, ma non propriamente la conoscono n\u00e9 loro ufficio \u00e8 di conoscerla nell'intrinseco\u00bb.\nA differenza dell'elaborazione dell'\"universale concreto\", la matematica quindi esprime delle universalizzazioni astratte senza i particolari e le scienze della natura sono pure classificazioni di particolari senza l'universale. Queste dottrine matematico-scientifiche non vanno quindi collocate nell'ambito della conoscenza ma trovano il loro giusto posto nella Filosofia dello Spirito in quello dell'utilit\u00e0 pratica, dell'economia.\nIl medesimo giudizio svalutativo Croce estende anche alle scienze sociali e alla psicologia, intese come dottrine di elaborazione di pseudoconcetti, di leggi utili ma arbitrarie in quanto presuppongono di studiare come fissa una realt\u00e0 varia ed estremamente mobile: Sarebbe opportuno che invece anch'esse confluissero nell'ambito della \"Filosofia dello Spirito\"\nLa polemica con Enriques.\nUn caso emblematico del giudizio di Benedetto Croce nei confronti della matematica e delle scienze sperimentali \u00e8 la sua nota diatriba con il matematico e filosofo della scienza Federigo Enriques, avvenuta il 6 aprile 1911 in seno al congresso della Societ\u00e0 Filosofica Italiana, fondata e presieduta dallo stesso Enriques.\nQuesti sosteneva che una filosofia degna di una nazione progredita non potesse ignorare gli apporti delle pi\u00f9 recenti scoperte scientifiche. La visione di Enriques mal si confaceva a quella idealistica di Croce e Gentile, come pure a gran parte degli esponenti della filosofia italiana di allora, per lo pi\u00f9 formata da idealisti crociani.\nCroce, in particolare, rispose ad Enriques, liquidando in modo generico - \"antifilosofico\", dir\u00e0 Enriques - la proposta di considerare la scienza come un valido apporto alle problematiche filosofiche e sostenendo, anzi, che matematica e scienza non sono vere forme di conoscenza, adatte solo agli \u00abingegni minuti\u00bb degli scienziati e dei tecnici, contrapponendovi le \u00abmenti universali\u00bb, vale a dire quelle dei filosofi idealisti, come Croce medesimo.\nA proposito dello sviluppo novecentesco della logica matematica e dell'introduzione dei formalismi simbolici, ad opera di matematici e filosofi quali Gottlob Frege, Giuseppe Peano, Bertrand Russell, Benedetto Croce dichiarer\u00e0:\nAnni dopo, ancora scriveva che:\ne ribadiva come:\nLe conseguenze della svalutazione crociana della scienza.\nSecondo diversi storici e filosofi della scienza (es. Giulio Giorello, Enrico Bellone, Armando Massarenti), l'influenza antiscientifica di Croce nel panorama culturale italiano \u00e8 stata fortemente deleteria sia sul piano dell'istituzione scolastica per gli orientamenti pedagogici della scuola italiana, che si indirizz\u00f2 prevalentemente agli studi umanistici, considerando quelli scientifici di secondo piano, sia per la formazione di una classe politica e dirigente che tenesse in dovuta considerazione l'importanza della scienza e della tecnica e che invece, mancando di questa, port\u00f2 ad un ritardo dello sviluppo tecnologico e scientifico nazionale.\nNel senso di una rivalsa antidealistica della funzione della scienza nell'ambito di una valido sviluppo culturale \u00e8 da intendere il pensiero di Ludovico Geymonat. Nell'opera \"Saggi di filosofia neorazionalistica\" del 1953, Geymonat spieg\u00f2 che un'indagine efficace della realt\u00e0 poteva essere svolta solamente tramite lo strumento della ragione non dogmatica. Per fare questo l'autore propose di scarnificare la razionalit\u00e0 di ogni verit\u00e0 e da ogni sistema di riferimento assoluti, come gli sembrava che fosse - talvolta, in certe forme deteriori, non a torto - nella filosofia neoidealista crociana.\nIl neoilluminismo, capeggiato da Nicola Abbagnano e coinvolgente numerosi altri intellettuali italiani, rappresent\u00f2 per Geymonat il nuovo corso del razionalismo, che avrebbe dovuto accogliere i metodi e i risultati delle ultime ricerche scientifiche, perseguendo, in una sorta di mediazione tra la filosofia crociana e le scienze, un duplice obiettivo: da un lato l'umanizzazione della scienza e una concretizzazione della filosofia, dall'altro l'utilizzo di un'impostazione storicistica, secondo il modello crociano priva di ogni metafisica, ma anche intesa come analisi, priva di pregiudizi e di preconcetti, degli eventi storici e della struttura dei modelli scientifici non pi\u00f9 considerati come pseudoconcetti."}
{"id": "3835427", "revid": "729019", "url": "https://it.wikipedia.org/wiki?curid=3835427", "title": "Leont'eva", "text": "L'isola Leont'eva o isola di Leont'ev (in russo: \u043e\u0441\u0442\u0440\u043e\u0432 \u041b\u0435\u043e\u043d\u0442\u044c\u0435\u0432\u0430, \"ostrov Leont'eva\") \u00e8 una delle isole Medve\u017e\u2019i, un gruppo di 6 isole nel mare della Siberia orientale, Russia. Amministrativamente appartiene al Ni\u017enekolymskij ulus della Repubblica autonoma di Sacha-Jacuzia.\nGeografia, flora e fauna.\nL'isola \u00e8 situata nella parte centrale del gruppo delle Medve\u017e'i, 125\u00a0km a nord della foce del fiume Kolyma, 7\u00a0km a sud dell'isola Pu\u0161kar\u00ebva; \u00e8 la seconda isola del gruppo, in ordine di grandezza, dopo la Krestovskij. A sud a 3,3\u00a0k, si trova la piccola isola Lysova.\nLeont'eva ha una forma allungata di 13\u00a0km che si allarga a nord, dove ha una larghezza di 7\u00a0km, mentre a sud \u00e8 di solo 1\u00a0km. Il rilievo dell'isola \u00e8 composto da due catene montuose parallele con un'altezza di 80\u00a0m. A est e a nord-ovest vi sono delle zone paludose con piccoli corsi d'acqua. Le coste sono per lo pi\u00f9 ripide e scoscese, alte fino a 22\u00a0m, digradano nella baia Opasnaja (\u0431\u0443\u0445\u0442\u0430 \u041e\u043f\u0430\u0441\u043d\u0430\u044f; in italiano \"baia pericolosa\") a est e nella baia Lagernaja (\u0431\u0443\u0445\u0442\u0430 \u041b\u0430\u0433\u0435\u0440\u043d\u0430\u044f) a ovest.\nSull'isola ci sono boschi e la tipica vegetazione della regione: muschio, lichene ed erba bassa. Sono presenti l'orso polare, il cervo, il lupo, la volpe e piccoli roditori.\nStoria.\nSono state ritrovate su Leont'eva ossa di mammut. \nSu una piccola penisola a nord \u00e8 stata scoperta una costruzione in legno e pietra che indica l'arrivo di pionieri ancor prima della scoperta delle isole.\nCome per le altre isole del gruppo, il primo europeo a registrarne e segnalarne l'esistenza fu l'esploratore cosacco Jakov Permjakov nel 1710. Nel 1769 i sottufficiali Ivan Leont'ev, Ivan Lysov e Aleksej Pu\u0161kar\u00ebv che arrivarono alle Medve\u017e'i su slitte trainate da cani, fecero una mappa abbastanza precisa delle isole; \u00e8 con il loro nome che sono state battezzate le isole."}
{"id": "3835431", "revid": "282094", "url": "https://it.wikipedia.org/wiki?curid=3835431", "title": "Dolgu\u0161incy", "text": ""}
{"id": "3835433", "revid": "768068", "url": "https://it.wikipedia.org/wiki?curid=3835433", "title": "Bokm\u00e5l", "text": "Bokm\u00e5l (\"lingua del libro\"), prima del 1929 chiamato riksm\u00e5l (\"lingua del regno\"), \u00e8 la pi\u00f9 diffusa delle due forme scritte norvegesi. \u00c8 stata normalizzata e rifinita da Knud Knudsen. Il bokm\u00e5l \u00e8 ufficialmente utilizzato da circa il 90% della popolazione norvegese (vedi sotto), ed \u00e8 la forma pi\u00f9 insegnata agli studenti stranieri. Il bokm\u00e5l \u00e8 basato principalmente sul danese scritto e sui dialetti norvegesi orientali, specialmente le varianti borghesi parlate ad Oslo. L'ortografia bokm\u00e5l \u00e8 usata principalmente dalle popolazioni che parlano i dialetti che hanno sentito di pi\u00f9 l'influenza del danese e del basso-tedesco. In contrapposizione, i dialetti occidentali usano il nynorsk che rispecchia di pi\u00f9 le forme tradizionali norvegesi.\nN\u00e9 il bokm\u00e5l n\u00e9 il nynorsk sono delle vere e proprie lingue. Sono semplicemente due diverse forme scritte della lingua norvegese. Nella pratica, sono in pochi quelli che parlano letteralmente queste lingue, poich\u00e9 in Norvegia ciascuno usa il proprio dialetto, pi\u00f9 o meno vicino al bokm\u00e5l o al nynorsk, anche in occasioni ufficiali.\nGrammatica.\nInsieme ad altre lingue scandin\u00e0ve, il bokm\u00e5l \u00e8 una delle poche lingue indoeuropee che non coniuga i verbi secondo persona e numero.\nI sostantivi possono essere di tre generi: maschile, femminile e neutro. Per\u00f2, come retaggio della lingua danese, tutte le parole femminili possono essere usate come maschili, con poche eccezioni. In questo caso si parla di genere comune.\nUn elemento distintivo delle lingue scandinave \u00e8 l'articolo determinativo posposto: l'articolo determinativo viene aggiunto come suffisso al sostantivo, come negli esempi seguenti.\nLa coniugazione dei verbi \u00e8 molto basilare in quanto l'infinito presente attivo prepone al verbo la particella \"\u00e5\" (esempio:\u00e5 bli) e per formare qualsiasi persona del presente indicativo basta togliere la particella \u00e5 ed aggiungere -r alla fine del verbo (\u00e5 bli \u2192 blir)"}
{"id": "3835440", "revid": "599013", "url": "https://it.wikipedia.org/wiki?curid=3835440", "title": "School for Scoundrels", "text": ""}
{"id": "3835443", "revid": "125104566", "url": "https://it.wikipedia.org/wiki?curid=3835443", "title": "Campionati australiani di ciclismo su strada", "text": "I Campionati australiani di ciclismo su strada sono la manifestazione annuale di ciclismo su strada che assegna il titolo di campione nazionale dell'Australia nelle specialit\u00e0 maschili e femminili della corsa in linea e della corsa a cronometro.\nIl titolo in linea maschile viene assegnato ininterrottamente dal 1950, mentre solo dal 1996 viene assegnato anche un titolo per gli specialisti delle prove a cronometro. Il titolo in linea femminile \u00e8 stato attribuito per la prima volta nel 1979, nel 1991 \u00e8 stata la volta del primo titolo femminile a cronometro.\nAlbo d'oro.\nTitoli maschili Elite.\n\"Aggiornato all'edizione 2022.\"\nTitoli femminili Elite.\n\"Aggiornato all'edizione 2022.\""}
{"id": "3835451", "revid": "767487", "url": "https://it.wikipedia.org/wiki?curid=3835451", "title": "Vychino-\u017dulebino", "text": "Il quartiere Vychino-\u017dulebino () \u00e8 un quartiere di Mosca sito nel Distretto Sud-orientale. Prende il nome dai due insediamenti abitati che in passato ne occupavano l'area.\n\u017dulebino viene menzionato per la prima volta nel 1645, anche se sue le origini sembrano risalire al 1499; il nome deriva dal soprannome \"\u017duleba\" (\"furbo\") dato al boiaro Andrej Timofeevi\u010d Osteev.\nA nord-est della Vychino odierna, presso il fiume Goleda, sorgeva nel XVI secolo l'abitato di Stafurino, ribattezzato come Vychon a partire dal XVII secolo. Dal 1743 Vychino entra a far parte della tenuta di Kuskovo degli \u0160eremetev.\nVychino viene inglobato nel territorio di Mosca nel 1960, nel quartiere \u017ddanovskij fino al 1969, poi fino al 1991 nel quartiere Volgogradskij. Nel 1970 l'abitato viene demolito e l'area intensamente urbanizzata per alloggiare oltre centomila abitanti. \u017dulebino viene aggregato successivamente, nel 1985. A differenza di Vychino, non \u00e8 stato completamente demolito; alcune delle originarie case di legno ancora esistono nel quartiere moderno lungo viale Lermontovskij."}
{"id": "3835454", "revid": "46230583", "url": "https://it.wikipedia.org/wiki?curid=3835454", "title": "De Scalzi Bros.", "text": ""}
{"id": "3835460", "revid": "110157", "url": "https://it.wikipedia.org/wiki?curid=3835460", "title": "Kapotnja", "text": "Il quartiere Kapotnja () \u00e8 un quartiere di Mosca sito nel Distretto Sud-orientale.\nL'area ospitava in precedenza gli abitati di \u010cagino e Kapotnja. Kapotnja compare per la prima volta nel 1336, nel testamento con cui il principe Ivan I di Russia lo lascia in eredit\u00e0 al figlio Simeone insieme ai suoi 150 casali e 600-700 abitanti.\nViene incluso nel territorio di Mosca il 18 agosto 1960, successivamente al completamento dell'MKAD."}
{"id": "3835462", "revid": "15756", "url": "https://it.wikipedia.org/wiki?curid=3835462", "title": "Acido vulpinico", "text": "L'acido vulpinico \u00e8 un derivato naturale dell'acido pulvinico trovato in diverse specie di licheni. \u00c8 stato isolato nel 1925. \u00c8 giallo brillante, e relativamente tossico.\nCaratteristiche chimiche.\nL'acido vulpinico deriva biosinteticamente dall'esterificazione dall'acido pulvinico; il pulvinato stesso deriva dagli aminoacidi aromatici fenilalanina e tirosina, tramite dimerizzazione e scissione ossidativa degli acidi arilpiruvici, un processo che produce anche i relativi pulvinoni.\nSono state segnalate diverse sintesi chimiche per l'acido vulpinico. In uno, i butenolidi sono stati funzionalizzati in modo efficiente dalle reazioni di condensazione di Suzuki tramite i corrispondenti triflati enolici.\nPresenza nei licheni.\nL'acido pulvinico si trova in diverse specie di licheni, nonch\u00e9 in alcuni funghi non lichenizzati. \u00c8 un metabolita secondario del partner fungino nella simbiosi del lichene. \u00c8 stato trovato nel fungo bolete \"Pulveroboletus ravenelii\". Nel 2016, un nuovo gruppo di basidiomiceti distinto dal noto partner fungino del lichene \u00e8 stato coinvolto nella produzione di acido vulpinico.\nBioattivit\u00e0.\nL'acido vulpinico \u00e8 relativamente tossico per i mammiferi che mangiano carne, nonch\u00e9 per insetti e molluschi. Tuttavia, non \u00e8 tossico per conigli e topi. Una funzione biologica dell'acido vulpinico pu\u00f2 essere il repellente che i licheni hanno sviluppato per scoraggiare il pascolo da parte degli erbivori. I licheni possono anche sfruttare le propriet\u00e0 di blocco degli ultravioletti della molecola, proteggendo i fotobionti sottostanti. Ad esempio, si ritiene che l'acido vulpinico funzioni come uno schermo a luce blu nella \"Letharia vulpina\". In precedenza era stato dimostrato che potesse proteggere le cellule della pelle umana nella coltura dei tessuti dai danni indotti dalla radiazione ultravioletta B.\nGli umani hanno sfruttato la sua tossicit\u00e0 per i mammiferi, usando licheni contenenti elevate quantit\u00e0 di tale sostanza chimica (ad esempio \"Letharia vulpina\") per avvelenare i lupi in Scandinavia, aggiungendo talvolta ad esche contenenti sangue di renna e vetro.\nL'acido vulpinico ha una certa attivit\u00e0 antibatterica contro i batteri Gram-positivi e ha dimostrato di interrompere la divisione cellulare nell'MRSA."}
{"id": "3835467", "revid": "282094", "url": "https://it.wikipedia.org/wiki?curid=3835467", "title": "Razno\u010dincy", "text": ""}
{"id": "3835470", "revid": "1534511", "url": "https://it.wikipedia.org/wiki?curid=3835470", "title": "Industrial Search And Rescue", "text": "La sigla Industrial Search And Rescue (ISAR) identifica le attivit\u00e0 di ricerca e salvataggio di persone nell'ambito degli incidenti industriali, in particolare nelle grandi industrie a rischio di incidente rilevante, quali centrali elettriche ed impianti chimici o petrolchimici. Nasce come evoluzione specialistica del pi\u00f9 noto USAR, ovvero \"Urban Search And Rescue\", \"attivit\u00e0 di ricerca e soccorso in ambiente urbano\", nell'ambito di disastri quali terremoti, inondazioni, crollo di edifici per altre cause.\nL'ISAR nel mondo e in Italia.\nIl termine ISAR \u00e8 correntemente utilizzato negli Stati Uniti, mentre in Europa non risulta essere attiva questa disciplina specialistica del soccorso, o almeno non lo \u00e8 con tale denominazione. In Italia, il Corpo nazionale dei vigili del fuoco \u00e8 dotato di mezzi e personale con specializzazione USAR; mentre le attivit\u00e0 specialistiche di soccorso industriale sono una prerogativa dei Corpi di Vigili del Fuoco interni alle attivit\u00e0 a rischio d'incidente rilevante.\nSono inoltre attive in Italia alcune societ\u00e0 specializzate in tale specifico settore e che operano presso i principali siti industriali italiani: quali la \"Emergency Global Consulting\" di Livorno e la \"Unitec\" di Siracusa, operative con le proprie squadre nella quasi totalit\u00e0 delle raffinerie, petrolchimici e centrali energetiche italiane."}
{"id": "3835471", "revid": "599013", "url": "https://it.wikipedia.org/wiki?curid=3835471", "title": "Mazurkiewicz", "text": ""}
{"id": "3835488", "revid": "110157", "url": "https://it.wikipedia.org/wiki?curid=3835488", "title": "Kuz'minki", "text": "Il quartiere Kuz'minki () \u00e8 un quartiere di Mosca sito nel Distretto Sud-orientale.\nTestimonianze scritte del XVII secolo menzionano \"il vuoto dov'era il mulino Kuz'minskij\", probabilmente costruito alla fine del XVI secolo dalla famiglia Kuz'ma e successivamente distrutto. Un'altra ipotesi lega il nome del quartiere ai santi Cosma (\"Kuz'ma\") e Damiano, cui sarebbe stata in passato dedicata una chiesa, ma finora non vi sono evidenze archeologiche che la confermino.\nIl territorio entra a far parte di Mosca nel 1960."}
{"id": "3835494", "revid": "80030", "url": "https://it.wikipedia.org/wiki?curid=3835494", "title": "Confessionali", "text": ""}
{"id": "3835509", "revid": "767487", "url": "https://it.wikipedia.org/wiki?curid=3835509", "title": "Giacomo Dondulo", "text": "Biografia.\nProveniva da una famiglia poco nota, abitante nella zona dei Santi Apostoli ed estinta nella prima met\u00e0 del Trecento (da non confondere con i Dandolo).\nLe prime notizie sul suo conto si hanno dall'estate del 1257 quando, con il grado di comandante di galea, prese parte alla spedizione guidata dal futuro doge Lorenzo Tiepolo contro i Genovesi in Siria, distinguendosi in numerosi fatti d'arme. Rimase in Oriente anche l'anno successivo: il 24 giugno 1258 partecip\u00f2 alla battaglia al largo di San Giovanni d'Acri in cui il Tiepolo, affiancato dagli uomini di Andrea Zeno, sconfisse l'ammiraglio genovese Rosso della Turca; successivamente combatt\u00e9 in terraferma, partecipando alla distruzione delle fortificazioni di Genova nel Regno di Gerusalemme ed espellendone la colonia di San Giovanni d'Acri.\nTornato a Venezia, fu eletto nel Maggior Consiglio (1261 e 1264), ma poco venne richiamato alle armi. Nel 1266 era capitano di una flotta spedita contro i Genovesi in Oriente; partito con solo quattro galee, dopo aver fatto tappa a Zara, Negroponte e Candia, aggiunse altri dieci galee e una galeotta. Di qui si port\u00f2 in Sicilia dove condusse con successo alcune operazioni volte ad intercettare i legni nemici che transitavano per lo stretto di Messina e il canale di Sicilia (attacc\u00f2 Tunisi dove saccheggi\u00f2 e distrusse un mercantile, quindi cattur\u00f2 una galea tra Vulcano e Vulcanello. Torn\u00f2 poi nell'Adriatico dove, in accordo con le istruzioni ricevute prima della partenza, si ferm\u00f2 a Ragusa.\nAlla notizia dell'esistenza di una flotta genovese sotto il comando di Lanfranco Borborino partita gi\u00e0 in aprile e trattenutasi in Corsica, il Dondulo si un\u00ec a una squadra di dieci galee guidate da Marco Gradenigo e, mantenendo il controllo supremo della spedizione, e raggiunse la flotta nemica nel mare al largo di Trapani il 22 giugno 1266. Il Borborino, pur in vantaggio numerico e con il vento a favore, tenne un atteggiamento decisamente difensivo (leg\u00f2 le navi l'una accanto all'altra a formare una sorta di fortezza) ma questa tattica si rivel\u00f2 disastrosa: l'indomani il Dondulo attacc\u00f2 e, dopo due tentativi respinti, riusc\u00ec a vincere senza difficolt\u00e0 la resistenza dei Genovesi (molti si gettarono in mare fuggendo verso la costa), tanto da catturare ventiquattro navi praticamente integre.\nIl mese successivo rec\u00f2 a Venezia bottino e prigionieri, venendo coperto di gloria. Eletto capitano generale, ebbe subito a scontrarsi con il doge Renier Zen il quale era contrario all'utilizzo delle galee nella guerra aperta, ritenendo pi\u00f9 saggio utilizzarle a fini mercantili (e quindi avrebbero risposto solo se attaccate). Di li a poco il Dondulo decise di dimettersi, lasciando l'incarico a Marco Zeno.\nNegli anni successivi la politica eccessivamente prudente del doge si rivel\u00f2 fallimentare perch\u00e9 se i convogli mercantili viaggiavano in sicurezza grazie alle galee che li scortavano, le navi genovesi continuavano a scorrazzare per il Mediterraneo colpendo gravemente le colonie e le imbarcazioni veneziane rimaste indifese. Di fronte a questa situazione, il Dondulo fu nominato nuovamente capitano per proteggere una spedizione commerciale che doveva tornare a Venezia per la primavera del 1267. Portata a termine la missione senza difficolt\u00e0, riusc\u00ec a far prevalere la propria politica perch\u00e9 rimase a perlustrare il mare con le sue tredici galee, cui si aggiunsero le altre dieci al comando di Marino Morosini.\nFrattanto venticinque galee genovesi guidate da Luchetto Grimaldi avevano bloccato il porto di Acri. Venutone a conoscenza, il Dondulo raggiunse la Siria e il 29 agosto attacc\u00f2 una parte della flotta, catturando cinque navi nemiche. Successivamente, i Veneziani si spostarono verso Tiro, dove si trovavano gli altri Genovesi, ma il Grimaldi prefer\u00ec allontanarsi evitando lo scontro.\nTornato a Venezia, il 1\u00ba ottobre l'ammiraglio venne eletto in Maggior Consiglio, carica riconfermata anche nel 1270. Poco dopo la nomina, fu per\u00f2 richiamato alle armi nella guerra contro Bologna ed ebbe il comando delle operazioni per due mesi, succedendo a Raffaele Betani e a Pancrazio Barbo. Durante questo breve periodo, il Dondulo non inferse un colpo decisivo al nemico, ma riusc\u00ec comunque ad ottenere lodevoli risultati. Il 1\u00ba settembre 1271, quando il suo mandato era finito da tempo, i Bolognesi infersero una gravissima sconfitta alla Serenissima. Furono allora richiamati il Dondulo e Marco Gradenigo (lo stesso che aveva combattuto al suo fianco contro i Genovesi): il primo diresse la flotta che aveva risalito il Po di Primaro, mentre il secondo ebbe il comando delle truppe di terra. Il contingente del Gradenigo consegu\u00ec un grande successo (venne ferito lo stesso podest\u00e0 di Bologna) e successivamente pot\u00e9 ritirarsi senza problemi oltre il fiume, protetto dalle navi veneziane.\nSuccessivamente il Dondulo si dedic\u00f2 maggiormente alla politica, ricoprendo comunque importanti incarichi. Nel 1274 divenne consigliere e il 17 settembre fu presente alla ratifica di un trattato con Mantova. Nel 1275 fu l'unico elettore a partecipare alla terza, alla quarta e all'ultima \"mano\" delle votazioni che elessero doge Jacopo Contarini.\nNel 1277 ebbe un ulteriore incarico militare come bailo e capitano di Negroponte, continuamente minacciata dall'Impero Bizantino. Durante il suo mandato, durato un biennio, Costantinopoli non os\u00f2 colpire l'isola e, sembra, solo a poche settimane dalla sua partenza per Venezia Michele VIII Paleologo tent\u00f2 un attacco.\nNel 1280 fu per l'ultima volta eletto al Maggior Consiglio e prima ancora di concludere l'incarico era stato nominato duca di Candia. Durante questo periodo si occup\u00f2 non solo della normale amministrazione, ma anche dell'organizzazione delle forze antibizantine (nel 1282 aveva equipaggiato la flotta di Ruggero Morosini). L'anno successivo dovette invece far fronte a una ribellione capeggiata dal nobile locale Alessio Kalergis: dopo aver tentato la via diplomatica, il Dondulo decise di passare alle armi bandendo il Kalergis e inviandogli contro un contingente comandato Giacomo Dolfin. I Veneziani conseguirono alcuni successi, ma non riuscirono a sedare del tutto la rivolta e anzi dovettero abbandonare parte dell'isola.\nDopo il suo ritorno a Venezia, del Dondulo scompare dalle fonti ufficiali. L'ultima notizia che lo riguarda \u00e8 del 19 settembre 1288, quando risultava a Treviso impegnato nell'acquisto alcuni fondi. Mor\u00ec probabilmente qualche tempo dopo."}
{"id": "3835520", "revid": "110157", "url": "https://it.wikipedia.org/wiki?curid=3835520", "title": "Lefortovo", "text": "Il quartiere Lefortovo () \u00e8 un quartiere di Mosca sito nel Distretto Sud-orientale.\nLe origini del quartiere vengono fatte risalire al 1699, prende il nome dall'ammiraglio Fran\u00e7ois Lefort, collaboratore dello zar Pietro il Grande, le cui truppe erano allocate nell'area, nella non distante \"\"sloboda\" tedesca\". Nei secoli successivi il quartiere ha ospitato strutture militari e industrie.\nNel 1881 vi vengono aperti il carcere omonimo e la fermata del treno sulla linea Rjazanskaja; due anni dopo apre l'industria metallurgica \"Moskovskaja\" (successivamente ribattezzata \"Serp-i-Molot\", \"falce e martello\"). Nel 1920, dopo la Rivoluzione d'Ottobre, l'area viene unita al quartiere Baumanskij. Il quartiere attuale viene definito con la riforma amministrativa del 1991."}
{"id": "3835522", "revid": "120708027", "url": "https://it.wikipedia.org/wiki?curid=3835522", "title": "Club Atl\u00e9tico Colegiales (Argentina)", "text": "Il Club Atl\u00e9tico Colegiales \u00e8 una societ\u00e0 calcistica argentina di Munro, nel partido di Vicente L\u00f3pez, provincia di Buenos Aires. \u00c8 stata fondata il 1\u00ba aprile 1908.\nStoria.\nLa societ\u00e0 venne fondata a Buenos Aires nel 1908 con il nome Club Atl\u00e9tico Libertarios Unidos. Il primo presidente fu Jos\u00e9 Garrone; poich\u00e9 il nome poteva essere ricondotto a ideali anarchici, nel 1916 il club dovette cambiare nome in Sportivo del Norte, per volont\u00e0 del capo di polizia Ram\u00f3n Falc\u00f3n. Nel 1919 venne promosso e nel 1920 ottenne quindi il diritto di partecipare alla Copa Campeonato. Alla prima esperienza in massima serie, il club chiuse 8\u00ba; l'anno seguente miglior\u00f2, fino a raggiungere la 6\u00aa posizione. Nella Copa Campeonato 1922 fin\u00ec 11\u00ba, e il torneo del 1923 lo vide chiudere al 19\u00ba posto. La Copa Campeonato 1924 fu l'ultima disputata con il nome di Sportivo del Norte: in quell'anno, infatti, mut\u00f2 denominazione, divenendo Club Atl\u00e9tico Colegiales. Gioc\u00f2 le ultime due annate in Asociaci\u00f3n Argentina de Football con tale nome. Insieme ad altri club, nel 1927 il Colegiales fu retrocesso in seguito alla fusione della AAF con la AAm. In quell'anno, il club contava 720 soci, e disponeva di un capitale di 35.000 pesos; giocava i suoi incontri nello stadio Teodoro Garc\u00eda y Giribone, in cui si era trasferito dal vecchio campo di Blandengues y Manzanares nel 1924. Torn\u00f2 in prima divisione nel Concurso Est\u00edmulo 1929. Nella Primera Divisi\u00f3n 1930 ottenne il 33\u00ba posto su 36 squadre. Nel 1931 decise di rimanere nel calcio dilettantistico, non seguendo i professionisti della Liga Argentina de Football; nella Copa Campeonato di quell'anno giunse 11\u00ba. Nel 1932, si classific\u00f2 2\u00ba a pari merito con il Barracas Central, a 5 punti dal campione, lo Sportivo Barracas. Dopo aver disputato l'edizione del 1934, il club non torn\u00f2 mai pi\u00f9 in prima divisione, rimanendo nelle serie minori."}
{"id": "3835523", "revid": "179980", "url": "https://it.wikipedia.org/wiki?curid=3835523", "title": "Sportivo del Norte", "text": ""}
{"id": "3835525", "revid": "179980", "url": "https://it.wikipedia.org/wiki?curid=3835525", "title": "Club Sportivo del Norte", "text": ""}
{"id": "3835527", "revid": "729019", "url": "https://it.wikipedia.org/wiki?curid=3835527", "title": "Isola Byam Martin", "text": "L'isola Byam Martin \u00e8 un'isola disabitata del territorio di Nunavut, in Canada.\nGeografia.\nL'isola appartiene al gruppo delle isole della Regina Elisabetta, nell'arcipelago artico canadese. \u00c8 situata nello \"stretto del visconte Melville\"; ad ovest, il \"canale Byam Martin\" la separa dall'isola di Melville, distante 27\u00a0km; a nord-est, il \"canale Austin\" la separa invece dall'isola Bathurst, distante 35\u00a0km.\nHa una superficie complessiva di 1.150\u00a0km\u00b2, con 46\u00a0km di lunghezza e 37\u00a0km di larghezza.\nStoria.\nFu Sir William Edward Parry a conferire all'isola il nome attuale, in onore di Sir \"Thomas Byam Martin\", un importante ufficiale della marina britannica suo contemporaneo, nell'agosto del 1819, durante la sua prima spedizione alla ricerca del passaggio a nord-ovest."}
{"id": "3835528", "revid": "599013", "url": "https://it.wikipedia.org/wiki?curid=3835528", "title": "Tour du Finist\u00e8re 2006", "text": "Il Tour du Finist\u00e8re 2006, ventunesima edizione della corsa e valida come evento dell'UCI Europe Tour 2006 categoria 1.1, si svolse il 15 aprile 2006 su un percorso totale di circa 188\u00a0km. Fu vinto dal russo Sergej Kolesnikov che termin\u00f2 la gara in 4h34'34\", alla media di 41,083 \u00a0km/h.\nAll'arrivo 42 ciclisti portarono a termine il percorso."}
{"id": "3835531", "revid": "339392", "url": "https://it.wikipedia.org/wiki?curid=3835531", "title": "Alexei Ponikarovsky", "text": ""}
{"id": "3835533", "revid": "1788047", "url": "https://it.wikipedia.org/wiki?curid=3835533", "title": "Coppa di Francia 2011-2012", "text": "La Coppa di Francia 2011-2012 (in francese \"Coupe de France\") \u00e8 stata la 95\u00aa edizione del torneo aperto a tutte le squadre di calcio francesi. La competizione \u00e8 iniziata il 13 agosto 2011 ed \u00e8 terminata il 28 aprile 2012. L'Olympique Lione ha vinto il trofeo per la quinta volta, battendo in finale il Quevilly.\nRegolamento.\nPotevano partecipare alla Coppa tutte le squadre francesi. Quelle che non fanno parte di Ligue 1 e Ligue 2 dovevano prendere parte ai turni di qualificazione regionali.\nAi primi due turni hanno partecipato solo le squadre delle serie inferiori. Le squadre di CFA 2 sono entrate nel torneo al terzo turno, quelle di CFA al quarto e quelle di Championnat National al quinto. Nel settimo turno sono entrate nel torneo le squadre di Ligue 2, mentre quelle di Ligue 1 hanno partecipato direttamente ai trentaduesimi di finale.\nTrentaduesimi di finale.\nLe partite si sono giocate tra il 6 e il 9 gennaio 2012.\nSedicesimi di finale.\nLe partite si sono giocate tra il 21 e il 23 gennaio 2012.\nOttavi di finale.\nLe partite si sono giocate tra il 7 e il 21 febbraio 2012."}
{"id": "3835535", "revid": "247222", "url": "https://it.wikipedia.org/wiki?curid=3835535", "title": "You Should Meet My Son", "text": ""}
{"id": "3835539", "revid": "785863", "url": "https://it.wikipedia.org/wiki?curid=3835539", "title": "Tot\u00f2 Ciak", "text": ""}
{"id": "3835541", "revid": "110157", "url": "https://it.wikipedia.org/wiki?curid=3835541", "title": "Ljublino (Mosca)", "text": "Il quartiere Ljublino () \u00e8 un quartiere di Mosca sito nel Distretto Sud-orientale.\nPrende il nome dall'abitato omonimo, di cui compare testimonianza a partire dal 1722.\nEntra a far parte del territorio cittadino nell'agosto del 1960, dapprima nel quartiere \u017ddanovskij, da cui verr\u00e0 scorporato nel 1969. A met\u00e0 degli anni 1970 vengono demolite le costruzioni in legno e l'area viene massicciamente urbanizzata. Con la riforma amministrativa del 1991, dal quartiere originario vengono scorporati i nuovi quartieri di Kapotnja, Tekstil'\u0161\u010diki, Pe\u010datniki e Mar'ino.\nNel territorio del quartiere sorge il Parco Ljublino, facente parte del complesso ricreativo Kuzminki-Ljublino."}
{"id": "3835543", "revid": "1543377", "url": "https://it.wikipedia.org/wiki?curid=3835543", "title": "Il corriere sportivo", "text": "Il Corriere Sportivo \u00e8 un settimanale sportivo piemontese che si occupa di sport regionale, in particolare di calcio dilettantistico, di settore giovanile e scuola calcio. Ha sede a Torino in via la Thuile 50, ed \u00e8 pubblicato dalla Otto Editrice. Ha come denominazione completa \"Il Corriere Sportivo di Piemonte e Valle d'Aosta\"\nStoria.\nIl giornale nasce il 20 ottobre 2003 dall'iniziativa di Matteo Musso, Alberto Manzo e altri giornalisti usciti da Sport Piemonte. Il primo direttore fu lo stesso Alberto Manzo, sostituito da Fabrizio Mastroleo che lasci\u00f2 le redini poi a Matteo Musso nel 2005. Il giornale \u00e8 in edicola ogni luned\u00ec in tutte le edicole del Piemonte e della Valle d'Aosta."}
{"id": "3835545", "revid": "648716", "url": "https://it.wikipedia.org/wiki?curid=3835545", "title": "Staffetta (goletta)", "text": "La Staffetta \u00e8 stata una goletta della Regia Marina, gi\u00e0 della Marina del Regno di Sardegna. \nCaratteristiche.\nCostruita per il collegamento postale con la Sardegna, la nave, di ridotte dimensioni, era una goletta a gabbiola, con albero di trinchetto a vele auriche con gabbia (vela quadra) ed albero maestro a vele auriche: tale armamento velico aveva maggior versatilit\u00e0 di quello a goletta (ed era infatti pi\u00f9 diffuso tra le Marine militari), consentendo sia di poter stringere discretamente il vento mediante le vele auriche, sia di avere comunque una buona superficie portante per i venti larghi in poppa.\nScafo in legno con carena rivestita in rame, la goletta aveva ponte privo d'ingombri, eccettuato un carabottino di ridotte dimensioni collocato subito a proravia dell'albero maestro. Le murate dell'unit\u00e0 presentavano sei fori per cannoni su entrambi i lati, e l'armamento consisteva in otto cannoni in ferro a canna liscia.\nStoria.\nVarata nel 1831 nei cantieri genovesi della Foce per la Marina del Regno di Sardegna, la \"Staffetta\" ebbe un impiego lungo ed intenso, ma privo di eventi di particolare rilievo.\nNell'aprile 1833 la goletta si rec\u00f2 a Tunisi in missione diplomatica, e per analoghi scopi venne inviata a Tangeri in due occasioni, la prima nel dicembre 1835 e la seconda nel gennaio 1836.\nL'unit\u00e0 fu quindi adibita al ruolo per cui era stata concepita, il collegamento postale di Stato con la Sardegna. Il 15 agosto 1842, in transito nelle acque di Cagliari con condizioni meteorologiche particolarmente avverse e con 75 passeggeri a bordo, la \"Staffetta\" fu raggiunta da due fulmini, che uccisero una passeggera ed il figlioletto ed arrecarono gravi danni ad ambedue gli alberi della goletta, che, non in pi\u00f9 in grado di continuare la navigazione, dovette poggiare a Cagliari. \nNell'agosto 1845 era comandante della nave il luogotenente di vascello Di Villafalletto, agli ordini del quale si rec\u00f2 a Tripoli, dopo aver toccato alcuni porti dell'Italia meridionale, tra cui Palermo. A fine gennaio 1846 la nave, partita da Cagliari, imbarc\u00f2 40 galeotti che poi trasport\u00e0 a Porto Torres, dovendo tuttavia fare scalo a Palermo in seguito ad alcuni danni, tra i quali la perdita di un canotto e di un fiocco, provocati dal maltempo.\nIl 26 aprile 1848 la goletta lasci\u00f2 la Liguria e, insieme alle fregate \"San Michele\" (nave di bandiera del contrammiraglio Giuseppe Albini), \"Des Geneys\" e \"Beroldo\" ed al brigantino \"Daino\" (un secondo scaglione, composto dalle corvette \"Aquila\" ed \"Aurora\" e dalle pirocorvette \"Tripoli\" e \"Malfatano\", part\u00ec qualche giorno pi\u00f9 tardi), raggiunse il Mare Adriatico, ove partecip\u00f2 alle operazioni della prima guerra d\u2019indipendenza. Si tratt\u00f2 della prima occasione in cui navi sarde issarono la bandiera tricolore poi destinata diventare quella italiana. Dopo aver circumnavigato la penisola italiana con tempo sfavorevole ed aver fatto tappa ad Ancona il 20 maggio, la squadra sarda giunse a Venezia il 22 maggio 1848, aggiungendosi ad un'altra formazione navale del Regno delle Due Sicilie, gi\u00e0 giunta nella citt\u00e0 veneta, e ad una piccola flottiglia veneta: le tre squadre unite erano pi\u00f9 potenti di quella austroungarica e questo dest\u00f2 grande entusiasmo, unitamente al fatto che il contrammiraglio Albini aveva ricevuto ordine di attaccare e distruggere eventuali navi nemiche. Ad assumere il comando congiunto delle operazioni fu lo stesso Albini.\nLo stesso 22 maggio 1848 la squadra sardo-veneto-napoletana avvist\u00f2 al largo di Sacca di Piave una divisione austroungarica di minore forza. Essendo venuto meno il vento, Albini, disponendo solo di navi a vela, convinse De Cosa, per non perdere la superiorit\u00e0 numerica, a far prendere a rimorchio le unit\u00e0 piemontesi dalle pirofregate borboniche, ma il tutto venne eseguito in maniera talmente confusa che quattro piroscafi austroungarici fecero in tempo a raggiungere le navi della propria divisione ed a rimorchiarle sino a Muggia, le cui batterie costiere avevano a quel punto impedito ogni intervento della squadra sardo-napoletana: prima di sera solo le fregate \"Regina\" (borbonica) e \"San Michele\" erano giunte a tiro delle navi austroungariche, senza per\u00f2 essere passate all'attacco. A quel punto le navi sarde si misero alla fonda nella laguna di Sacca di Piave.\nDal 7 giugno al 14 agosto le navi sardo-piemontesi e ad alcune unit\u00e0 venete (la squadra borbonica era gi\u00e0 stata fatta rientrare per via delle rivolte scoppiate in Sicilia), stazion\u00f2 al largo di Trieste nell'ambito del blocco navale imposto alla citt\u00e0, importante porto civile e militare austro-ungarico. Tale blocco rimase per\u00f2 sulla carta, dato che la squadra sardo-veneta, giunta davanti a Trieste gi\u00e0 il 23 maggio, aveva ricevuto diversi consoli delle nazioni della Confederazione tedesca, i quali affermarono che qualunque atto di guerra contro Trieste sarebbe stato considerato anche contro i loro stati. La squadra italiana rimase pertanto inattiva, e non reag\u00ec nemmeno quando, il 6 giugno, la \"San Michele\" venne colpita di rimbalzo da una palla sparata per provocazione da una fregata austroungarica. Nonostante la formale proclamazione del blocco, avvenuta l'11 giugno, diverse navi nemiche con carichi militari riuscirono ad entrare ed uscire da Trieste senza incontrare ostacoli. Sul finire del luglio 1848 la \"Staffetta\", necessitando urgentemente di lavori di riparazione, dovette separarsi dalla squadra e fare ritorno a Genova.\nNel 1852 la goletta partecip\u00f2, insieme alla Squadra di Evoluzione, ad una campagna nel bacino orientale del Mediterraneo, facendo scalo in vari porti della Grecia.\nNel 1855-1856, durante la guerra di Crimea, la \"Staffetta\" fece parte della Divisione Navale sarda inviata in Crimea (forte complessivamente di 23 navi di vario tipo, 126 pezzi d'artiglieria e 2574 uomini) e prese parte alle operazioni di tale conflitto.\nRientrata a Genova, la \"Staffetta\" vi fu disarmata sino al 1860. Venduta gi\u00e0 nei mesi iniziali del 1861, la goletta venne formalmente iscritta nel Quadro del Naviglio della Regia Marina all'atto della sua costituzione, il 17 marzo 1861.\nRadiata nel novembre 1861, l'anziana unit\u00e0 venne avviata alla demolizione."}
{"id": "3835548", "revid": "1950544", "url": "https://it.wikipedia.org/wiki?curid=3835548", "title": "Nello Voltolina", "text": "Biografia.\nPoco pi\u00f9 che ventenne, mentre compiva studi come perito e ragioniere commerciale, cos\u00ec descrive il suo avvicinamento all'arte: \u00abNel 1930 bocciatura agli esami e sbocciatura di genio futurista. Gennaio 1931, Dorm\u00e0l mi fa esporre per la prima volta presentandomi Marinetti. Primo successo!\u00bb (\"Dinamo futurista\", n. 2, 1933). La mostra in questione \u00e8 \"Sette futuristi padovani\", che segna l'esordio del gruppo patavino di cui fanno parte anche Tullio Crali, Ottorino Dalla Baratta, Quirino De Giorgio, Carlo Maria Dormal, Giorgio Perissinotto e Lino Sgaravatti. La mostra \u00e8 corredata da un catalogo dalla copertina tipograficamente modernissima rispetto ai tempi.\nIl pittore veneto ottiene un primo riconoscimento nazionale nel 1931, con l'invito alla Mostra futurista di aeropittura e di scenografia della Galleria Pesaro di Milano.\nNel 1932 viene selezionato da Filippo Tommaso Marinetti per la sezione futurista della Terza mostra d'arte triveneta, con presentazione in catalogo dello stesso Marinetti. Un altro importante riconoscimento arriva nel 1934, quando \u00e8 ammesso alla XIX Biennale di Venezia, manifestazione cui parteciper\u00e0 anche alle successive tre edizioni del 1936, 1938 e 1940 (in queste ultime due edizioni all'interno della Sala degli aeropittori futuristi). Si registra poi la sua presenza alla seconda e alla terza Quadriennale d'arte nazionale a Roma (rispettivamente nel 1935 e nel 1939) e alla XXV mostra della Galleria Bevilacqua La Masa (1935). Dopo la laurea viene assunto dall'azienda aeronautica Savoia Marchetti e nel 1942 segue le riprese del film Gente dell'aria, prodotto da Cinecitt\u00e0. Nel complesso, con la sua attivit\u00e0 pittorica, Voltolina collabora a rivitalizzare la fase tarda dell'avventura futurista in Italia tra gli anni Trenta e Quaranta e il suo contributo pu\u00f2 essere paragonato per importanza a quello di altri protagonisti quali Tato, Peruzzi, Oriani e Alfredo Gauro Ambrosi, oltre al pi\u00f9 noto Tullio Crali. Nello Voltolina muore tragicamente, appena trentacinquenne, l'11 marzo 1944 all'interno della chiesa degli Eremitani a Padova dove aveva cercato rifugio nel corso di un bombardamento aereo."}
{"id": "3835552", "revid": "834", "url": "https://it.wikipedia.org/wiki?curid=3835552", "title": "Ilokano", "text": ""}
{"id": "3835554", "revid": "339392", "url": "https://it.wikipedia.org/wiki?curid=3835554", "title": "Raimondo (conte di Avellino)", "text": ""}
{"id": "3835556", "revid": "88740", "url": "https://it.wikipedia.org/wiki?curid=3835556", "title": "Massoneria Prince Hall", "text": "La massoneria Prince Hall \u00e8 una associazione massonica nata a seguito di eventi storici che hanno portato ad una tradizione separata della massoneria in nord America. \nSi compone di \"Gran Logge indipendenti\", che sono considerate regolari dalla Gran Loggia Unita d'Inghilterra, ed \u00e8 prevalentemente costituita da afroamericani.\nStoria.\nIl 6 marzo 1775, un afroamericano chiamato Prince Hall fu fatto Maestro Muratore in una loggia militare irlandese, la Lodge n. 441, insieme ad altri quattordici afroamericani: Cyrus Johnston, Bueston Slinger, Principe Rees, John cantone, Peter Freeman, Benjamin Tiler, Duff Ruform, Thomas Santerson, principe RaydenCato Speain, Boston Smith, Peter Best, Forten e Richard Titley, i quali erano apparentemente liberi dalla nascita.\nQuando la loggia militare lasci\u00f2 la zona, agli afro-americani fu data l'autorizzazione di incontrarsi come una loggia, di effettuare processioni nei giorni dei Santi Giovanni e di svolgere i funerali massonici, ma non a conferire gradi n\u00e9 fare altro lavoro massonico. Questi massoni chiesero ed ottennero la Carta costitutiva (o Bolla di fondazione) dalla Gran Loggia d'Inghilterra nel 1784 e costituirono la loggia African Lodge #459 in Nord America.\nNonostante avesse subito dei sovvertimenti, come tutte le Gran Logge americane, dopo la fusione del 1813 tra Antients e Moderns, la Loggia si ricostitu\u00ec come African Lodge # 1 (da non confondere con le varie Gran Logge del continente africano) e separato dalla Gran Loggia Unita d'Inghilterra che diede il riconoscimento. Questo port\u00f2 ad una tradizione di giurisdizioni separate, prevalentemente afroamericane in Nord America, conosciute globalmente come Prince Hall Freemasonry.\nIl diffuso razzismo e la segregazione in Nord America resero impossibile per gli afroamericani di aderire a molte Logge e Gran Logge tradizionali, che si rifiutarono di riconoscere come legittime le logge Prince Hall ed i massoni Prince Hall nel loro territorio. Da molti anni sia le Prince Halls sia le \"tradizionali\" Gran Logge hanno integrato l'adesione dei propri membri, anche se in alcuni Stati meridionali ci\u00f2 \u00e8 pi\u00f9 una dichiarazione politica, ma non pratica. Oggi, le logge Prince Hall sono riconosciuti da Grand Lodge of England (UGLE), cos\u00ec come dalla grande maggioranza delle Gran Logge di stato negli Stati Uniti e da molte Gran Logge internazionali. Mentre nessuna Gran Loggia di qualsiasi tipo \u00e8 universalmente riconosciuta, al momento, la Massoneria di Prince Hall \u00e8 riconosciuto da alcune Gran Logge e non da altri, ma sembra lavorare verso ulteriori riconoscimenti. Secondo i dati compilati nel 2008, 41 delle 51 tradizionali Gran Logge USA riconoscono le Gran Logge Prince Hall. Le Gran Logge che non riconoscono le Prince Hall si trovano in gran parte negli Stati meridionali: Alabama, Georgia, Tennessee, Mississippi, Florida, Louisiana, Arkansas, Carolina del Sud e Virginia Occidentale.\nMembri di spicco.\nCi sono molti importanti massoni che erano affiliati con le originarie \"Gran Logge Prince Hall\":\nTra i primi Gran Maestri, Prince Hall African Lodge # 459:"}
{"id": "3835570", "revid": "115533", "url": "https://it.wikipedia.org/wiki?curid=3835570", "title": "RNAS Ronaldsway", "text": ""}
{"id": "3835571", "revid": "115533", "url": "https://it.wikipedia.org/wiki?curid=3835571", "title": "RAF Ronaldsway", "text": ""}
{"id": "3835576", "revid": "729019", "url": "https://it.wikipedia.org/wiki?curid=3835576", "title": "William Kirby Cullen", "text": "Il suo ruolo pi\u00f9 famoso \u00e8 quello di Josh Macahan nella serie televisiva \"Alla conquista del West\" (1976-1979).\n\u00c8 apparso inoltre come guest-star in varie serie televisive e in alcuni film TV."}
{"id": "3835579", "revid": "110157", "url": "https://it.wikipedia.org/wiki?curid=3835579", "title": "Nekrasovka", "text": "Il quartiere Nekrasovka () \u00e8 un quartiere di Mosca sito nel Distretto Sud-orientale. Sito al di fuori dell'MKAD, \u00e8 un'exclave del comune di Mosca all'interno dell'Oblast' di Mosca.\nNel 1910 il governo cittadino di Mosca cre\u00f2 una commissione di ingegneri esperti per la bonifica e la canalizzazione dell'area. Il risultato del lavoro della commissione fu l'acquisto di 1786,85 ettari di terreno dal commerciante Nekrasov (che dar\u00e0 il nome al villaggio operaio che vi si insedier\u00e0) per realizzare un'ampia tenuta di terreni bonificati e irrigati, la \"Ljubereckij\". Negli anni successivi la tenuta viene ulteriormente espansa e il 20 giugno 1915 la \"duma\" cittadina dispone lo stanziamento dei fondi per la realizzazione di un quartiere suburbano tecnico e commerciale.\nIl quartiere entra a far parte di Mosca nel 1965. I terreni della tenuta vengono ufficialmente aggregati al quartiere il 28 settembre 2011.\nNegli anni 2010, il quartiere vede triplicare la sua popolazione, passando dai 19.000 abitanti del 2010 agli oltre 63.000 del 2018."}
{"id": "3835581", "revid": "339392", "url": "https://it.wikipedia.org/wiki?curid=3835581", "title": "San Rombaldo", "text": ""}
{"id": "3835583", "revid": "1543377", "url": "https://it.wikipedia.org/wiki?curid=3835583", "title": "Miss Italia nel mondo 2011", "text": "La ventunesima edizione di Miss Italia nel mondo si \u00e8 svolta presso il Lungomare Falcomat\u00e0 di Reggio Calabria il 4 luglio 2011 ed \u00e8 stata condotta da Pupo ed Elisa Isoardi. Vincitrice del concorso \u00e8 risultata essere la brasiliana Silvia Novais."}
{"id": "3835587", "revid": "465169", "url": "https://it.wikipedia.org/wiki?curid=3835587", "title": "Kloko\u010dn\u00e1", "text": "Kloko\u010dn\u00e1 \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835588", "revid": "287204", "url": "https://it.wikipedia.org/wiki?curid=3835588", "title": "Klokocna", "text": ""}
{"id": "3835593", "revid": "184755", "url": "https://it.wikipedia.org/wiki?curid=3835593", "title": "Carduus carlinaefolius", "text": ""}
{"id": "3835594", "revid": "767487", "url": "https://it.wikipedia.org/wiki?curid=3835594", "title": "Tro-Bro L\u00e9on 2006", "text": "Il Tro-Bro L\u00e9on 2006, ventitreesima edizione della corsa e valida come evento dell'UCI Europe Tour 2006 categoria 1.1, si svolse il 16 aprile 2006 su un percorso totale di circa 191,7\u00a0km. Fu vinto dall'australiano Mark Renshaw che termin\u00f2 la gara in 4h46'54\", alla media di 40,091 \u00a0km/h.\nPartenza con 132 ciclisti, dei quali 67 portarono a termine il percorso."}
{"id": "3835596", "revid": "1305772", "url": "https://it.wikipedia.org/wiki?curid=3835596", "title": "Kon\u011btopy", "text": "Kon\u011btopy \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835597", "revid": "1305772", "url": "https://it.wikipedia.org/wiki?curid=3835597", "title": "Ramesh Krishnan", "text": "Carriera.\nFiglio di Ramanathan Krishnan, tennista che detiene il maggior numero di vittorie ottenute in singolare con la squadra indiana di Coppa Davis, raggiunse il suo best ranking in singolare il 28 gennaio 1985 con la 23\u00aa posizione mentre nel doppio divenne il 14 settembre 1987, il 114\u00ba del ranking ATP.\nCome junior vinse nel 1979 sia l'Open di Francia che il Torneo di Wimbledon. In singolare ha conquistato otto vittorie di tornei del circuito ATP e quattro nei tornei del circuito Challenger; la sua prima vittoria in questo circuito avvenne nel 1986 a Schenectady contro un sedicenne Andre Agassi. In doppio riusc\u00ec a vincere in carriera un solo torneo: il Lorraine Open nel 1987 in coppia con lo svizzero Claudio Mezzadri.\nHa fatto parte della squadra indiana di Coppa Davis dal 1977 al 1993 con un bilancio di 29 vittorie e 21 sconfitte. Con Anand Amritraj e Vijay Amritraj fece parte della selezione che nel 1987 raggiunse la finale della Coppa Davis, dove furono per\u00f2 sconfitti con il risultato di 5-0 dalla Svezia."}
{"id": "3835598", "revid": "287204", "url": "https://it.wikipedia.org/wiki?curid=3835598", "title": "Konetopy", "text": ""}
{"id": "3835599", "revid": "125910530", "url": "https://it.wikipedia.org/wiki?curid=3835599", "title": "Il principe e il povero (film 1990)", "text": "Il principe e il povero (\"The Prince and the Pauper\") \u00e8 un film del 1990 diretto da George Scribner. \u00c8 un cortometraggio animato della serie \"Mickey Mouse\", prodotto dalla Walt Disney Pictures e uscito negli Stati Uniti il 16 novembre 1990, distribuito dalla Buena Vista Pictures. Ispirato al romanzo omonimo di Mark Twain, fu l'ultimo utilizzo della Disney del processo Xerox, che lo studio aveva usato per tre decenni. Il film usc\u00ec insieme a \"Bianca e Bernie nella terra dei canguri\". Nel maggio del 1992 ne fu pubblicato un adattamento a fumetti nei numeri 1903 e 1904 di \"Topolino\" con i disegni di Sergio Asteriti. Venne anche distribuito nelle sale nel Regno Unito con \"Koda, fratello orso\" nel 2003.\nTrama.\nIl buono e saggio re d'Inghilterra \u00e8 gravemente malato, e il capitano delle guardie, il malvagio e crudele duca Pietro Gambadilegno, saccheggia e terrorizza il popolo del regno, facendolo nel nome del re per menzogna, rubando agli abitanti il loro cibo e i loro averi. Topolino e Pippo sono due mendicanti che insieme a Pluto, il cane di Topolino, cercano di ottenere i soldi per un po' di cibo. Un giorno, vicino a loro passa il carro del capitano Pietro, pieno di cibo rubato ai cittadini di Londra. Pluto insegue il carro e rimane chiuso nel castello. Topolino allora va a riprenderlo, e la guardia gli apre subito il portone, scambiandolo per il principe.\nIntanto il vero principe sta seguendo la lezione del suo noioso maestro, Orazio Cavezza, deridendo nel frattempo il suo valletto Paperino, il quale lo incolpa per avergli fatto un sacco di dispetti. Orazio, arrabbiato, caccia via il valletto del principe, poco dopo Il principe sente un trambusto all'esterno: \u00e8 il capitano Pietro che sta trattenendo Topolino e Pluto. Il principe ordina che Topolino gli venga portato immediatamente. Cos\u00ec Pietro spedisce Topolino nel castello e sbatte Pluto fuori dalle mura del castello. Cos\u00ec Topolino incontra il principe, che \u00e8 completamente identico a lui. Il principe, annoiato dalla sua vita, si accorge della somiglianza e propone di scambiarsi i ruoli. Poi rassicura Topolino dicendogli che, in caso ci siano problemi, tutti potranno riconoscerlo dal suo anello. Cos\u00ec il principe, vestito da mendicante, esce dal castello e incontra Pluto e Pippo.\nMentre Topolino ha dei problemi con gli studi del principe, quest'ultimo non si abitua subito alla selvaggia vita da mendicante. In seguito il principe assiste a una delle razzie compiute nel nome del re. Cos\u00ec ferma la carrozza dell'approvvigionatore reale mostrando il suo anello, e distribuisce il cibo al pubblico. I soldati di Pietro per\u00f2 tentano di fermarlo, e lui scappa con l'aiuto dei cittadini e di Pippo. Nel frattempo, il capitano Pietro viene a sapere che il principe \u00e8 in citt\u00e0 nelle vesti di Topolino, e progetta di non farlo pi\u00f9 tornare al castello. Topolino, vestito come il principe, viene chiamato dal re morente, che gli fa promettere che prender\u00e0 il suo posto sul trono (Topolino non riesce a dirgli dello scambio). Dopo che il re muore,il capitano Pietro obbliga Topolino a diventare re sotto i suoi ordini, minacciandolo che uccider\u00e0 il suo cane Pluto se non far\u00e0 come dice lui.\nNel frattempo, il vero principe sente le campane che annunciano la morte di suo padre, e decide di tornare subito a palazzo. Ma il capitano Pietro lo sbatte in prigione assieme a Paperino come punizione per aver mostrato l'anello reale all'approvvigionatore reale, mentre l'incoronazione inizia. Per fortuna alla prigione arriva Pippo, il quale riuscendo a fingersi il boia, mette fuori combattimento la guardia, dopodich\u00e9 Pippo libera Paperino e il principe. I tre corrono subito alla sala di incoronazione. Il principe arriva prima che Topolino venga incoronato e inizia il combattimento. La lotta si rivela dura, ma alla fine Pietro e i suoi soldati, vengono intrappolati in un lampadario, rotolano verso la vetrata della stanza e sfondandola precipitano gi\u00f9 dal castello, perdendo la vita. Il principe viene incoronato re d'Inghilterra, e con Topolino e Pippo al suo fianco come ministri, regna per molti anni con giustizia e compassione per tutti.\nDistribuzione.\nData di uscita.\nLe date di uscita internazionali sono state:\nEdizione italiana.\nIl doppiaggio italiano \u00e8 stato eseguito dalla FonoRoma S.r.l., con la partecipazione della Royfilm e diretto da Gil Baroni. I testi delle canzoni sono di Ermavilo.\nEdizioni home video.\nVHS.\nIn Italia il film \u00e8 uscito in VHS nel marzo 1992 distribuito da Walt Disney Home Video in collaborazione con Buena Vista Home Video.\nDVD.\nIl cortometraggio \u00e8 incluso nei DVD \"Walt Disney Treasures: Topolino star a colori - Vol. 2\", \"3, 2, 1... \u00e8 Natale!\" e \"Le Fiabe Disney Vol 1\". Solo nel primo di questi \u00e8 per\u00f2 presente nel suo formato originale."}
{"id": "3835600", "revid": "124123", "url": "https://it.wikipedia.org/wiki?curid=3835600", "title": "T\u00edrech\u00e1n", "text": "Biografia.\nNulla si conosce della sua vita se non quanto si pu\u00f2 rilevare dalle sue opere.\nT\u00edrech\u00e1n scrisse le sue memorie (cosiddette in quanto scritte in prima persona, anche se riguardavano la vita di san Patrizio) nel 657, molto tempo dopo la morte del suo mentore, Ultan di Ardbraccan. L'opera ci \u00e8 pervenuta nel manoscritto \"The Book of Armagh\".\nIl racconto di T\u00edrech\u00e1n, che J. B. Bury ha datato agli anni 660 e 670, viene spesso confrontato con la narrazione, pi\u00f9 o meno contemporanea, del monaco Muirchu moccu Machtheni."}
{"id": "3835603", "revid": "110157", "url": "https://it.wikipedia.org/wiki?curid=3835603", "title": "Konojedy", "text": "Konojedy \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835611", "revid": "3115", "url": "https://it.wikipedia.org/wiki?curid=3835611", "title": "Ni\u017eegorodskij", "text": "Il quartiere Ni\u017eegorodskij () \u00e8 un quartiere di Mosca sito nel Distretto Sud-orientale.\nPrende il nome dall'omonima via, che lo attraversa. Ospitava in passato gli abitati di Cholchovka e Kara\u010darovo, nonch\u00e9 il villaggio dei vecchi credenti e il cimitero Rogo\u017eskij.\nLa maggior parte dell'area del quartiere \u00e8 ancora oggi destinata alla produzione industriale."}
{"id": "3835624", "revid": "247222", "url": "https://it.wikipedia.org/wiki?curid=3835624", "title": "Midnight Talks", "text": "Midnight Talks \u00e8 il quarto album degli A Toys Orchestra, pubblicato nel 2010.\nIl disco.\nPubblicato il 2 aprile 2010, il disco si avvale della collaborazione di diversi artisti della scena indipendente italiana, tra cui Enrico Gabrielli (fiati, orchestrazioni e arrangiamenti), Rodrigo D'Erasmo (archi) e Alessandro \"Asso\" Stefana (chitarre).\nLa copertina \u00e8 stata realizzata da Graziano Staino.\nPer quanto riguarda lo stile, rispetto al passato, la matrice rock prende il sopravvento sugli altri generi musicali utilizzati in precedenza (indie pop, shoegaze)."}
{"id": "3835626", "revid": "110157", "url": "https://it.wikipedia.org/wiki?curid=3835626", "title": "Pe\u010datniki (Mosca)", "text": "Il quartiere Pe\u010datniki (, \"stampatori\") \u00e8 un quartiere di Mosca sito nel Distretto Sud-orientale.\nIl quartiere \u00e8 a vocazione industriale, due terzi del suo territorio sono occupati da circa 230 imprese e organizzazioni. Degli antichi abitati di Batjunino e Kur'janovo che sorgevano nell'area, resta traccia nel nome di due vie del quartiere.\nVia Gurjanova \u00e8 stata teatro di un attacco terroristico che ha provocato 100 morti e 690 feriti lo scorso 8 settembre 1999. Sul luogo dello scoppio sono state realizzate una piazzetta ed una chiesetta commemorativa."}
{"id": "3835627", "revid": "767487", "url": "https://it.wikipedia.org/wiki?curid=3835627", "title": "Frequently Asked Questions About Time Travel", "text": "Frequently Asked Questions About Time Travel (Abbreviato: FAQ About Time Travel) \u00e8 un film del 2009 diretto da Gareth Carrivick. Il film vede come protagonisti gli attori: Chris O'Dowd, Dean Lennox Kelly e Marc Wootton. Nello stesso anno viene proiettato per la prima volta nelle sale cinematografiche del Regno Unito e dell'Irlanda. In televisione \u00e8 andato in onda nell'agosto del 2010 sul secondo canale della BBC, con un ascolto medio dell'8,6%, per un totale di circa 1.030.000 spettatori.\nTrama.\nIl film inizia con il licenziamento di Ray (Chris O'Dowd) da addetto di un parco a tema. Per consolarsi, invita in un pub, per una bevuta, i suoi migliori amici Toby (Marc Wootton) e Pete (Dean Lennox Kelly).\nRay \u00e8 un fanatico dei viaggi nel tempo, e, nel momento in cui gli viene chiesto di comprare due pinte, incontra Cassie. Quest'ultima, per una incredibile combinazione, gli riferisce di provenire dal futuro, rivelandogli che lui stesso, nel futuro, sar\u00e0 ricco e famoso. Inoltre gli riferisce anche dell'esistenza di un gruppo criminale, i cosiddetti Revisori, che cercano di manipolare la storia uccidendo persone famose. Ma il vero scopo di Cassie, in realt\u00e0, \u00e8 quello di tornare indietro nel tempo perch\u00e9 deve riparare una sorta di alterazione temporale. Poco dopo Ray comunica ai suoi amici l'accaduto. Pete, il pi\u00f9 scettico del gruppo, si imbatte, dopo essere andato in bagno, in una orribile scena accorgendosi che l'alterazione temporale era, quindi avvenuta nel bagno degli uomini.\nRay e Toby, inizialmente increduli, sfidano Pete avviandosi verso il bagno e cadendo cos\u00ec in una sorta di loop temporale: i tre vedono se stessi al banco del pub, azione accaduta mezz'ora prima. Per evitare la creazione di un paradosso temporale, si nascondono in un ripostiglio, e successivamente, dopo un incontro con Cassie, entrano nel bagno delle donne.\nPurtroppo non si accorgono, appena usciti, di essere stati proiettati addirittura pi\u00f9 o meno nell'anno 2100. Pete impaurito rientra nel bagno delle donne per cercare di tornare nella sua epoca, ma esce subito dopo dal bagno degli uomini con la barba e mal vestito.\nPete riferisce ai suoi tra amici, che quando \u00e8 entrato nel bagno delle donne si \u00e8 in realt\u00e0 ritrovato in una foresta e in un'epoca incerta, dove accadevano cose terribili. Impaurito e tremante, Pete avvisa gli amici che il futuro in cui erano stati proiettati era molto pericoloso e che quindi devono rientrare nel bagno per cercare di tornare nella loro epoca.\nMentre i tre si preparano, Ray vede un dipinto che rappresenta loro tre e la loro fama, ma ancora non riescono a capire il motivo del loro successo. Spaventati da un rumore, tornano nel bagno degli uomini giungendo in un'epoca non tanto lontana dal loro presente.\nNel pub di quest'epoca \u00e8 in corso una festa a tema, dedicata a loro tre. Riescono ad intuire che la loro fama \u00e8 dovuta ad un foglietto perduto, rimasto sul tavolo del pub in cui si erano inizialmente incontrati. Sul retro del foglietto vi era qualcosa di misterioso che li ha resi famosi.\nQui incontrano anche Millie, una ragazza che si finge una loro aiutante e che riesce a riportarli nel presente. Si scopre poco dopo che Millie in realt\u00e0 \u00e8 uno dei tanti Revisori. Era giunta in quel luogo proprio per uccidere i protagonisti, e li riporta nel presente per ucciderli nel momento considerato da lei \"temporalmente\" migliore. I ragazzi si accorgono troppo tardi dell'errore commesso, cos\u00ec Millie riesce ad uccidere tutti i presenti nella stanza: non avverte per\u00f2 che Ray \u00e8 ancora vivo, e che, con le sue ultime forze, riesce a rovesciare una pinta di birra sul foglietto della loro fama cancellando il testo. Cos\u00ec i Revisori non avranno pi\u00f9 motivo di uccidere i tre amici \"non pi\u00f9 famosi\".\nCritiche.\nIl film \u00e8 stato recensito negativamente. Nel sito Rotten Tomatoes ha avuto una valutazione di 37%. Il giornale The Sunday Times gli ha dato due stelle su cinque, invece il Times gli ha dato 3 su 5. Il film \u00e8 stato inoltre recensito da quotidiani come The Daily Mirror, The Guardian, The Independent."}
{"id": "3835628", "revid": "703261", "url": "https://it.wikipedia.org/wiki?curid=3835628", "title": "Il Corriere Sportivo", "text": ""}
{"id": "3835629", "revid": "963244", "url": "https://it.wikipedia.org/wiki?curid=3835629", "title": "Ultan di Ardbraccan", "text": "Biografia.\nUltan fond\u00f2 una scuola, nella quale istruiva e dava da mangiare agli studenti poveri. Fu noto per essere stato un collezionista degli scritti di Santa Brigida, trascritti in un manoscritto miniato. Era anche conosciuto per i suoi inni.\nFu lo zio materno di Santa Brigida, e raccolse una biografia della nipote per il suo allievo, San Brogan Cloen di Rostuirc, su Ossory. La confusione sulla sua cronologia (suggerisce una straordinaria longevit\u00e0, cio\u00e8 180 anni, perch\u00e9 la sua morte \u00e8 indicata nel 657) si spiega con il fatto che il 657 \u00e8 la data di morte di un diverso Ultan, il fratello e compagno di Furseo.\nSuccedette a San Breccan quale abate-vescovo di Ardbraccan intorno all'anno 570.\nSebbene non siano pervenuti scritti contemporanei della sua vita, si crede sia stato vescovo di Meath e seguace Desi di Meath. Molto di lui \u00e8 presente nel Martirologio di Aengus. La sua festa viene celebrata dalla Chiesa cattolica il 4 settembre."}
{"id": "3835634", "revid": "594360", "url": "https://it.wikipedia.org/wiki?curid=3835634", "title": "Meredith Fell", "text": ""}
{"id": "3835640", "revid": "767487", "url": "https://it.wikipedia.org/wiki?curid=3835640", "title": "L'asinello", "text": "L'asinello (\"The Small One\") \u00e8 un film del 1978 prodotto e diretto da Don Bluth. \u00c8 un cortometraggio d'animazione prodotto dalla Walt Disney Productions come progetto per la sua nuova generazione di animatori, ed \u00e8 basato sull'omonimo romanzo per bambini natalizio di Charles Tazewell. Fu distribuito negli Stati Uniti il 16 dicembre 1978, abbinato a una riedizione di \"Pinocchio\".\nTrama.\nUn ragazzino abita in una povera casa con suo padre e i loro quattro asini appena fuori dalle porte di Nazareth: l'asino pi\u00f9 anziano, Piccolo, migliore amico del ragazzo, \u00e8 gracile e non ha pi\u00f9 forza, per cui il padrone, non potendo pi\u00f9 pagarne il cibo, vuole venderlo. Anche se rattristato, il ragazzino si offre di portare Piccolo personalmente al mercato, cos\u00ec da assicurarsi di trovargli un nuovo padrone che si prenda adeguatamente cura di lui. Il primo a cui il ragazzo cerca di vendere Piccolo si rivela essere un conciatore, che comprerebbe l'asinello solo per ricavarne una pelle; i due amici scappano dalla sua bottega terrorizzati. Dopo essersi imbattuti in un vasaio e in un pasticciere, che rifiutano l'acquisto perch\u00e9 Piccolo non sarebbe abbastanza forte per lavorare, tre banchieri disonesti indirizzano i due amici verso un banditore di cavalli. Quest'ultimo, vedendo la magrezza di Piccolo, inizia a prendersi gioco di lui e del suo padrone di fronte alla folla divertita, fino a che l'asino non reagisce disarcionando il mercante. Il ragazzino e l'asino fuggono via e, perduta ogni speranza, si siedono all'angolo di una strada, piangendo disperatamente. In quel momento un uomo si avvicina al ragazzo e gli chiede se pu\u00f2 vendergli Piccolo per portare sua moglie incinta a Betlemme. Promette inoltre che tratter\u00e0 bene l'asinello. Il ragazzo allora gli vende Piccolo e lo saluta per l'ultima volta. Mentre il ragazzino guarda Piccolo allontanarsi, decide di salire sulle mura per dare un'ultima occhiata all'asinello e vede una stella luminosa, che rivela l'identit\u00e0 dell'uomo che ha comprato Piccolo: \u00e8 san Giuseppe, e Piccolo assister\u00e0 dunque alla nascita di Ges\u00f9.\nProduzione.\nL'idea de \"L'asinello\" nacque dallo sceneggiatore tirocinante Peter Young che trov\u00f2 il libro tra le propriet\u00e0 opzionali della biblioteca dello studio. Svilupp\u00f2 gli storyboard iniziali a casa e li propose a Ron W. Miller, che afferm\u00f2 che si trattava di una storia con \"cuore\". Per aiutare a perfezionare gli storyboard, Miller chiese all'artista degli storyboard veterano Vance Gerry di collaborare con Young. Eric Larson, all'epoca a capo del programma di formazione dello studio, aveva pensato che sarebbe stato lui a dirigere il film e incaric\u00f2 Burny Mattinson di aiutare a riprendere la storia, cos\u00ec come l'animatore veterano Cliff Nordberg di aiutare nell'animazione. Secondo Mattinson, il team and\u00f2 a casa il venerd\u00ec per il fine settimana e torn\u00f2 il luned\u00ec successivo trovando il proprio lavoro cestinato perch\u00e9 la direzione dello studio aveva deciso di affidare il progetto a Don Bluth come regista. L'animatrice Betsy Baytos afferm\u00f2 che Larson, in reazione alla notizia, \"scosse solo la testa e sapeva di non essere apprezzato. Sentiva che i vecchi tempi erano finiti\". In retrospettiva, Bluth dichiar\u00f2: \"\"L'asinello\" era qualcosa che ho diretto per tenere occupata la troupe fino a \"Elliott, il drago invisibile\" (...) [Larson] avrebbe potuto essere coinvolto nell'area degli storyboard. Non ottenne la regia. Credo che avesse scelto di insegnare\". Dato il budget di produzione assegnato, Bluth compose lui stesso due canzoni, con una terza canzone composta dall'assistente alla regia Richard Rich, e ricicl\u00f2 l'animazione del ragazzo da quella di Mowgli ne \"Il libro della giungla\" (1967).\nDistribuzione.\nData di uscita.\nLe date di uscita internazionali sono state:\nEdizione italiana.\nL'edizione italiana del film, abbinata a una riedizione de \"Gli Aristogatti\", \u00e8 a cura di Roberto De Leonardis. Il doppiaggio fu eseguito presso la International Recording con la partecipazione della D.E.F.I.S. e diretto da Giorgio Bonora, mentre la direzione musicale \u00e8 di Pietro Carapellucci. Le canzoni sono cantate da Paola Orlandi, Davide Lepore e dal Quartetto Brancucci.\nEdizioni home video.\nIl film fu pubblicato in VHS in America del Nord il 14 dicembre 1990 nella collana \"Walt Disney Mini Classics\", mentre in DVD-Video nella raccolta \"Classic Holiday Stories\", uscita il 27 settembre 2005 come nono volume della collana \"Classic Cartoon Favorites\", e nel settimo volume della collana \"Walt Disney Animation Collection: Classic Short Films\", uscito il 29 settembre 2009. L'edizione italiana fu invece distribuita in VHS nel settembre 1982 (con i corti extra \"La notte di Natale\", \"Pap\u00e0 Natale\", \"Once Upon a Wintertime\", \"Provviste per l'inverno\" e \"I pescatori di stelle\"), nel novembre 1995 nella collana \"I Miniclassici\" e il 5 dicembre 2002 nella raccolta \"3, 2, 1... \u00e8 Natale!\", pubblicata anche in DVD.\nAltri media.\nIl cortometraggio fu adattato in una storia a fumetti disegnata da Pete Alvarado e pubblicata nel gennaio 1979 nel numero 48 della rivista \"Walt Disney Showcase\"; la traduzione italiana fu pubblicata per la prima volta il 20 dicembre 1981 nel numero 1360 di \"Topolino\"."}
{"id": "3835644", "revid": "767487", "url": "https://it.wikipedia.org/wiki?curid=3835644", "title": "Maic Sema", "text": "Biografia.\n\u00c8 fratello maggiore di Ken Sema, anch'egli calciatore.\nCarriera.\nClub.\nIFK Norrk\u00f6ping e Sylvia.\nNacque in Svezia da genitori congolesi da poco arrivati in Scandinavia (entrambi lasciarono Kinshasa nel 1987).\nSema cominci\u00f2 la carriera professionistica con la maglia del Norrk\u00f6ping, senza scendere mai in campo. Nel 2007 pass\u00f2 al Sylvia, club militante nella Superettan, dove totalizz\u00f2 25 apparizioni e 3 reti.\nHammarby.\nFu poi acquistato dall'Hammarby. Esord\u00ec nella Allsvenskan il 1\u00ba settembre 2008, sostituendo Haris Laitinen nella sconfitta per 5-1 in casa dell'Helsingborg. Al termine del campionato 2009, la sua squadra retrocesse nella Superettan, ma Sema rest\u00f2 in forza al club per altre due stagioni.\nHaugesund e il prestito al MVV.\nIl 6 gennaio 2012 fu reso noto il suo trasferimento ai norvegesi dell'Haugesund, firmando un contratto dalla durata triennale.\nIl 2 settembre 2013, pass\u00f2 in prestito agli olandesi del MVV. A gennaio 2014, torn\u00f2 allo Haugesund. A fine stagione, si liber\u00f2 a parametro zero.\nAEL Limassol.\nSvincolato, il 26 gennaio 2015 firm\u00f2 con i ciprioti dell'AEL Limassol. Al termine del campionato rimase svincolato, ma torn\u00f2 a far parte dello stesso club pochi mesi dopo, a settembre, firmando nuovamente a parametro zero.\n\u00d6rebro.\nA pochi mesi dalla scadenza di contratto con il club cipriota, nel gennaio 2016 si accord\u00f2 per due anni con l'\u00d6rebro, tornando cos\u00ec a giocare in Svezia. In due stagioni complete realizz\u00f2 complessivamente 12 gol in 55 partite di Allsvenskan. Il suo rapporto con il club bianconero si interruppe al raggiungimento della scadenza contrattuale, non avendo trovato con il club un accordo per il rinnovo.\nNorthEast United.\nLibero da vincoli contrattuali, nel gennaio 2018 scelse di continuare la sua carriera in India, al NorthEast United dove per\u00f2 ebbe una permanenza piuttosto breve di circa due mesi, anche in virt\u00f9 di una clausola che gli consentiva di uscire dal contratto in anticipo rispetto alla scadenza fissata per il maggio 2019.\nGIF Sundsvall.\nL'opzione di uscita dal contratto con il club indiano permise a Sema di essere tesserato dal GIF Sundsvall gi\u00e0 nel marzo 2018, a pochi giorni dall'inizio dell'Allsvenskan 2018. Dopo aver fatto parte della rosa che chiuse all'8\u00ba posto una delle migliori stagioni della storia del club, Sema inizi\u00f2 con il GIF Sundsvall anche il campionato 2019.\nRitorno a Norrk\u00f6ping.\nNell'agosto 2019 fu protagonista di uno scambio: torn\u00f2 infatti all'IFK Norrk\u00f6ping \u2013 principale squadra dell'omonima cittadina in cui Sema \u00e8 cresciuto \u2013 in cambio del portiere David Mitov Nilsson che ha fatto il percorso opposto.\nStatistiche.\nPresenze e reti nei club.\n\"Statistiche aggiornate al 26 gennaio 2016.\""}
{"id": "3835655", "revid": "1573940", "url": "https://it.wikipedia.org/wiki?curid=3835655", "title": "Diplocentria", "text": "Diplocentria \u00e8 un genere di ragni appartenente alla famiglia Linyphiidae.\nDistribuzione.\nLe 8 specie oggi attribuite a questo genere sono state reperite in varie localit\u00e0 della regione olartica: solo due specie sono da considerarsi endemismi, la \"D. changajensis\" della Mongolia e la \"D. forsslundi\" della Svezia.\nIn Italia la \"D. mediocris\" \u00e8 stata rinvenuta in Italia settentrionale; si hanno notizie anche di rinvenimenti della \"D. bidentata\" e della \"D. rectangulata\".\nTassonomia.\nConsiderato un sinonimo anteriore di \"Scotoussa\" , a seguito di un lavoro di Holm del 1945 e di un altro di Chamberlin &amp; Ivie sempre del 1945.\n\u00c8 anche sinonimo anteriore di \"Microcentria\" , (a sua volta sinonimo anteriore di \"Smodigoides\" a seguito di uno studio di Holm del 1945) in conseguenza di un lavoro di Wunderlich del 1970.\nL'aracnologo Millidge nel 1977 identific\u00f2 \"Micronetria\" come sinonimo posteriore di Asthenargus ; denominazione non accettata in seguito da altri autori, incluso Millidge stesso in un lavoro del 1984.\nInfine va riscontrato che non \u00e8 un sinonimo anteriore di Mioxena , a seguito di un lavoro di Denis del 1947.\nA dicembre 2011, si compone di 8 specie:\nSpecie trasferite.\nSono ragni di difficile classificazione per la variabilit\u00e0 di alcuni caratteri: ben 6 specie originariamente ascritte qui sono state trasferite altrove, e in sei generi diversi fra loro."}
{"id": "3835658", "revid": "635893", "url": "https://it.wikipedia.org/wiki?curid=3835658", "title": "Pirro del Balzo", "text": "Fu 1\u00ba principe di Altamura, duca di Andria e Venosa, conte di Acerra, Bisceglie, Copertino e Montescaglioso, signore di Mottola e San Vito e gran connestabile del Regno di Napoli. \u00c8 noto per essere stato uno dei principali artefici della congiura dei baroni contro il re del Regno di Napoli Ferrante d'Aragona.\nBiografia.\nEra il figlio primogenito di Francesco del Balzo, 3\u00ba duca di Andria, e di Sancia di Chiaromonte, contessa di Copertino e sorella di Isabella, moglie del re del Regno di Napoli Ferrante d'Aragona.\nNel 1451 spos\u00f2 Maria Donata Orsini del Balzo, figlia di Gabriele, duca di Venosa, e Giovanna Caracciolo. Alla morte del padre, ucciso nel 1453 sotto le mura di Costantinopoli, Maria Donata, ottenuto il regio assenso, nel 1454 gli port\u00f2 in dote il ducato di Venosa e numerose citt\u00e0 del Regno tra le quali Acerra, Ruvo e Minervino.\nDurante la guerra per il possesso del Regno di Napoli che oppone il duca Giovanni d'Angi\u00f2 (figlio dell'ex re Renato) agli Aragonesi, Pirro, insieme al padre, si schier\u00f2 a favore di re Ferrante contro l'Angioino, sostenuto dai vari baroni che si erano ribellati al loro re. Tra questi spiccavano il principe di Taranto, Giovanni Antonio Orsini del Balzo, ed il principe di Rossano, Marino Marzano. Dopo la rotta di Sarno (7 luglio 1460) subita dagli Aragonesi, Giovanni Antonio Orsini del Balzo nell'estate del 1462 assedi\u00f2 Andria, tenacemente difesa da Pirro e dal padre, in quanto questi avevano rifiutato al duca Giovanni il giuramento di fedelt\u00e0, riuscendo a farli prigionieri. Anche Spinazzola, dove si trovava la moglie di Pirro con i figli, venne assediata dal principe di Taranto e costretta alla resa. Dopo la vittoria Aragonese a Troia (18 agosto 1462), quale ringraziamento per l'aiuto prestato, il re Ferrante insign\u00ec Francesco del Balzo della carica di Gran Connestabile del Regno e di Presidente del Regio Consiglio mentre il 10 agosto 1464 don\u00f2 a Pirro il feudo di Ginosa, appartenuto al ribelle Guido Moliterno.\nA seguito della presa di Otranto (1480) da parte dei Turchi, Pirro partecip\u00f2 alla battaglia di Otranto distinguendosi a Roca per un fatto d'armi che vide la morte di 70 Turchi che si stavano rifornendosi di armi e vettovaglie.\nDopo la morte del padre (1482), Pirro, forse anche in ringraziamento per il sostegno dato durante tutti quegli anni difficili, ottenne altri favori; il 3 novembre 1481 il re lo cre\u00f2 Gran Connestabile del Regno ed il 16 ottobre 1482 gli don\u00f2 la terra di Altamura con il titolo di principe.\nCon ogni probabilit\u00e0 Pirro fu presente a Melfi, nella primavera del 1485, al matrimonio di Troiano Caracciolo con Ippolita Sanseverino, a quello che fu il primo atto della congiura dei baroni contro il re. Nell'autunno anzich\u00e9 recarsi in Abruzzo a fronteggiare Giovanni della Rovere, che aveva invaso le terre del Regno, rimase in Puglia, dove si impadron\u00ec di Spinazzola, Genzano, Barletta; ma Ferrandino d'Aragona riusc\u00ec a recuperare le terre perdute ed anche Acerra ai danni di Pirro. Nei primi di settembre del 1486 Pirro si sottometteva formalmente al re, ma subito dopo fu tra i baroni che giurarono di continuare la lotta contro il sovrano. Alfonso II d'Aragona allora conquist\u00f2 Venosa e Pirro prese la dura decisione di sottomettersi a Ferrante (18 dicembre 1486).\nMa i baroni continuavano a tramare contro il sovrano. Pirro si sentiva forte del legame con la corte (la figlia Isabella aveva appena sposato Federico d'Aragona, fratello del re) e si accord\u00f2 con Roberto Sanseverino, principe di Salerno, per un complotto decisivo che avrebbe preso le mosse da Roma. Ma la mancanza di determinazione gli imped\u00ec di partire: Pirro fu arrestato insieme con numerosi altri baroni il 4 luglio 1487 e rinchiuso nel Castelnuovo di Napoli, da dove non usc\u00ec pi\u00f9. Tutte le sue propriet\u00e0 furono confiscate e finirono nelle mani del genero Federico d'Aragona.\nDiscendenza.\nDalla moglie Maria Donata Orsini del Balzo (\u2020 1485) Pirro ebbe:"}
{"id": "3835662", "revid": "1442080", "url": "https://it.wikipedia.org/wiki?curid=3835662", "title": "Fila Europa Cup 1983 - Singolare", "text": "Il singolare del torneo di tennis Fila Europa Cup 1983, facente parte del Virginia Slims World Championship Series 1983, ha avuto come vincitrice Andrea Temesv\u00e1ri che ha battuto in finale Eva Pfaff 6\u20134, 6\u20132."}
{"id": "3835664", "revid": "1071822", "url": "https://it.wikipedia.org/wiki?curid=3835664", "title": "Hans Hausamann", "text": "Biografia.\nHans Hausamann nasce il 6 marzo 1897 nel Canton Appenzello. Da bambino e adolescente apprende \u2013 dopo le scole dell'obbligo ad Heiden \u2013 il mestiere di fotografo grazie a suo padre e al nonno. Continua la tradizione di famiglia e segue una formazione di fotografo e cineasta a San Gallo e a Losanna. A diciannove anni inizia a lavorare presso la \"Walz\" di San Gallo che acquister\u00e0 qualche anno dopo. Nel 1925 fonda la \"Hausamann &amp; Co AG\" con negozi specializzati a San Gallo e Zurigo, inaugurando il primo commercio di materiale fotografico per corrispondenza della Svizzera. \nOltre alla fotografia, Hausamann mostra grande interesse per tutto ci\u00f2 che riguarda l'esercito. Tuttavia, dopo la chiamata alla mobilitazione durante la Prima guerra mondiale (con il grado di tenente), rinuncia alla carriera militare. \nHausamann \u00e8 di opinioni moderate: \u00e8 un liberale-radicale, ma mantiene rapporti con il Partito socialista, massone (membro dal 1922 della loggia \"Concordia\" di San Gallo, appartenente alla Gran Loggia svizzera Alpina ), cresciuto in una famiglia protestante. Intimamente democratico e preoccupato dall'ascesa dei nazionalismi in Europa, nel 1930 crea un servizio stampa per contrastare il diffuso antimilitarismo svizzero. Si occupa dapprima della produzione di filmati per l'istruzione delle forze armate, poi dirige l'ufficio stampa della Societ\u00e0 Svizzera degli Ufficiali. Nel 1935 si impegna nella vittoriosa campagna a favore del prolungamento del servizio militare. \nA partire dagli anni 30 crea una propria rete di informatori, basata a Teufen, allacciando importanti contatti con agenti alleati in Svizzera. In particolare Hausamann \u00e8 il contatto elvetico di Rudolf Roessler (alias Lucy) e di Alexander Rado (alias Dora) informatori del GRU sovietico. Hausamann funge da anello di congiunzione fra Roessler e il MI6 britannico: attraverso Hausamann la Gran Bretagna (che grazie al programma Ultra decripta i messaggi tedeschi di Enigma) informa i servizi sovietici, senza dover mettere questi ultimi a conoscenza dell'esistenza di Ultra. A partire del 1935 la rete di Hausamann (il \"B\u00fcro Ha\") viene associata ai servizi di informazione elvetici diretti da Roger Masson e la sede principale (nel 1940) viene spostata nei pressi di Lucerna. A partire dal 1938 Hausamann diviene consulente per la difesa del Partito socialista. Negli anni 40, Hausamann si scontra con il consigliere federale Marcel Pilet-Golaz, considerato troppo accondiscendente con le Potenze dell\u2019Asse. Hausamann contribuisce alla fondazione della Lega degli ufficiali (luglio 1940), dell'Azione di resistenza nazionale (settembre 1940), dell'Eidgen\u00f6ssische Gemeischaft (gennaio 1941) e diviene relatore di Esercito e Focolare: associazioni militari e civili volte a rinsaldare la coesione nazionale e a cimentare la volont\u00e0 di resistenza svizzera in un'Europa totalitaria. \nNel 1946, il B\u00fcro Ha venne sciolto: Hausamann lavora per breve tempo come ufficiale di collegamento per la Francia nel Vorarlberg (\u2192 Occupazione alleata dell'Austria). Successivamente torna ad occuparsi del suo negozio di fotografie a San Gallo. Trascorre gli ultimi anni nel Canton Ticino a Orselina."}
{"id": "3835672", "revid": "767487", "url": "https://it.wikipedia.org/wiki?curid=3835672", "title": "Cuckoo Boohoo", "text": "Cuckoo Boohoo \u00e8 il secondo album degli A Toys Orchestra, pubblicato nel 2004.\nIl disco.\n\u00c8 il primo album realizzato insieme al tastierista Fausto Ferrara. Inoltre \u00e8 anche il primo disco distribuito dalla Urtovox.\nIl nome dell'album deriva dal suono onamotopeico dei vecchi orologi a cuc\u00f9."}
{"id": "3835676", "revid": "287204", "url": "https://it.wikipedia.org/wiki?curid=3835676", "title": "Hall of Fame Tennis Championships 1983 - Singolare femminile", "text": "Il singolare femminile del torneo di tennis Hall of Fame Tennis Championships 1983, facente parte del Virginia Slims World Championship Series 1983, ha avuto come vincitrice Alycia Moulton che ha battuto in finale Kimberly Shaefer 6-3, 6-2."}
{"id": "3835678", "revid": "599013", "url": "https://it.wikipedia.org/wiki?curid=3835678", "title": "Albert Cole", "text": "Carriera.\nClub.\nCole vest\u00ec le maglie di Mighty Blackpool e Empoli, prima di passare ai norvegesi del Raufoss. Esord\u00ec nella 1. divisjon il 14 maggio 2000, sostituendo Tomas Nyg\u00e5rd nella sconfitta casalinga per 0-3 contro il Lyn Oslo. Il 20 agosto dello stesso anno, segn\u00f2 la prima rete, nella sconfitta per 2-4 contro lo Skeid.\nNazionale.\nCole conta 2 presenze per la ."}
{"id": "3835682", "revid": "287204", "url": "https://it.wikipedia.org/wiki?curid=3835682", "title": "Toray Pan Pacific Open 1983 - Singolare", "text": "Il singolare del torneo di tennis Toray Pan Pacific Open 1983, facente parte del Virginia Slims World Championship Series 1983, ha avuto come vincitrice Lisa Bonder che ha battuto in finale Andrea Jaeger 6-2, 5-7, 6-1."}
{"id": "3835690", "revid": "2730", "url": "https://it.wikipedia.org/wiki?curid=3835690", "title": "Virginia Slims of Utah 1983 - Singolare", "text": "Il singolare del torneo di tennis Virginia Slims of Utah 1983, facente parte del Virginia Slims World Championship Series 1983, ha avuto come vincitrice Yvonne Vermaak che ha battuto in finale Felicia Raschiatore 6-2, 0-6, 7-5."}
{"id": "3835692", "revid": "330019", "url": "https://it.wikipedia.org/wiki?curid=3835692", "title": "Muirchu moccu Machtheni", "text": "Biografia.\nEgli \u00e8 noto per la sua \"Vita sancti Patricii\" o \"agiografia di San Patrizio\", una delle prime del famoso santo irlandese del V secolo, che accredita Patrizio di aver convertito l'Irlanda al cattolicesimo prima della diffusione del monachesimo. L'opera venne dedicata al vescovo Aed di Sl\u00e9bte. \nMentre contiene molti episodi miracolosi, il lavoro \u00e8 probabilmente \"pi\u00f9 accurato di quanto non ci si possa aspettare date la fonti disponibili\""}
{"id": "3835693", "revid": "287204", "url": "https://it.wikipedia.org/wiki?curid=3835693", "title": "Virginia Slims of Richmond 1983 - Singolare", "text": "Il singolare del torneo di tennis Virginia Slims of Richmond 1983, facente parte del Virginia Slims World Championship Series 1983, ha avuto come vincitrice Rosalyn Fairbank che ha battuto in finale Kathy Jordan '6-4, 5-7, 6-4."}
{"id": "3835694", "revid": "1318658", "url": "https://it.wikipedia.org/wiki?curid=3835694", "title": "Cattedrale di San Rombaldo", "text": "La cattedrale di San Rombaldo, o in lingua fiamminga Sint-Romboutskathedraal \u00e8 l'edificio religioso pi\u00f9 importante della citt\u00e0 di Malines, nelle Fiandre. \u00c8 sede dell'arcidiocesi di Malines-Bruxelles, metropolitana-primaziale del Belgio. \u00c8 dedicata a san Rombaldo, monaco di origini irlandesi che, eletto vescovo a Roma, cristianizz\u00f2 il Brabante.\nIl suo possente campanile di 97,27 m, gi\u00e0 ammirato da Vauban, le ha meritato il riconoscimento dell'UNESCO che la inser\u00ec nella lista dei campanili di Belgio e Francia del Patrimonio mondiale dell'umanit\u00e0.\nNel 1985, in occasione della visita per il suo 65\u00ba compleanno, papa Giovanni Paolo II vi ha celebrato la messa.\nStoria e descrizione.\nLa costruzione della cattedrale inizi\u00f2 nel 1217 in stile gotico e venne consacrata nel 1312, al compimento del coro, del transetto e di tre campate della navata centrale.\nIntorno al 1335 inizi\u00f2 una nuova fase di costruzione e ampliamento dell'edificio secondo i nuovi criteri dello stile gotico brabantino che, insieme alla Cattedrale di Anversa, costituir\u00e0 il pi\u00f9 alto esempio di quello stile. L'architetto Jean d'Oisy alz\u00f2 la navata e il coro, inserendo inoltre un deambulatorio a sette cappelle radiali. Morto d'Oisy nel 1375, le volte furono completate tra il 1437 (navata) e il 1451 (coro). Le architetture del XIV secolo sono considerate come il primo esempio del Gotico brabantino, direttamente impiegate nella costruzione della vicina chiesa di San Gummaro a Lier.\nDal 1452 al 1520 venne costruita la torre, ad opera della famiglia di costruttori cittadini Keldermans, divenuta in seguito anche emblema della potenza comunale. Le cappelle lungo la navata laterale nord vennero aggiunte intorno al 1500.\nDurante le guerre di religione del XVI secolo, gran parte del mobilio e del tesoro andarono perduti e in particolare nel 1580 la cattedrale venne saccheggiata dagli inglesi. Le reliquie, disperse, furono successivamente ritrovate dai fedeli. Durante il regime calvinista, tra il 1580 e 1585, la chiesa divenne di culto protestante e tutti gli oggetti di culto cattolico furono rimossi. Il 4 agosto 1585 la cattedrale torn\u00f2 al Cattolicesimo.\nIl tesoro della cattedrale venne nuovamente depretato durante le invasioni napoleoniche del 1792 e del 1794. La cattedrale, inoltre, fu gravemente danneggiata dai bombardamenti durante la prima guerra mondiale e da un incendio nel 1972.\nLa Torre di San Rombaldo.\nLa possente torre, una delle pi\u00f9 famose del Belgio, domina con la sua massa quadrangolare il paesaggio urbano. Nel corso dei secoli serv\u00ec non solo da campanile alla cattedrale, ma anche come Beffroi alla citt\u00e0, quindi atto a custodire i preziosi diplomi dei diritti cittadini, la campana dall'allarme incendi e come torre di avvistamento.\nA Jan II Keldermans si deve l'ambiziosissimo progetto, concepito per una torre dall'altezza di 600 piedi (circa 167 metri). I lavori delle fondamenta iniziarono nel 1449 e la prima pietra della torre fu posta il 22 maggio 1452. L'esecuzione dei lavori, nelle stesse mani del progettista, avanzavano di circa 1,5 metri all'anno. Ma con l'iniziare delle guerre di religione i mezzi scarseggiarono e i lavori rallentarono, fino ad essere definitivamente sospesi nel 1520. Inoltre nel 1546 esplose la polveriera della citt\u00e0 e con essa un terzo di Malines venne devastata con circa 200 vittime. Allora si decise l'abbandono del progetto e la torre rest\u00f2 incompiuta all'altezza di 97,28 metri.\nLa torre venne dotata, all'epoca, di un grandioso carillon di 49 campane ancora funzionante e raddoppiato nel 1981 dalla \"Real Fonderia Eijsbouts\". Fra le 98 campane che oggi lo compongono emergono la \"Salvator\", dal peso di 8,884 tonnellate; \"Jehsus\" fusa nel 1460; e \"Liberation\" aggiunta nel 1947. Il peso totale dello strumento \u00e8 di oltre 80 tonnellate.\nInterno.\nL'entrata principale \u00e8 sotto la torre ed immette direttamente nella navata centrale. Il vasto interno \u00e8 a pianta a croce latina, diviso in tre navate da pilastri cilindrici, con transetto, coro a deambulatorio e cappelle radiali. Del preziosissimo mobilio gotico, di cui si contavano circa 40 altari finemente decorati, non restano che gli stemmi araldici lignei, appesi alle pareti. Risalgono ai Trenta cavalieri del Toson d'oro che si riunivano nella cattedrale presieduti dal giovane Filippo il Bello durante la sua reggenza borgognona da parte del padre. Infatti gli arredi antichi scomparvero durante le guerre di religione del 1566-1585, quando la cattedrale, pur risparmiata dall'Iconoclastia del 1566, sub\u00ec i saccheggi spagnoli, del 1572 da parte delle truppe di Don Fadrique, figlio del Duca d'Alba; e quello furioso dei mercenari inglesi al servizio degli Stati Generali nel 1580.\nCol ritorno al Cattolicesimo, nel XVII secolo si provvide alla ridecorazione dell'edificio. Furono aggiunte le statue degli Apostoli e degli Evangelisti ai pilastri della navata centrale, commissionate delle vetrate istoriate e ingaggiato lo scultore Luc Fayd'herbe per il nuovo arredo del presbiterio. Fayd'herbe nel 1665 realizza l'altar maggiore marmoreo in stile barocco con 25 dipinti della \"Storia di San Rombaldo\", e le quattro tombe degli arcivescovi ai lati.\nOpere d'arte.\nInoltre una balaustra di Artus Quellinus il Giovane, dipinti di Abraham Janssens e Gaspar de Crayer"}
{"id": "3835697", "revid": "287204", "url": "https://it.wikipedia.org/wiki?curid=3835697", "title": "NgalSo", "text": "NgalSo \u00e8 una tecnica di meditazione buddhista insegnata da lama Gangchen Rinpoche.\nDescrizione.\nIl termine \"Ngalso\" \u00e8 una parola tibetana composta da due sillabe: \"Ngal\", che indica il lato negativo dei mondi interno ed esterno comprendente fattori quali malattie, stanchezza e inquinamento, da sottoporre a purificazione, e \"So\", implicante il lato positivo, fatto di tutte le energie favorevoli e le qualit\u00e0 che vanno incrementate.\nStudiato da lama Gangchen Rinpoche, il Ngalso combina tra loro tecniche meditative fatte risalire agli insegnamenti del Buddha \u015a\u0101kyamuni, con l'aggiunta della composizione di mudr\u0101, della recitazione di mantra, del controllo del respiro, della presunta apertura dei cosiddetti blocchi energetici, delle visualizzazioni."}
{"id": "3835699", "revid": "1442080", "url": "https://it.wikipedia.org/wiki?curid=3835699", "title": "Virginia Slims of Kansas 1983 - Singolare", "text": "Il singolare del torneo di tennis Virginia Slims of Kansas 1983, facente parte del Virginia Slims World Championship Series 1983, ha avuto come vincitrice Elizabeth Sayers che ha battuto in finale Anne Minter 6\u20133, 6\u20131."}
{"id": "3835703", "revid": "119227964", "url": "https://it.wikipedia.org/wiki?curid=3835703", "title": "Christopher Lloyd (sceneggiatore)", "text": "Carriera.\nha iniziato il suo lavoro di sceneggiatore con le prime 4 stagioni di \"Cuori senza et\u00e0\" (\"The Golden Girls\"). Ha poi scritto e prodotto insieme al suo team di collaboratori serie di enorme successo come \"Frasier\", spin off di \"Cin cin\" (\"Cheers\") e \"Modern Family\"; per \"Frasier\" \u00e8 stato anche co-produttore esecutivo dal 1993 al 1994 e produttore esecutivo dal 1994 al 2000 e dal 2003 al 2004.\nNegli Stati Uniti \u00e8 anche noto per sceneggiature e produzioni come \"Wings\" e \"Back to You\", il cui protagonista \u00e8 Kelsey Grammer, gi\u00e0 protagonista di \"Frasier\" e co-protagonista in \"Cin cin\". Ha riutilizzato spesso attori che ha gi\u00e0 conosciuto nei suoi lavori: per esempio, l'attrice Shelley Long (che interpret\u00f2 la divertente e nevrotica cameriera Diane Chambers in \"Cin Cin\") \u00e8 tornata spesso sia in \"Frasier\" sia in \"Modern Family\", dove ha interpretato la madre dei protagonisti. Nel corso della sua carriera, Lloyd ha ricevuto numerosi premi e candidature ai pi\u00f9 prestigiosi riconoscimenti del settore, tra cui gli Emmy Awards (di cui ne ha vinti 9).\nVita personale.\n\u00c8 figlio di David Lloyd, noto sceneggiatore per sit-com (tra cui \"Cin cin\", \"Frasier\" e \"Wings\") ed \u00e8 sposato con l'attrice Arleen Sorkin, con cui ha avuto 2 figli, Eli e Owen."}
{"id": "3835706", "revid": "599013", "url": "https://it.wikipedia.org/wiki?curid=3835706", "title": "Tricheco (disambigua)", "text": ""}
{"id": "3835718", "revid": "1442080", "url": "https://it.wikipedia.org/wiki?curid=3835718", "title": "US Indoors 1983 - Singolare", "text": "Il singolare del torneo di tennis US Indoors 1983, facente parte del Virginia Slims World Championship Series 1983, ha avuto come vincitrice Kimberly Shaefer che ha battuto in finale Sylvia Hanika 6\u20134, 6\u20133."}
{"id": "3835721", "revid": "287204", "url": "https://it.wikipedia.org/wiki?curid=3835721", "title": "Northern California Open 1983 - Singolare", "text": "Il singolare del torneo di tennis Northern California Open 1983, facente parte del Virginia Slims World Championship Series 1983, ha avuto come vincitrice Jennifer Mundel che ha battuto in finale Julie Harrington 6-4, 6-1."}
{"id": "3835723", "revid": "729019", "url": "https://it.wikipedia.org/wiki?curid=3835723", "title": "Fibra muscolare tipo 2b", "text": "Le fibre muscolari di tipo IIx (nell\u2019uomo; IIb nei topi), dette anche bianche, pallide, rapide, fasiche, affaticabili, a contrazione rapida, o tradotto dall'inglese fast twitch (FT), glicolitiche rapide, dall'inglese, \"fast glycolitic (FG)\", a contrazione rapida affaticabili, dall'inglese \"fast twitch fatigable (FF)\", rappresentano una delle tre principali tipologie di fibre muscolari che compongono il muscolo scheletrico, detto anche striato o volontario, assieme alle fibre rosse (o di tipo \u2160), e intermedie (di tipo \u2161a).\nDescrizione.\nIl tipo di fibra bianca assume un colorito biancastro a causa della scarsa presenza di mioglobina e mitocondri. Al contrario delle fibre rosse, sono provviste di una scarsa presenza di capillari ed utilizzano prevalentemente il processo metabolico anaerobico della glicolisi, avvalendosi degli enzimi glicolitici come fosforilasi, glicerolo-fosfato deidrogenasi. Tali fibre dimostrano anche un'elevata presenza dell'enzima miosina ATPasi, responsabile della velocit\u00e0 di accorciamento del sarcomero. Riescono ad idrolizzare l'ATP molto pi\u00f9 rapidamente e sono inadatte al lavoro protratto. Tali fibre fanno capo ai motoneuroni alfa (cellule nervose deputate all'invio degli impulsi nervosi verso le fibre muscolari) di tipo fasico, in grado di trasmettere impulsi nervosi ad alta velocit\u00e0 determinando una contrazione altrettanto veloce delle fibre che innervano. Sono dotate di maggiori riserve di glicogeno, hanno un maggiore diametro e sono raggruppate in un numero minore all'interno di un'unit\u00e0 motoria rispetto alle rosse. Il ripristino delle riserve energetiche avviene solo durante il riposo. Tali caratteristiche rendono le fibre bianche adatte agli sforzi anaerobici, sfruttando i meccanismi anaerobico alattacido, e anaerobico lattacido.\nLe fibre di tipo IIb sono dotate di maggiore potenza, sono quindi adatte a sforzi intensi e di breve durata che richiedono un grande impegno neuromuscolare. Hanno una rapida risposta allo stimolo nervoso, e hanno una resistenza limitata, quindi accusano una grande affaticabilit\u00e0. Esse raggiungono un picco di tensione notevolmente pi\u00f9 rapido, in 40 ms, contro gli 80-100 ms della fibra rossa. Sono reclutate nelle discipline di velocit\u00e0 e potenza, o giochi di squadra che richiedono sforzi brevi e intensi. La fibra bianca \u00e8 maggiormente presente negli atleti di potenza e di forza come i sollevatori di pesi (powerlifter, weightlifer, bodybuilder) o i discoboli.\nAlcuni studi hanno rivelato che il trasporto di glucosio a carico dei GLUT-4 all'interno delle fibre bianche \u00e8 minore rispetto a quello riscontrato nella fibra rossa (o di tipo \u2160), per\u00f2 la fibra bianca \u00e8 provvista di maggiori capacit\u00e0 di stoccaggio del glicogeno. Si osserva inoltre che un intenso allenamento di natura eccentrica determini un danno muscolare con conseguente riduzione dei GLUT-4 e ridotta sensibilit\u00e0 all'insulina. Sembra quindi che atleti di forza e potenza siano maggiormente esposti all'insulino resistenza rispetto agli atleti di endurance. Se da un lato la fibra rossa ha una maggiore affinit\u00e0 con l'insulina e con l'assorbimento di glucosio (maggiore sensibilit\u00e0 insulinica) per le sue capacit\u00e0 aerobiche glicolitiche, d'altra parte la fibra bianca riesce a stoccare maggiori quantit\u00e0 di glicogeno al suo interno per la preponderante attivit\u00e0 anaerobica glicolitica. Entrambi i tipi di fibra, in maniera diversa, contribuiscono quindi a migliorare la sensibilit\u00e0 insulinica: sia atleti di forza/potenza che di resistenza/durata, con un maggior sviluppo rispettivamente di fibra bianca e rossa, dimostrano di riuscire a contenere i peggioramenti della sensibilit\u00e0 insulinica e quindi della tolleranza glucidica, in seguito ad un periodo di riposo forzato."}
{"id": "3835729", "revid": "1543377", "url": "https://it.wikipedia.org/wiki?curid=3835729", "title": "Qualificazioni al campionato europeo di pallavolo maschile 2013", "text": "Le qualificazioni per il campionato europeo di pallavolo maschile 2013, le cui fasi finali si sono tenute in Danimarca e Polonia, si sono svolte tra il mese di maggio 2012 e giugno 2013. Hanno partecipato 29 squadre nazionali europee.\nDopo il primo turno, le squadre sono state divise in 6 gruppi da 4: le vincenti di ogni girone sono state ammesse al campionato europeo mentre le seconde classificate hanno disputato i play-off. In totale 9 squadre hanno ottenuto la qualificazione.\nSono gi\u00e0 qualificate Danimarca e Polonia, come paesi organizzatori, e le prime cinque qualificate al campionato europeo 2011 (in questo caso si \u00e8 qualificata la sesta poich\u00e9 la Polonia, terza classificata, \u00e8 qualificata di diritto)."}
{"id": "3835737", "revid": "287204", "url": "https://it.wikipedia.org/wiki?curid=3835737", "title": "A' Kat\u012bgoria 1983-1984", "text": "L'edizione 1983-84 della A' Kat\u012bgoria fu la 45\u00aa del massimo campionato cipriota; vide la vittoria finale dell', che conquista il suo tredicesimo titolo, il quarto consecutivo.\nFormula.\nLe 14 squadre si incontrarono in formazioni di andata e ritorno per un totale di 26 incontri; erano previsti due punti per la vittoria, uno per il pareggio, zero per la sconfitta.\nRetrocessero in Seconda Divisione le ultime due classificate."}
{"id": "3835750", "revid": "110157", "url": "https://it.wikipedia.org/wiki?curid=3835750", "title": "Rita-lin Songs", "text": "Rita-lin Songs \u00e8 un EP degli A Toys Orchestra, pubblicato nel 2011.\nIl disco.\nL'EP ha anticipato la pubblicazione dell'album \"Midnight (R)Evolution\". L'EP \u00e8 stato offerto in free download prima dell'uscita ufficiale per 6 giorni sul soundcloud della band (dal 18 al 24 maggio 2011).\nLa canzone \"Noir Dance\" \u00e8 contenuta anche in \"Midnight (R)Evolution\".In contemporanea al lancio dell'EP, il gruppo ha presentato anche il video di \"Backbone Blues\", tratto da\" Midnight Talks\", che vede Graziano Staino alla regia e Francesco Sonnati al montaggio e post produzione per Morgana Film."}
{"id": "3835762", "revid": "1310927", "url": "https://it.wikipedia.org/wiki?curid=3835762", "title": "Omonoia Aradippou", "text": "L'Omonia Aradippou (in greco \u039f\u03bc\u03cc\u03bd\u03bf\u03b9\u03b1 \u0391\u03c1\u03b1\u03b4\u03af\u03c0\u03c0\u03bf\u03c5) \u00e8 una squadra di calcio cipriota con sede nella citt\u00e0 di Aradhippou. Milita nella B' Kat\u012bgoria, la seconda serie cipriota.\nStoria.\nFondato nel 1929, dal 1978 ha sempre militato tra prima e seconda Divisione, con la sola eccezione della stagione 2002-2003 in cui, per altro risal\u00ec immediatamente in Seconda Divisione. Vanta una decina di partecipazioni nella massima serie cipriota, da cui manca dalla stagione '95-'96.\nNon ha mai partecipato a competizioni UEFA, mentre nella Coppa nazionale vanta diverse qualificazioni ai quarti di finale a cavallo tra gli anni '80 e '90."}
{"id": "3835771", "revid": "599013", "url": "https://it.wikipedia.org/wiki?curid=3835771", "title": "Nagoya Challenger 1990 - Doppio", "text": "Il doppio del torneo di tennis Nagoya Challenger 1990, facente parte dell'ATP Challenger Series, ha avuto come vincitori Il tabellone di doppio del Nagoya Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Johan Carlsson e David Lewis. In finale hanno sconfitto Sh\u016bz\u014d Matsuoka e Shigeru Ota con il punteggio di 7-5, 6-2."}
{"id": "3835774", "revid": "640277", "url": "https://it.wikipedia.org/wiki?curid=3835774", "title": "Il senso di ogni cosa", "text": "Il senso di ogni cosa \u00e8 un singolo del cantautore italiano Fabrizio Moro, pubblicato il 22 maggio 2009 come unico estratto dal primo EP \"Barabba\".\nDescrizione.\nCome affermato dal cantautore, il brano \u00e8 una dedica rivolta al proprio figlio, nato nell'agosto dello stesso anno. La canzone \u00e8 stata presentata dal vivo durante il Coca Cola Live @ MTV - The Summer Song.\nIl 22 maggio 2020 \u00e8 stata pubblicata una nuova versione del brano, accompagnata dal relativo videoclip."}
{"id": "3835775", "revid": "339392", "url": "https://it.wikipedia.org/wiki?curid=3835775", "title": "Ghidorah, the Three-Headed Monster", "text": ""}
{"id": "3835779", "revid": "253269", "url": "https://it.wikipedia.org/wiki?curid=3835779", "title": "Felix Silla", "text": "Biografia.\nFelix Silla, che era alto , nacque l'11 gennaio 1937 a Roccacasale in provincia dell'Aquila. Si trasfer\u00ec negli Stati Uniti nel 1955. Lavor\u00f2 inizialmente in un circo come acrobata: il suo talento lo port\u00f2 fino a Hollywood dove divenne stuntman e attore. Divenne noto anche per l'interpretazione del robottino Twiki nella serie televisiva \"Buck Rogers\" (1979-1981).\nApparve nei telefilm \"Vita da strega\" e la \"Famiglia Addams\".\nNel 1983 interpret\u00f2 il ruolo di un Ewok nel film \"Il ritorno dello Jedi\".\nSilla \u00e8 morto a Las Vegas nel 2021, a 84 anni, per un tumore al pancreas."}
{"id": "3835781", "revid": "1305772", "url": "https://it.wikipedia.org/wiki?curid=3835781", "title": "Midnight (R)Evolution", "text": "Midnight (R)Evolution \u00e8 il quinto album del gruppo pop-rock italiano A Toys Orchestra.\nIl disco.\nL'album presenta temi insoliti per la scrittura di Enzo Moretto, ossia le problematiche sociali.\nLa copertina \u00e8 opera del fotografo pugliese Alessandro Tricarico, che ha realizzato anche il booklet dell'album.\nL'album \u00e8 accompagnato da un DVD-documentario, diretto da Alberto Fabi, che ripercorre la storia del gruppo dagli esordi, con il titolo \"Midnight Stories (1996-2011)\".\nSono stati realizzati i videoclip dei brani \"Midnight revolution\" e \"Welcome to Babylon\"."}
{"id": "3835784", "revid": "2139727", "url": "https://it.wikipedia.org/wiki?curid=3835784", "title": "Emmeric de Vattel", "text": "Biografia.\nNato a Couvet nel principato di Neuch\u00e2tel (allora stato indipendente all'interno dell'odierna Svizzera), era uno dei nove figli del pastore protestante David de Vattel e di sua moglie Marie de Montmollin. Completati gli studi filosofici a Basilea, ricevette la nomina a consigliere privato di Augusto III, re di Polonia. Mor\u00ec nel 1767 di edema. \nOpere.\nIl suo libro pi\u00f9 importante che ebbe un'eco profonda nel diritto internazionale, fu \"Le droit des gens\", pubblicato nel 1758 a Londra. La prima traduzione italiana avvenne nel 1781-83 a Lione con il titolo \"Il diritto delle genti, ovvero Principii della legge naturale, applicati alla condotta e agli affari delle nazioni e de' sovrani. Opera scritta nell'idioma francese dal sig. di Vattel e recata nell'italiano da Lodovico Antonio Loschi\". La seconda e ultima edizione italiana fu stampata a Bologna nel 1804-5."}
{"id": "3835785", "revid": "767487", "url": "https://it.wikipedia.org/wiki?curid=3835785", "title": "Giuseppe Spagnulo", "text": "Vita ed opere.\nNato a Grottaglie, uno dei centri storici della ceramica, si forma tra il 1952 ed il 1958 presso l'\"Istituto d'arte per la ceramica\" di Faenza. Nel 1959 \u00e8 assistente nel laboratorio di scultura di Lucio Fontana ed Arnaldo Pomodoro e conosce Piero Manzoni. Nel 1968 prende parte alle proteste universitarie e lavora alla prima opera plastica in ferro. Su invito del Newport Harbor Art Museum, nel 1977 viaggia in California.\nLa sua prima formazione avviene nel laboratorio ceramico del padre, dove s'impadronisce della tecnica del tornio. Dopo aver compiuto i primi studi presso la Scuola d'Arte della sua citt\u00e0, si trasferisce all'Istituto della Ceramica di Faenza che frequenta dal 1952 al 1958, allievo di Angelo Biancini.\nGli anni faentini sono importanti per la formazione dell'artista. Nel Museo delle Ceramiche pu\u00f2 studiare e interpretare le opere donate da Picasso all'inizio degli anni Cinquanta e realizzare i primi esperimenti con il gr\u00e8s. A scuola, crogiolo di incontri internazionali, ha l'occasione di conoscere il ceramista francese Albert Diato che gli trasmette l'interesse per i materiali ad \u201calta temperatura\u201d. Diventa amico di Carlo Zauli e di Nanni Valentini, con lui condivide l'interesse materico per la terra e una certa affinit\u00e0 poetica. \nNel 1959 si trasferisce a Milano per frequentare l'Accademia di Brera. Il viaggio verso nord acquista per il giovane pugliese un carattere quasi iniziatico; costituisce l'avvio del percorso \u201cdi andata\u201d verso la ricerca della propria identit\u00e0 artistica, politica, umana. I primi anni lombardi li dedica alla ricognizione artistica del territorio al fine di verificare la resistenza della scia lasciata dallo Spazialismo, dai Nucleari, dal cosiddetto \u201cinformale caldo\u201d. Diventa assistente negli studi di Lucio Fontana e Arnaldo Pomodoro e entra in contatto anche con Tancredi e con Piero Manzoni. Attraverso Fontana e Manzoni, il giovane scultore entra in contatto con le esperienze della ceramica informale svolte ad Albisola, all'epoca propaggine culturale della capitale del nord. Agli esordi milanesi risalgono le piccole sculture in gr\u00e8s esposte nella prima mostra personale nel 1965.\nSpagnulo aderisce alla protesta del 1968 simboleggiata nei primi lavori in metallo, destinati agli spazi urbani. Questi \u201cgrandi ferri\u201d recuperano la geometria e la logica costruttiva del materiale con cui sono forgiati, e richiamano la fisicit\u00e0 e la materialit\u00e0 del lavoro dello scultore. Spagnulo lavora infatti nelle acciaierie, negli altiforni e nelle officine, forgiando le proprie sculture insieme agli operai.\nNel 1969 ha il suo primo figlio, Federico, padre poi dei suoi nipoti: Leonardo e Angelica Spagnulo.\nAgli anni Settanta risalgono i cicli \"Archeologia\" e \"Paesaggi\", realizzati per la mostra del 1977 al \"Newport Harbor Art Museum\". L'artista si interessa al tema della scultura orizzontale, il cui sviluppo pavimentale ricorda per certi versi le esperienze del minimalismo americano. Nel 1982, dopo un viaggio attraverso il Mediterraneo, riattiva il suo interesse per i materiali e le tecniche ceramiche, costruendo il gigantesco tornio nel quale fogger\u00e0 l'imponente \"Turris\", opera pi\u00f9 tardi forgiata in ferro. Alla fine degli anni Ottanta ritorna al tema dei \"Ferri spezzati\" e negli anni Novanta cerca di conferire un senso inedito alla scultura, sfidando la gravit\u00e0 della materia mediante la sospensione di enormi blocchi di ferro: l'esempio pi\u00f9 significativo \u00e8 \"Campo sospeso\", opera installata a Castel Burio in Piemonte. All'inizio degli anni Novanta gli viene affidata la cattedra di scultura presso l'Accademia di Belle Arti di Stoccarda, in seguito al successo ottenuto presso gallerie e musei tedeschi.\nSpagnulo agli inizi del 2000 riceve il \"Premio Faenza\" alla carriera e il Premio al \"Concorso Internazionale d'arredo urbano di Milano\"; una grande scultura, \"Scogliere\", formata da cinque enormi blocchi di acciaio, viene collocata, all'inizio del 2002, davanti al Teatro degli Arcimboldi, in concomitanza con l'apertura di questo importante spazio che ha ospitato fino al 2004 l'attivit\u00e0 del Teatro alla Scala. Nel 2005 espone alla Peggy Guggenheim Collection di Venezia con la mostra \u201cE se venisse un colpo di vento?\u201d L'anno successivo la XXIV Biennale di Gubbio gli dedica \"Omaggio a Giuseppe Spagnulo\u201d. Nel 2007 vince il concorso per il \u201cMonumento ai Caduti di Nassiriya\u201d con una grande scultura chiamata \u201cLa Foresta d'Acciaio\u201d, collocata a Roma nel Parco Schuster."}
{"id": "3835795", "revid": "46234915", "url": "https://it.wikipedia.org/wiki?curid=3835795", "title": "Scream 3 - Il primo capitolo detta le regole, il secondo capitolo infrange le regole, ma nel finale dimenticatevi le regole!", "text": ""}
{"id": "3835796", "revid": "278830", "url": "https://it.wikipedia.org/wiki?curid=3835796", "title": "Godzilla vs. Biollante", "text": ""}
{"id": "3835799", "revid": "125842542", "url": "https://it.wikipedia.org/wiki?curid=3835799", "title": "Tommaso Ragno", "text": "Biografia.\nNato a Vieste, in provincia di Foggia, nel 1967, studia presso la Scuola d\u2019Arte Drammatica Paolo Grassi di Milano. Nel 1988 debutta con la tragedia greca ne \"La seconda generazione\", regia di Mario Martone che lo diriger\u00e0 anche in \"Woyzeck\" di Georg B\u00fcchner. Al teatro greco ritorner\u00e0 nel 2004 con la Medea da Euripide per la regia di Emma Dante. Lunga \u00e8 la collaborazione con Carlo Cecchi, che lo dirige fin dagli anni \u201990, ma molti altri sono i registi con cui lavora: Strehler, Luca Ronconi, Toni Servillo, Valerio Binasco, Carmelo Rifici, Cesare Lievi.\nL'incontro col cinema \u00e8 del 1997 con \"Tutti gi\u00f9 per terra\" di Davide Ferrario; \u00e8 il protagonista di \"Chimera\" per la regia di Pappi Corsicato (2001) ed \u00e8 inoltre al fianco di Isabelle Huppert in \"M\u00e9d\u00e9e miracle\" per la regia di Tonino De Bernardi (2007). Con Emidio Greco gira \"Il consiglio d'Egitto\" (2002) e \"L\u2019uomo privato\" (2007); con Bertolucci \"Io e te\" (2012), con Paolo Virz\u00ec \"La pazza gioia\" (2015), con Roberta Torre \"Riccardo va all'inferno\" (2016) e con Alice Rohrwacher \"Lazzaro felice\" (2017).\nDal 2004 \u00e8 voce narrante a Radio Tre con \"Il ritratto di Dorian Gray\", \"Dracula\", \"Camera con vista\", \"Frankenstein\" e altri classici della letteratura nel programma radiofonico \"Ad alta voce\" su Rai Radio 3. A partire dal 1998 con \"Pi\u00f9 leggero non basta\" diretto da Elisabetta Lodoli, ha interpretato vari ruoli in diverse fiction, imponendosi come protagonista nella serie \"Distretto di Polizia-11\" e ne \"Il tredicesimo apostolo,\" e prendendo poi parte alle serie prodotte da Sky: \"1992\" (2015), interpretando il personaggio di Michele Mainaghi e \"Il miracolo\" (2018) di Niccol\u00f2 Ammaniti nel ruolo di Marcello, per il quale riceve il Premio Flaiano per la miglior interpretazione.\nNel 2019 \u00e8 stato tra i protagonisti del film Tv, diretto da Roan Johnson, \"La stagione della caccia - C'era una volta Vigata\" tratto da uno dei romanzi storici di Andrea Camilleri.\nNel corso del 2018-2020 interpreta il preside Fedeli in \"Baby\", serie di Netflix diretta da Andrea De Sica, Anna Negri e Letizia Lamartire ispirata allo scandalo delle \"baby squillo\" del 2013 nel quartiere Parioli di Roma. Nel 2020 fa inoltre parte di \"Fargo\", serie televisiva statunitense dell'emittente \"FX\", e veste i panni di Giancarlo Maroni (architetto della residenza di Gabriele D'Annunzio) nel film \"Il cattivo poeta\", dedicato al celebre scrittore, interpretato da Sergio Castellitto.\nRadio.\nLetture per Radio 3 - \"Ad alta voce\":"}
{"id": "3835801", "revid": "339392", "url": "https://it.wikipedia.org/wiki?curid=3835801", "title": "Aeroporto di Gedda", "text": ""}
{"id": "3835802", "revid": "123129158", "url": "https://it.wikipedia.org/wiki?curid=3835802", "title": "Cahiers Octave Mirbeau", "text": "Cahiers Octave Mirbeau \u00e8 una rivista letteraria francese.\nStoria.\nSi tratta della pubblicazione annuale della Soci\u00e9t\u00e9 Octave Mirbeau, associazione letteraria dedicata allo scrittore francese Octave Mirbeau e fondata nel 1993, nella citt\u00e0 di Angers. Il redattore capo \u00e8 Pierre Michel, presidente e fondatore della Soci\u00e9t\u00e9 Octave Mirbeau.\nDal maggio 1994 al maggio 2019 ne sono stati pubblicati 26 numeri (quasi 9 800 pagine in tutto), con una tiratura di 500 copie a uscita.\nOgni volume contiene almeno tre parti principali. La prima \u00e8 dedicata agli studi sulle opere di Mirbeau, alle sue lotte letterarie o estetiche e al suo impegno politico. La seconda comprende testi o documenti inediti o ignoti. La terza parte \u00e8 costituita da una bibliografia mirbelliana e da recensioni di numerosi libri relativi alla letteratura e alle arti della Belle \u00e9poque. Alcuni numeri hanno una quarta sezione, dedicata testimonianze su Mirbeau, opera di scrittori, registi, attori, artisti, ecc. contemporanei."}
{"id": "3835808", "revid": "132266", "url": "https://it.wikipedia.org/wiki?curid=3835808", "title": "Guomindang", "text": ""}
{"id": "3835812", "revid": "278830", "url": "https://it.wikipedia.org/wiki?curid=3835812", "title": "Godzilla vs. King Ghidorah", "text": ""}
{"id": "3835816", "revid": "47767", "url": "https://it.wikipedia.org/wiki?curid=3835816", "title": "Halvor", "text": ""}
{"id": "3835817", "revid": "47767", "url": "https://it.wikipedia.org/wiki?curid=3835817", "title": "Hallvard", "text": ""}
{"id": "3835818", "revid": "6923", "url": "https://it.wikipedia.org/wiki?curid=3835818", "title": "SureAI", "text": "SureAI \u00e8 un gruppo tedesco di modder che ha creato diverse total conversion dei videogiochi della serie \"The Elder Scrolls\" e di \"Fallout 3\" prodotti dalla casa Bethesda Softworks.\nFinora essi hanno pubblicato cinque mod:\n\"Myar Aranath\" e \"Arktwend\" sono basati su ', \"Cube Experimental\" su \"Fallout 3\" , \"Nehrim\" su ' e \"Enderal\" su \"\". Mentre dei primi quattro, oltre alla versione originale tedesca, \u00e8 stata pubblicata anche la versione in inglese, di Nehrim \u00e8 stata resa pubblica il 25 ottobre 2014 la traduzione definitiva in italiano. Di Enderal \u00e8 stata messa a disposizione per il download gratuito il 3 luglio 2016 la versione in tedesco, e il 14 agosto 2016 \u00e8 stata pubblicata la versione in inglese.\nIl sito Mod DB ha proclamato la SureAI come uno dei migliori gruppi di modders dell'anno 2010 per la distribuzione di \"Nehrim: At Fate's Edge\"."}
{"id": "3835819", "revid": "110157", "url": "https://it.wikipedia.org/wiki?curid=3835819", "title": "Kimi ga iru kara", "text": " \u00e8 un brano musicale registrato da Sayuri Sugawara e pubblicato come suo secondo singolo il 2 dicembre 2009 dalla For Life Music. Il brano \u00e8 il tema portante della colonna sonora dell'edizione giapponese del videogioco \"Final Fantasy XIII\". Anche il brano presente sul lato B del singolo \"Eternal Love\" \u00e8 presente nella colonna sonora del videogioco. L'altro brano presente sul singolo, \"Christmas Again\" invece utilizza un campionamento di un brano di Franz Liszt.\nIl singolo.\nIl singolo ha raggiunto l'undicesima posizione della classifica Oricon dei singoli pi\u00f9 venduti in Giappone, ed \u00e8 rimasto in classifica per undici settimane, diventando il maggior successo commerciale di Sayuri Sugawara, con 36,400 copie vendute. La versione digitale del singolo \u00e8 stata certificata disco d'oro dalla Recording Industry Association of Japan."}
{"id": "3835820", "revid": "767487", "url": "https://it.wikipedia.org/wiki?curid=3835820", "title": "Bunny Berigan", "text": "Biografia.\nDopo iniziali studi di violino, pass\u00f2 alla tromba ed ancora tredicenne suon\u00f2 in un'orchestra locale.\nIl suo primo impegno da professionista, all'inizio degli anni venti, fu nell'orchestra \"New Orleans Rhythm King\" ed in varie orchestre studentesche.\nTrasferitosi a New York, entr\u00f2 nel 1929 nel gruppo del violinista Frank Cornwell poi nella band di Hal Kemp nel 1930, con cui effettu\u00f2 un tour europeo.\nSuccessivamente lo troviamo nell'orchestra di Fred Rich.\nDopo un'esperienza nell'orchestra del \"re del Jazz\" Paul Whiteman (1932 - 1933) , nel 1935 fu con i fratelli Dorsey, molto attivo negli studi di registrazione , prest\u00f2 la sua maestria di trombettista (ma anche di cantante) per Red Norvo, Red McKenzie, Ray Noble.\nLa sua orchestra, costituita nel 1937, annover\u00f2 tra le sue file musicisti destinati a diventare famosi , come Buddy Rich, Georgie Auld, Joe Bushkin, Allan Reuss.\nSciolta la sua orchestra nel 1940, ritorn\u00f2 per alcuni mesi con Tommy Dorsey, e dopo aver costituito nuovamente un proprio piccolo gruppo a New York (1941), all'inizio del 1942 partecip\u00f2 alla registrazione della colonna sonora del film \"Syncopation\" (1942).\nAfflitto da gravissimi problemi di alcolismo, nella primavera del 1942, fu ricoverato in ospedale a New York.\nMorir\u00e0 nel giugno dello stesso anno.\nPotentissimo e inventivo trombettista, nel 1939 fu eletto dalla rivista \"Metronome\" come miglior trombettista dell'anno."}
{"id": "3835821", "revid": "47767", "url": "https://it.wikipedia.org/wiki?curid=3835821", "title": "Sant'Halvard", "text": ""}
{"id": "3835824", "revid": "223320", "url": "https://it.wikipedia.org/wiki?curid=3835824", "title": "Kimi ga Iru Kara", "text": ""}
{"id": "3835827", "revid": "278830", "url": "https://it.wikipedia.org/wiki?curid=3835827", "title": "Godzilla vs. Mothra", "text": ""}
{"id": "3835829", "revid": "125026143", "url": "https://it.wikipedia.org/wiki?curid=3835829", "title": "Fulton John Sheen", "text": " Fu uno dei primi e pi\u00f9 celebri telepredicatori cattolici, prima via radio e successivamente per televisione.\nOrdinato sacerdote per la diocesi di Peoria nel 1919, Sheen divenne rapidamente un famoso teologo, guadagnandosi il Premio internazionale cardinale Mercier per la filosofia nel 1923. Insegn\u00f2 teologia e filosofia all'Universit\u00e0 Cattolica d'America e poi fu nominato vescovo ausiliare di New York nel 1951. Mantenne questa posizione fino al 1966, quando venne nominato vescovo di Rochester. Nel 1969 si dimise e venne nominato arcivescovo titolare di Newport.\nPer 20 anni, dal 1930 al 1950, Sheen tenne il programma radiofonico serale \"The Catholic Hour\" sulla NBC. Poi pass\u00f2 alla televisione e present\u00f2 \"Life Is Worth Living\" dal 1951 al 1957. Il ruolo finale di Sheen fu nel programma \"The Fulton Sheen Show\" che condusse dal 1961 al 1968, con un format molto simile a quello del precedente show \"Life is Worth Living\". Per questo lavoro, Sheen vinse due volte un Emmy Award per la personalit\u00e0 televisiva pi\u00f9 eccezionale e venne menzionato sulla copertina del \"Time\". A partire dal 2009, i suoi spettacoli furono ri-trasmessi sulla EWTN e il Trinity Broadcasting Network, due reti della Hillsong Channel. Grazie al suo contributo alla predicazione televisiva, Sheen viene spesso definito uno dei primi televangelisti.\nLa causa per la sua beatificazione venne ufficialmente aperta nel 2002. Nel giugno del 2012 papa Benedetto XVI autorizz\u00f2 la Congregazione delle cause dei santi, a emettere il decreto che affermava che monsignor Sheen visse una vita di \"virt\u00f9 eroiche\", un importante passo verso la beatificazione, e ottenne il titolo di venerabile. Il 5 luglio 2019 papa Francesco approv\u00f2 un miracolo avvenuto per intercessione dell'arcivescovo Sheen, aprendo la strada alla sua beatificazione, originariamente programmata per il 21 dicembre 2019 nella cattedrale di Peoria e poi rinviata ad una data non ancora stabilita.\nBiografia.\nInfanzia.\nFulton John Sheen nacque a El Paso, Illinois, l'8 maggio 1895, il maggiore dei quattro figli di Newton e Delia Sheen. I suoi genitori erano di origine irlandese, di Croghan, nella contea di Roscommon, nel Connacht. Sebbene fosse conosciuto come Fulton, il nome da nubile di sua madre, fu battezzato con il nome di Peter John Sheen.\n Da bambino, Sheen contrasse la tubercolosi. Dopo che la famiglia si trasfer\u00ec nella vicina Peoria, Sheen inizi\u00f2 a esercitare quello che sarebbe stato il suo primo ruolo nella Chiesa: fu infatti chierichetto nella cattedrale di Santa Maria.\nFormazione.\nDopo aver conseguito il diploma alla scuola superiore dell'Istituto Spalding di Peoria, nel 1913 si iscrisse al St. Viator College di Bourbonnais. Comp\u00ec gli studi per il sacerdozio al seminario di Saint Paul, Minnesota.\nIl 20 settembre 1919 fu ordinato presbitero per la diocesi di Peoria. Comp\u00ec ulteriori studi presso l'Universit\u00e0 Cattolica d'America a Washington. Il suo aspetto giovanile era ancora evidente e in un'occasione un sacerdote locale chiese a Sheen di assisterlo come chierichetto durante la celebrazione della messa.\nNel 1923 consegu\u00ec il dottorato in teologia presso l'Universit\u00e0 Cattolica di Lovanio. La sua tesi era intitolata \"Lo spirito della filosofia contemporanea e il Dio finito\". Fu il primo americano a vincere il premio Cardinal Mercier per il miglior trattato filosofico. Nel 1924 Sheen prosegu\u00ec gli studi a Roma terminandoli con un dottorato in sacra teologia presso il Pontificio istituto internazionale \"Angelicum\".\nMinistero sacerdotale.\nFu vicario parrocchiale della parrocchia di San Patrizio a Soho Square a Londra e docente di teologia al St. Edmund's College di Ware, dove incontr\u00f2 Ronald Knox. Sebbene le universit\u00e0 di Oxford e Columbia gli avessero offerto la cattedra di filosofia, nel 1926 il vescovo di Peoria Edmund Michael Dunne, chiese a Sheen di assumere il controllo della parrocchia di San Patrizio. Dopo nove mesi, Dunne lo restitu\u00ec all'Universit\u00e0 Cattolica d'America, dove insegn\u00f2 filosofia fino al 1950.\nNel 1929 Sheen tenne un discorso alla National Catholic Educational Association. Incoraggi\u00f2 gli insegnanti a \"educare per un rinascimento cattolico\" negli Stati Uniti d'America. Egli sperava che i cattolici diventassero pi\u00f9 influenti nel loro paese attraverso l'educazione, il che avrebbe aiutato ad attirare altri alla fede. Credeva che i cattolici dovessero \"integrare\" la loro fede nel resto della loro vita quotidiana.\nMinistero episcopale.\nIl 28 maggio 1951 papa Pio XII lo nomin\u00f2 vescovo ausiliare di New York e titolare di Cesariana. Ricevette l'ordinazione episcopale l'11 giugno successivo nella basilica dei Santi Giovanni e Paolo a Roma dal cardinale Adeodato Piazza, segretario della Congregazione concistoriale, coconsacranti l'arcivescovo titolare di Filippi Leone Giovanni Battista Nigris, gi\u00e0 nunzio apostolico in Albania, e il vescovo Martin John O'Connor, rettore del Pontificio collegio americano del Nord e presidente della Pontificia commissione per la cinematografia didattica e religiosa.\nPartecip\u00f2 al Concilio Vaticano II.\nIl 21 ottobre 1966 papa Paolo VI lo nomin\u00f2 vescovo di Rochester.\nCarriera dei media.\nInsegnante popolare, nel 1925 Sheen scrisse il primo di 73 libri e nel 1930 avvi\u00f2 una trasmissione radiofonica settimanale sulla NBC Sunday Night, \"The Catholic Hour\". Defin\u00ec la seconda guerra mondiale non solo una lotta politica, ma anche \"teologica\". Due decenni dopo, la trasmissione aveva un pubblico di quattro milioni di persone. Nel 1946 il \"Time\" si rifer\u00ec a lui in questi termini: \"la voce d'oro di mons. Fulton J. Sheen, famoso proselitista del cattolicesimo americano\". La rivista rifer\u00ec che la sua trasmissione radiofonica riceveva dalle uditrici - lettere a settimana. Dagli anni '50, condusse il primo servizio religioso trasmesso sul nuovo mezzo televisivo, aprendo una nuova strada per le sue attivit\u00e0.\nNel 1951 inizi\u00f2 un programma televisivo settimanale sulla rete televisiva di DuMont intitolato \"Life Is Worth Living\". Girato all'Adelphi Theatre di New York, il programma consisteva semplicemente nella ripresa di Sheen che parlava di fronte a un pubblico dal vivo senza una sceneggiatura o le stecche, usando occasionalmente una lavagna.\nLo spettacolo, programmato in uno slot in prima serata il marted\u00ec sera alle 20:00, avrebbe dovuto sfidare i giganti degli ascolti come Milton Berle e Frank Sinatra, ma lo fece sorprendentemente bene. Berle, conosciuto da molti telespettatori come \"Uncle Miltie\" e per aver usato materiale del vecchio vaudeville, scherzava sul fatto che anche Sheen \"usava materiale vecchio\", e osserv\u00f2 che \"piuttosto di essere alleggerito da chiunque, \u00e8 meglio che perda con Colui per il quale il vescovo Sheen sta parlando\". Sheen rispose scherzando sul fatto che forse la gente dovrebbe iniziare a chiamarlo \"zio Fultie\". La rivista \"Life and Time\" pubblic\u00f2 molti articoli sul vescovo Sheen. Il numero di stazioni che trasmettevano \"Life Is Worth Living\" pass\u00f2 da tre a quindici in meno di due mesi. La posta dei fan raggiunse la cifra di lettere a settimana. C'erano quattro volte pi\u00f9 richieste di biglietti di quelle che potevano essere soddisfatte. Admiral, lo sponsor, pagava i costi di produzione in cambio di uno spot di un minuto all'apertura dello show e di un altro minuto al termine. Nel 1952 Sheen vinse un Emmy Award per i suoi sforzi. Accettando il riconoscimento disse: \"Sento che \u00e8 ora di rendere omaggio ai miei quattro scrittori, Matteo, Marco, Luca e Giovanni\". Quando Sheen vinse l'Emmy, Berle scherz\u00f2 dicendo: \"Entrambi lavoriamo per un 'capo del cielo'\", un riferimento allo sponsor di Berle, la Texaco. Tempolo lo defin\u00ec \"il primo 'televangelista'\", e l'arcidiocesi di New York non riusciva a soddisfare la richiesta di biglietti.\nUna delle sue presentazioni meglio ricordate arriv\u00f2 nel febbraio del 1953, quando denunci\u00f2 con forza il regime sovietico di Stalin. Sheen diede una lettura drammatica della scena funebre dal \"Giulio Cesare\" di William Shakespeare, sostituendo con i nomi di Stalin, Lavrenty Beria, Georgy Malenkov e Andrey Vyshinsky quelli originali di Giulio Cesare, Cassio, Marco Antonio e Bruto. Concluse dicendo: \"Stalin un giorno deve incontrare il suo giudizio\". Il dittatore sub\u00ec un ictus pochi giorni dopo e mor\u00ec entro una settimana.\nLo spettacolo dur\u00f2 fino al 1957, attirando fino a 30 milioni di persone a settimana. Nel 1958, Sheen divenne direttore nazionale della Societ\u00e0 per la propagazione della fede (dal 1967 Congregazione per l'evangelizzazione dei popoli). Lasci\u00f2 l'incarico con la nomina a vescovo. Ospit\u00f2 una serie a livello nazionale, \"The Fulton Sheen Program,\", dal 1961 al 1968, prima in bianco e nero e poi a colori. Il formato di questa serie era essenzialmente lo stesso di \"Life Is Worth Living\".\nNel settembre del 1974, l'arcivescovo di Washington William Wakefield Baum gli chiese di predicare un ritiro per i sacerdoti diocesani nella casa per ritiri \"Loyola\" di Faulkner, nel Maryland. Questo fu registrato su bobina aperta.\nSheen chiese che i colloqui registrati fossero prodotti per la distribuzione. Questa fu la prima produzione di quello che sarebbe diventato un \"ministero in cassetta\", in tutto il mondo chiamato Ministr-O-Media, una societ\u00e0 senza scopo di lucro che operava dalla parrocchia di San Giuseppe. L'album dei ritiri era intitolato \"Renewal and Reconciliation\" e includeva nove nastri audio di 60 minuti.\nEvangelizzazione.\nA Sheen fu attribuito il merito di aver contribuito alla conversione di un certo numero di personaggi importanti nella fede cattolica. Tra essi vi sono lo scrittore Heywood Broun, la politica Clare Boothe Luce, l'imprenditore Henry Ford II, lo scrittore comunista Louis F. Budenz, l'attivista comunista Bella Dodd, il designer teatrale Jo Mielziner, il violinista e compositore Fritz Kreisler e l'attrice Virginia Mayo. Ogni processo di conversione richiedeva in media 25 ore di lezioni e, secondo quanto riferito, oltre il 95% dei suoi studenti in formazione privata veniva poi battezzato.\nConflitto con il cardinale Spellman.\nNella prefazione all'edizione del 2008 dell'autobiografia di Sheen, \"Treasure in Clay: The Autobiography of Fulton J. Sheen\", il giornalista cattolico Raymond Arroyo scrisse del perch\u00e9 Sheen \"si ritir\u00f2\" dal tenere \"Life is Worth Living\" \"all'apice della sua popolarit\u00e0 [...] quando si stima che 30 milioni di spettatori e ascoltatori fossero sintonizzati ogni settimana\". Arroyo scrisse che: \"\u00c8 opinione diffusa che il cardinal Spellman abbia fatto sparire Sheen\".\nArroyo riferisce che \u00abverso la fine degli anni '50 il governo don\u00f2 milioni di dollari in latte in polvere all'arcidiocesi di New York e, a sua volta, il cardinale Spellman consegn\u00f2 il latte all'Opera della Propagazione della Fede perch\u00e9 lo distribuisse ai poveri nel mondo. In almeno un'occasione, Spellman chiese che il direttore dell'Opera, il vescovo Sheen, pagasse l'arcidiocesi per il latte donato, chiedendo diversi milioni di dollari. Nonostante il considerevole potere di persuasione e l'influenza del cardinale Spellman a Roma, Sheen rifiut\u00f2: si trattava di fondi donati dal popolo alle missioni, fondi che lo stesso Sheen aveva personalmente contribuito a ottenere grazie agli appelli via radio. Si sentiva perci\u00f2 in dovere di proteggerli anche dalle avide mire del suo stesso cardinale\u00bb.\nSpellman, in seguito, port\u00f2 la questione direttamente davanti a papa Pio XII, ribadendo le proprie richieste alla presenza dello stesso Sheen. Il pontefice si schier\u00f2 dalla parte di Sheen. Il cardinale in seguito si scontr\u00f2 con Sheen, dichiarando: \u00abFar\u00f2 i conti con te. Potrebbero volerci sei mesi o dieci anni, ma tutti sapranno che cosa sei\u00bb. Oltre ad essere spinto a lasciare la televisione, Sheen si \"ritrov\u00f2 sgradito nelle chiese di New York City\". Spellman soppresse le predicazioni che Sheen teneva ogni anno il Venerd\u00ec santo nella cattedrale di San Patrizio, e scoraggiava il clero dal dare confidenza al vescovo Sheen\". Nel 1966 Spellman fece riassegnare Sheen alla diocesi di Rochester ponendo cos\u00ec fine alla sua direzione dell'Opera della Propagazione della Fede. In sedici anni di mandato, Sheen aveva raccolto centinaia di milioni di dollari e donato dieci milioni di dollari dei propri guadagni. Il 2 dicembre 1967, Spellman mor\u00ec a New York.\nSheen non parl\u00f2 della situazione, facendo solo vaghi riferimenti alle sue \"prove sia dentro che fuori dalla Chiesa\". Arriv\u00f2 persino a elogiare Spellman nella sua autobiografia.\nAnni successivi.\nDurante il suo episcopato a Rochester cre\u00f2 la Sheen Ecumenical Housing Foundation. Rivolse parte delle sue energie in attivit\u00e0 politiche come la sua denuncia della guerra del Vietnam alla fine di luglio del 1967. Il mercoled\u00ec delle ceneri del 1967, Sheen decise di concedere l'edificio parrocchiale di Santa Brigida al programma federale per l'edilizia abitativa e lo sviluppo urbano. Sheen voleva che il governo lo usasse in favore degli afroamericani. Ci fu una protesta in quanto Sheen ag\u00ec di sua iniziativa. Il pastore non era d'accordo, dicendo che \"ci sono abbastanza propriet\u00e0 vuote in giro senza abbattere la chiesa e la scuola\". L'accordo in seguito fall\u00ec.\nIl 6 ottobre 1969, un mese dopo aver celebrato il suo cinquantesimo anniversario di sacerdozio, papa Paolo VI accett\u00f2 la sua rinuncia al governo pastorale della diocesi e lo nomin\u00f2 arcivescovo titolare di Newport. Questa posizione cerimoniale gli diede una promozione ad arcivescovo e cos\u00ec aiut\u00f2 Sheen a continuare la sua vasta opera di scrittura. Sheen scrisse infatti 73 libri e numerosi articoli su giornali e riviste.\nIl 2 ottobre 1979, due mesi prima della sua morte, papa Giovanni Paolo II visit\u00f2 la cattedrale di San Patrizio a New York e abbracci\u00f2 Sheen, dicendo: \"Hai scritto e parlato bene del Signore Ges\u00f9 Cristo, della Chiesa\".\nMorte ed eredit\u00e0.\nA partire dal 1977 Sheen \"sub\u00ec una serie di interventi chirurgici che indebolirono la sua forza e gli resero persino difficile la predicazione\". Durante questo periodo continu\u00f2 a lavorare sulla sua autobiografia, parti delle quali \"sono state dettate dal suo letto di malattia mentre stringeva un crocifisso\".\nIl 9 dicembre 1979, poco dopo un intervento a cuore aperto al Lenox Hill Hospital, mor\u00ec nella sua cappella privata alla presenza del Santissimo Sacramento. Dopo le esequie fu sepolto nella cripta della cattedrale di San Patrizio a New York.\nIl deposito ufficiale delle carte, dei programmi televisivi e di altri materiali di Sheen si trova presso la St. Bernard's School of Theology and Ministry a Rochester.\nJoseph Campanella present\u00f2 le repliche dei vari programmi di Sheen trasmessi su EWTN. Le repliche sono trasmesse anche su Trinity Broadcasting Network. Oltre alle sue apparizioni televisive, Sheen pu\u00f2 essere ascoltato anche su Relevant Radio.\nIl Fulton J. Sheen Museum, gestito dalla diocesi di Peoria, ospita la pi\u00f9 grande collezione di oggetti personali di Sheen in cinque raccolte. Il Museo si trova a un isolato a sud della cattedrale di Santa Maria dell'Immacolata Concezione, dove Sheen serv\u00ec come chierichetto, ricevette la sua prima comunione e la cresima, dove fu ordinato prete e celebr\u00f2 la sua prima messa. Un altro museo si trova nella citt\u00e0 natale di Sheen, El Paso. Questo museo contiene vari manufatti ma non \u00e8 collegato alla diocesi di Peoria.\nIl Sheen Center for Thought and Culture in Bleecker Street a Lower Manhattan, porta il suo nome.\nL'attore Ram\u00f3n Gerard Antonio Est\u00e9vez adott\u00f2 il nome d'arte di Martin Sheen in parte per l'ammirazione che nutriva nei confronti Fulton J. Sheen.\nCulto.\nFase diocesana.\nL'Archbishop Fulton J. Sheen Foundation \u00e8 stata istituita nel [[1998]] da Gregory J. Ladd e Lawrence F. Hickey per far conoscere la vita e le opere dell'arcivescovo. La fondazione avvicin\u00f2 il cardinale [[John Joseph O'Connor]] per chiedergli di iniziare il processo di beatificazione, che era tuttavia sotto l'autorit\u00e0 della [[diocesi di Peoria]]. Nel [[2002]] la causa di beatificazione di monsignor Sheen fu ufficialmente aperta dal vescovo di [[Diocesi di Peoria|Peoria]] [[Daniel Robert Jenky]]. In quel momento ottenne il titolo di [[servo di Dio]]. Il 2 febbraio [[2008]], gli archivi di Sheen furono suggellati durante una cerimonia speciale tenutasi nella cattedrale di Santa Maria dell'Immacolata Concezione a [[Peoria (Illinois)|Peoria]]. Nel [[2009]], la fase diocesana delle indagini si concluse e i risultati vennero inviati alla [[Congregazione delle cause dei santi]] a [[Roma]].\nFase romana.\nNel novembre del [[2010]] venne annunciato che la causa sarebbe stata messa in pausa a causa di un disaccordo con l'[[arcidiocesi di New York]] a seguito di un dibattito in corso riguardante il ritorno dei resti di monsignor Sheen nella [[diocesi di Peoria]].\nIl 28 giugno [[2012]] [[papa Benedetto XVI]] ricevette in udienza privata il cardinale [[Angelo Amato]], prefetto della [[Congregazione delle cause dei santi]], e lo autorizz\u00f2 a promulgare il decreto riguardante le virt\u00f9 eroiche del Servo di Dio Fulton Sheen, arcivescovo titolare di Newport, gi\u00e0 vescovo di Rochester. In quel momento ottenne il titolo di [[venerabile]].\nIl miracolo per la beatificazione.\nSecondo \"Catholic News Service\" e \"The Catholic Post\", il giornale ufficiale della [[diocesi di Peoria]], il caso di un ragazzo che da bambino non aveva pulsazioni riconoscibili per 61 minuti e che stava per essere dichiarato morto all'OSF Saint Francis Medical Center di [[Peoria (Illinois)|Peoria]] ma che si riprese e viveva ancora in buona salute - senza menomazioni fisiche o mentali - era nelle fasi preliminari per l'essere indagato come il possibile miracolo necessario per la potenziale beatificazione dell'arcivescovo Sheen. Se la guarigione fosse stata approvata a livello diocesano e poi dalla [[Congregazione delle cause dei santi]] come inspiegabile dal punto di vista medico e direttamente attribuibile all'intercessione di Sheen secondo i gruppi di esperti in entrambe le aree tematiche, allora la beatificazione poteva procedere. Un altro miracolo del genere \u00e8 richiesto per la canonizzazione.\nIl 7 settembre [[2011]] ci fu il giuramento del tribunale d'indagine sulla presunta guarigione. Durante una messa speciale alle 10:30 di domenica 11 dicembre [[2011]] tenutasi nella cattedrale di Santa Maria a [[Peoria (Illinois)|Peoria]], la documentazione raccolta dal tribunale in quasi tre mesi venne inscatolata e sigillata. Fu quindi spedita in Vaticano per l'esame della [[Congregazione delle cause dei santi]], concludendo il lavoro del tribunale diocesano.Gioved\u00ec 6 marzo [[2014]] venne annunciato che una commissione vaticana di esperti medici non era stata in grado di determinare una causa naturale per una guarigione attribuita a Sheen. Questo fu un passo importante sulla via della beatificazione. Il miracolo riguardava la rinascita del bambino nato morto sopra menzionato che sopravvisse sano. Per 61 minuti il bambino non diede segni di vita e sua madre inizi\u00f2 a pregare per l'intercessione di monsignor Fulton Sheen. Il neonato non respirava e i medici stavano per dichiararlo morto. Dopo che il suo cuore inizi\u00f2 a battere i medici predissero che il bambino sarebbe cresciuto con problemi terrificanti come [[insufficienza multiorgano]] e [[Paralisi cerebrale infantile|paralisi cerebrale]]. Dopo i primi 5 mesi di vita, il bambino era considerato normalmente sano. Il caso pass\u00f2 poi alla [[Congregazione delle cause dei santi]], per un'ulteriore revisione.\nMarted\u00ec 17 giugno [[2014]], un gruppo di sette teologi consultori della [[Congregazione delle cause dei santi]] concord\u00f2 all'unanimit\u00e0 che il caso summenzionato poteva essere attribuito al fatto che i genitori del bambino chiesero l'intercessione dell'arcivescovo Sheen durante il periodo di 61 minuti. Essendo stato valutato e approvato da entrambi gli esami, medico e teologico, il caso pass\u00f2 ai vescovi e cardinali membri e funzionari della Congregazione, che furono chiamati a dare la loro approvazione prima che il caso fosse inoltrato a [[papa Francesco]].\nSospensione indefinita della causa.\nIl 3 settembre [[2014]] la causa fu sospesa indefinitamente, non per problemi con il carattere morale di Sheen o con l'indagine sul miracolo, ma perch\u00e9 l'[[arcidiocesi di New York]], nel cui territorio era sepolto, aveva rifiutato una richiesta da parte del vescovo [[Daniel Robert Jenky]], che \u00e8 l'attore, o supervisore, degli sforzi della causa visto il suo ruolo di vescovo di [[Diocesi di Peoria|Peoria]], di per far trasferire i resti dell'arcivescovo Sheen a [[Peoria (Illinois)|Peoria]]. Ci\u00f2 doveva essere fatto in modo che il corpo potesse essere esaminato attentamente e le reliquie di prima classe raccolte. Questo fa parte delle fasi finali delle cause e avvengono prima della beatificazione. Normalmente, le cause impiegano molti anni per progredire verso la canonizzazione. Ciononostante, il potenziale di un lungo ritardo fu frustrante per molti nell'area e al di l\u00e0 di chi aveva aiutato e finanziato la causa e degli altri suoi sostenitori.\nPossibile opportunit\u00e0 per la ripresa della causa.\nIn un comunicato stampa del 14 giugno del [[2016]], venne annunciato che la famiglia superstite del defunto arcivescovo aveva presentato una petizione alla Corte Suprema dello Stato di New York per consentire il trasferimento delle spoglie di monsignor Sheen a [[Peoria (Illinois)|Peoria]]. Il comunicato stampa affermava che \"in diverse occasioni, l'arcidiocesi [di New York] ha dichiarato il suo desiderio di cooperare con i desideri della famiglia\". In caso di approvazione del trasferimento era possibile che la sospensione della causa fosse revocata.\nIn un'azione intentata alla Corte Suprema dello Stato di New York, la giudice [[Arlene P. Bluth]] ordin\u00f2 all'[[arcidiocesi di New York]] di concedere il permesso alla famiglia di Sheen di esumare la salma, trovando una buona e sostanziale ragione per spostare i resti del defunto. La Corte stabil\u00ec che l'obiezione dell'arcidiocesi, secondo cui monsignor Sheen non voleva essere riesumato, era priva di base fattuale. Dato che la sua elevazione alla santit\u00e0 era bloccata fino a quando la [[diocesi di Peoria]] non avesse potuto presentare una petizione per la canonizzazione, la Corte trov\u00f2 che la famiglia aveva una giustificazione sufficiente per spostare il suo corpo.\nTuttavia, il 6 febbraio [[2018]], il Primo Dipartimento della Divisione di Appello dello Stato di New York, annull\u00f2 la decisione della giudice Bluth, ordinando un'udienza probatoria che confermasse se il trasferimento del corpo di Sheen fosse coerente con i suoi desideri. La Corte osserv\u00f2 che \"non \u00e8 chiaro se la volont\u00e0 dell'arcivescovo Sheen fosse di essere sepolto nel Calvary Cemetery, il cimitero ufficiale dell'arcidiocesi di New York o se avesse manifestato l'intenzione esplicita di rimanere sepolto nell'arcidiocesi di New York\". Tuttavia, dopo aver riesaminato il caso e aver tenuto l'udienza probatoria, il 9 giugno [[2018]], la giudice Bluth conferm\u00f2 la sua precedente decisione. L'arcidiocesi si decise a permettere l'esumazione ma chiese almeno una raccolta delle sue reliquie.\nIl 9 giugno [[2019]] l'[[arcidiocesi di New York]] annunci\u00f2 che stava ufficialmente rinunciando allo scontro per mantenere i resti di Sheen sotto l'altare della cattedrale di [[New York]].\nIl 27 giugno [[2019]] i resti del venerabile arcivescovo Sheen furono trasferiti nella [[cattedrale di Santa Maria dell'Immacolata Concezione]] a [[Peoria (Illinois)|Peoria]].\nIl 5 luglio [[2019]] [[papa Francesco]] ricevette in udienza privata il cardinale [[Giovanni Angelo Becciu]], prefetto della [[Congregazione delle cause dei santi]], e lo autorizz\u00f2 a promulgare il decreto riguardante il miracolo attribuito all'intercessione del venerabile servo di Dio Fulton Sheen, arcivescovo titolare di Newport, gi\u00e0 vescovo di Rochester.\nGenealogia episcopale e successione apostolica.\nLa [[genealogia episcopale]] \u00e8:\nLa [[successione apostolica]] \u00e8:\nCollegamenti esterni.\n[[Categoria:Venerabili statunitensi]]\n[[Categoria:Scrittori cattolici]]\n[[Categoria:Teologi statunitensi]]"}
{"id": "3835844", "revid": "599013", "url": "https://it.wikipedia.org/wiki?curid=3835844", "title": "Gene Melchiorre", "text": "Carriera.\nDopo aver giocato nei Fort Sheridan Ramblers dal 1945 al 1947, ha vestito la maglia dei Bradley Braves della Bradley University dal 1947 al 1951.\nVenne poi selezionato come prima scelta assoluta dai Baltimore Bullets nel Draft NBA 1951. Tuttavia Melchiorre non disput\u00f2 alcun incontro in NBA poich\u00e9 venne squalificato a vita dopo lo scandalo scoppiato nel 1951 in seguito ad alcune partite truccate da diversi giocatori (tra i quali lo stesso Melchiorre) ai tempi del college."}
{"id": "3835845", "revid": "638792", "url": "https://it.wikipedia.org/wiki?curid=3835845", "title": "Godzilla vs. Mechagodzilla", "text": ""}
{"id": "3835858", "revid": "196390", "url": "https://it.wikipedia.org/wiki?curid=3835858", "title": "\u041f\u0435\u0440\u0432\u044b\u0439 \u043a\u0430\u043d\u0430\u043b", "text": ""}
{"id": "3835860", "revid": "1452073", "url": "https://it.wikipedia.org/wiki?curid=3835860", "title": "Acido pulvinico", "text": "L'acido pulvinico \u00e8 una sostanza organica naturale presente in diverse specie di licheni. Presenta una tossicit\u00e0 molto pi\u00f9 bassa rispetto al suo estere metilico, l'acido vulpinico."}
{"id": "3835863", "revid": "1543377", "url": "https://it.wikipedia.org/wiki?curid=3835863", "title": "Miss America 2011", "text": "Miss America 2011 \u00e8 la novantesima edizione del concorso Miss America. Si \u00e8 tenuto presso il Theatre for the Performing Arts dentro al Planet Hollywood Resort and Casino di Las Vegas il 15 gennaio 2011. Miss America 2010, Caressa Cameron della Virginia, ha incoronato la concorrente che ha preso il suo posto Teresa Scanlan dal Nebraska alla fine dell'evento. Si tratta della prima volta che una Miss Nebraska vince il titolo.\nPiazzamenti.\nNote:"}
{"id": "3835864", "revid": "47767", "url": "https://it.wikipedia.org/wiki?curid=3835864", "title": "Knut Taraldsen", "text": ""}
{"id": "3835879", "revid": "76652", "url": "https://it.wikipedia.org/wiki?curid=3835879", "title": "Distretto di Finike", "text": " \nIl distretto di Finike (in turco Finike il\u00e7esi) \u00e8 un distretto della provincia di Adalia, in Turchia.\nAmministrazioni.\nOltre il centro di Finike al distretto appartengono 4 comuni e 14 villaggi."}
{"id": "3835881", "revid": "47767", "url": "https://it.wikipedia.org/wiki?curid=3835881", "title": "Canuto (nome)", "text": "Origine e diffusione.\nIl nome italiano \"Canuto\" deriva da \"Canutus\", l'adattamento latino medievale di un nome scandinavo risalente al norreno \"Kn\u00fatr\": secondo la maggioranza delle fonti, esso riprende direttamente il sostantivo \"kn\u00fatr\", che significa \"nodo\", \"legame\"; interpretazioni minoritarie lo riconducono invece all'antico o medio alto tedesco \"kn\u00fbz\", ossia \"altero\", \"ardito\" oppure a \"nodi\", \"necessit\u00e0\". La forma latina coincide con il termine \"canutus\" (in italiano \"canuto\"), che vuol dire \"grigio\", \"dai capelli grigi (o bianchi)\": il nome viene a volte collegato a questo vocabolo, ma si tratta di una paretimologia, poich\u00e9 \"Canutus\" non compare mai come nome (n\u00e9 come \"cognomen\") negli ambienti latini.\nIn italiano, il nome \u00e8 d'interesse perlopi\u00f9 storico, dato che venne portato da diversi re di Danimarca, alcuni dei quali venerati come santi, ed \u00e8 rarissimo, disperso nel Nord e in Toscana; in Scandinavia \u00e8 per\u00f2 ancora piuttosto comune, e ha dato origine anche ad alcuni cognomi quali \"Knutsen\" e \"Knutsson\". Il nome venne usato anche in Gran Bretagna durante il periodo di dominazione vichinga, anche qui dando origine a cognomi come \"Knott\", e potrebbe essere sopravvissuto fino a qualche tempo dopo la conquista normanna in forme quali \"Nute\", \"Note\", \"Nut\" e \"Nutkin\".\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "3835883", "revid": "47767", "url": "https://it.wikipedia.org/wiki?curid=3835883", "title": "Knud", "text": ""}
{"id": "3835884", "revid": "1522738", "url": "https://it.wikipedia.org/wiki?curid=3835884", "title": "Diaspora armena", "text": "Per diaspora armena (in armeno: \u0540\u0561\u0575\u056f\u0561\u056f\u0561\u0576 \u057d\u0583\u0575\u0578\u0582\u057c\u0584 \"Haykakan spyurk' \") s'intendono le comunit\u00e0 armene che vivono al di fuori dell'Armenia, del Nagorno-Karabakh e dei territori storicamente popolati da armeni.\nLa moderna diaspora ha avuto inizio dopo il genocidio armeno degli inizi del XX secolo, perpetrato da parte dell'Impero ottomano.\nDistribuzione geografica.\nDopo aver dato luogo alla diaspora gli armeni sono attualmente presenti con le loro comunit\u00e0 in diversi stati in tutto il mondo. All'interno della comunit\u00e0 armena esiste una classificazione non ufficiale di differenti tipi di armeni. Gli armeni provenienti dall'Iran sono indicati come \"Parska-Hye\", gli armeni provenienti dal Libano sono usualmente indicati come \"Lipana-Hye\" mentre gli armeni originari della madre-patria sono annoverati con il termine \"Hyeastansei\" ovvero \"coloro che vengono dall'Armenia\".\nIn generale, gli originati dell'Armenia dell'Iran e della Russia parlano dialetti orientali mentre gli armeni della diaspora parlano dialetti dell'Armenia occidentale. I dialetti sono molto diversi, comunque armeni di differente dialetto possono intendersi senza difficolt\u00e0. Esiste anche una comunit\u00e0 armena in Albania.\nUna piccola comunit\u00e0 armena esiste da pi\u00f9 di un millennio in Terra Santa, e uno dei quattro quartieri del centro storico di Gerusalemme \u00e8 il Quartiere Armeno.\nOrigini.\nDispersione degli armeni di Cilicia.\nNel 1375 ebbe termine la sovranit\u00e0 armena in Cilicia, quando i Mamelucchi d'Egitto, approfittarono della sua debolezza per invaderla.\nMa questi non furono in grado di mantenerne il possesso; trib\u00f9 turche penetrarono nella regione e vi si stabilirono, anticipando la conquista della Cilicia da parte di Tamerlano. Molti armeni furono uccisi, altri scapparono e si stabilirono in diversi paesi dell'Europa orientale, nei Balcani, in Medio Oriente e in citt\u00e0 come Mosca e So\u010di in Russia, Odessa, Sebastopoli e Crimea in Ucraina, Tbilisi e Batumi in Georgia, Plovdiv in Bulgaria, Atene in Grecia, Beirut nel Libano e Aleppo in Siria. A Gerusalemme si rifugi\u00f2 un'importante comunit\u00e0 che diede origine al Quartiere Armeno. Altri si trasferirono a Cipro, che rimase sotto il governo veneziano fino al 1489.\nSolo gli armeni pi\u00f9 umili rimasero in Cilicia, conservarondo cos\u00ec la presenza armena nella regione fino al genocidio armeno del 1915.\nI loro discendenti si dispersero nella diaspora armena ed il catolicosato della Grande Casa di Cilicia si trova ora ad Antelias, in Libano.\nDurante l'impero ottomano.\nVerso la fine del XIX secolo alcune zone dell'Impero Ottomano, abitate da popolazione di origine armena, soprattutto nell'Anatolia, si erano sollevate contro l'Impero. Negli anni 1894-1896 vi fu il primo genocidio armeno, relativo alla campagna contro gli armeni condotta dal sultano ottomano Abdul Hamid II e posto in essere dall'esercito ottomano, affiancato da milizie irregolari curde. Grazie all'invenzione del telegrafo nel 1890, la notizia dei massacri si diffuse velocemente in tutto il mondo, causando la condanna dell'accaduto da parte di gran parte delle nazioni civilizzate.\nIn quegli ultimi anni del secolo diverse centinaia di migliaia di armeni si stabilirono nell'Europa occidentale (in particolare in Francia, Germania, Italia e Paesi Bassi) e nelle Americhe, in particolare negli Stati Uniti d'America dove \u00e8 presente una forte comunit\u00e0."}
{"id": "3835886", "revid": "47767", "url": "https://it.wikipedia.org/wiki?curid=3835886", "title": "Knute", "text": ""}
{"id": "3835887", "revid": "767487", "url": "https://it.wikipedia.org/wiki?curid=3835887", "title": "Petar Jeli\u0107", "text": ""}
{"id": "3835888", "revid": "339392", "url": "https://it.wikipedia.org/wiki?curid=3835888", "title": "La vendetta di Godzilla", "text": ""}
{"id": "3835901", "revid": "124774657", "url": "https://it.wikipedia.org/wiki?curid=3835901", "title": "Anthony Pettis", "text": "Ha combattuto nella categoria dei pesi leggeri, pesi piuma e pesi welter per l'organizzazione UFC, nella quale \u00e8 stato il campione di categoria nel 2013; \u00e8 stato inoltre l'ultimo campione dei pesi leggeri WEC vincendo entrambe le cinture sconfiggendo l'acerrimo rivale Benson Henderson. Ha fatto da allenatore nella ventesima stagione del reality show \"The Ultimate Fighter\".\n\u00c8 noto per il suo spettacolare ed efficace stile di kickboxing, enfatizzato da una notevole creativit\u00e0 nell'utilizzo delle tecniche di calcio: \u00e8 infatti molto popolare il suo calcio da lui stesso definito \"showtime kick\" (derivante dal suo soprannome e da \"kick\", che in inglese significa appunto \"calcio\") e che consiste in una pedata alla testa dopo essersi dato una spinta con l'altra gamba contro la gabbia.\nHa un fratello minore, Sergio, che dal 2021 \u00e8 il campione dei pesi gallo di Bellator.\nInfanzia.\nPettis cresce in una famiglia ispanica di un quartiere malfamato di Milwaukee da genitori messicani e portoricani: infatti il cognome originario della famiglia \u00e8 Perez, ma il padre lo cambi\u00f2 per evitare discriminazioni sociali.\nPettis \u00e8 orfano del padre, Eugene Jr., accoltellato a morte nel 2003 durante un tentativo di rapina presso la casa di un amico; dieci anni dopo Anthony vinse la cintura di campione dei pesi leggeri UFC e scatt\u00f2 una foto con il trofeo posto sopra la tomba del padre.\nCarriera nelle arti marziali miste.\nInizi.\nLa carriera da professionista di Pettis inizia nel 2007 con l'organizzazione locale GFS, con sede nel Wisconsin, il suo stato.\nQui Pettis dimostra di essere uno dei migliori prospetti e in due anni firma un record di 8-0 con ben sette vittorie al primo round.\nWorld Extreme Cagefighting.\nNel 2009 passa alla WEC dove ha la possibilit\u00e0 di confrontarsi con i pesi leggeri pi\u00f9 forti del paese.\nNelle prime cinque gare mette a segno un 4-1 che convince tutti, in quanto l'unica sconfitta \u00e8 ad opera di Bart Palaszewski ai punti e con un margine risicato.\nPu\u00f2 cos\u00ec sfidare il campione Ben Henderson il 16 dicembre 2010, incontro che vince e che lo incorona campione dei pesi leggeri WEC: Pettis mette pi\u00f9 volte in grave difficolt\u00e0 Henderson, riuscendo anche a stenderlo con uno spettacolare calcio volante realizzato sfruttando la rete della gabbia come parete per prendere slancio.\nUltimate Fighting Championship.\nA seguito della vittoria nel 2011 la WEC viene fusa con l'UFC.\nIn quanto campione uscente WEC Pettis ha il diritto di sfidare il vincitore della sfida tra Frankie Edgar e Gray Maynard, ma l'incontro tra i due termina in parit\u00e0 e entrambi risultano spesso infortunati, di conseguenza Pettis viene rimesso in gioco contro avversari di livello ma non in sfide per il titolo.\nAl suo esordio perde ai punti contro Clay Guida, ma successivamente si rif\u00e0 prima contro Jeremy Stephens e poi mettendo KO con un calcio alla testa l'ottimo Joe Lauzon: complice anche il fatto che nel medesimo evento \"UFC 144: Edgar vs. Henderson\" Ben Henderson divenne il nuovo campione dei pesi leggeri UFC, si parl\u00f2 subito di un possibile rematch per il titolo proprio tra Pettis ed Henderson, che gi\u00e0 si sfidarono per il titolo WEC con Pettis vincitore ai punti; venne invece deciso di dare una seconda chance allo sconfitto Frankie Edgar.\nNel 2013, in una sfida promossa come altamente spettacolare e valida per un posto come contendente al titolo tra Pettis e il thaiboxer Donald Cerrone, l'ispanico si impose in maniera netta con un KO nel primo round per mezzo di un calcio al fegato seguito da una combinazione di pugni.\nBench\u00e9 avesse ottenuto il rematch con Ben Henderson per il titolo dei pesi leggeri il campione in carica era gi\u00e0 impegnato nella sfida contro il campione Strikeforce Gilbert Melendez, e cos\u00ec Pettis chiese ed ottenne la possibilit\u00e0 di scendere nella categoria dei pesi piuma per poter sfidare il fuoriclasse assoluto e dominatore della categoria Jos\u00e9 Aldo: la sfida avrebbe dovuto tenersi nei primi giorni di agosto, ma Pettis diede forfait causa infortunio venendo sostituito da Jung \"Korean Zombie\" Chan-Sung e invece and\u00f2 a sostituire l'acciaccato TJ Grant nella sfida per il titolo dei leggeri contro Ben Henderson nella sua Milwaukee.\nNella sfida per il titolo dei pesi leggeri UFC Pettis si riconferm\u00f2 nemesi del campione Benson Henderson, riuscendo ancora una volta a sconfiggerlo e questa volta tramite sottomissione con una leva al braccio negli ultimi secondi del primo round: Pettis divenne cos\u00ec il nuovo campione dei pesi leggeri UFC; subito dopo la vittoria Pettis lanci\u00f2 la sfida al campione dei pesi piuma Jos\u00e9 Aldo ma fece sapere anche di essersi infortunato al ginocchio sinistro.\nIn dicembre avrebbe dovuto difendere il titolo per la prima volta contro l'ex campione Strikeforce Josh Thomson, ma proprio Pettis si lesion\u00f2 uno dei legamenti crociati posteriori delle ginocchia ad un mese dal match, match che venne quindi posticipato.\nPettis resta fuori dalle gare praticamente per tutto il 2014 in quanto viene insignito del ruolo di allenatore per la 20\u00aa stagione del reality show \"The Ultimate Fighter\" opposto all'ex campione Strikeforce Gilbert Melendez, ed al termine dello spettacolo televisivo i due si sfidarono in dicembre per la cintura: Pettis nel primo round pat\u00ec la lotta aggressiva del rivale, ma durante la seconda ripresa riusc\u00ec a chiudere una ghigliottina dalla monta ed impose la resa all'atleta californiano, ottenendo cos\u00ec la prima difesa del titolo.\nSuccessivamente, nel marzo del 2015, affront\u00f2 Rafael dos Anjos in un match valido per il titolo. Pettis venne dominato per tutta la durata dell'incontro, perdendo cos\u00ec il titolo nella sua seconda difesa.\nA luglio avrebbe dovuto combattere contro Myles Jury, ma ancora una volta fu sorpreso da un infortunio e venne sostituito da Edson Barboza. Mentre a gennaio del 2016 dovette affrontare l'ex campione dei pesi leggeri Bellator Eddie Alvarez, venendo sconfitto per decisione non unanime.\nIl 23 aprile 2016 dovette affrontare il brasiliano Edson Barboza all'evento UFC 197. Durante l'incontro Pettis venne colpito ripetutamente da violenti calci bassi da parte del suo avversario, che gli procurarono un grosso ematoma all'interno coscia. Dopo 15 minuti di match, Pettis venne sconfitto per decisione unanime.\nDopo la sua terza sconfitta consecutiva, Pettis decise di scendere di categoria e quindi passare ai pesi piuma. Il 27 agosto affront\u00f2 al suo debutto nella nuova categoria Charles Oliveira. Al secondo round dell'incontro, Pettis and\u00f2 a segno molteplici volte con dei potenti calci al corpo che costrinsero Oliveira al tappeto per il forte dolore; nonostante ci\u00f2 non riusc\u00ec a concludere il match prima della fine del secondo round. Alla terza ripresa, Oliveira effettu\u00f2 un takedown ai danni di Pettis, quest'ultimo sfruttando la situazione chiuse il brasiliano in una ghigliottina, vincendo cos\u00ec il match per sottomissione.\nIl 10 dicembre affronta Max Holloway in un incontro valido per il titolo dei pesi piuma ad interim all'evento UFC 206, ma avendo superato il limite di peso in caso di vittoria non avrebbe potuto ottenere il titolo; Pettis viene comunque sconfitto per KO tecnico. L'8 luglio 2017 ritorna ai pesi leggeri battendo Jim Miller per decisione unanime; chiude il 2017 venendo sconfitto da Dustin Poirier l'11 novembre, incontro per il quale entrambi furono premiati con il riconoscimento \"Fight of the Night\".\nIl 7 luglio 2018 batte Michael Chiesa (che aveva superato il limite di peso) ottenendo il premio \"Performance of the Night\", mentre il 6 ottobre viene battuto per KO tecnico dovuto a stop medico dall'ex campione ad interim Tony Ferguson; anche in questo caso entrambi gli atleti ottengono il premio \"Fight of the Night\".\nTorna alla vittoria nel 2019, combattendo nella categoria dei pesi welter dopo ben undici anni dall'ultima volta, contro l'ex contendente al titolo Stephen \"Wonderboy\" Thompson il 23 marzo: dopo aver subito l'iniziativa dell'avversario per tutto il primo round, nei secondi finali della seconda ripresa riesce ad andare a segno con uno spettacolare gancio saltato che stende Thompson. Pettis venne premiato con il riconoscimento \"Performance of the Night\". Il 17 agosto viene sconfitto dal rientrante Nate Diaz per decisione unanime."}
{"id": "3835903", "revid": "278830", "url": "https://it.wikipedia.org/wiki?curid=3835903", "title": "Godzilla vs. Space Godzilla", "text": ""}
{"id": "3835904", "revid": "400694", "url": "https://it.wikipedia.org/wiki?curid=3835904", "title": "Yasutaka Tsutsui", "text": "Biografia.\nInsieme a Shin'ichi Hoshi e Saky\u014d Komatsu \u00e8 considerato uno dei maggiori esponenti della letteratura fantascientifica giapponese.\nNel corso degli anni si \u00e8 aggiudicato un Premio Tanizaki, un Premio Yomiuri-bungaku e ben sette volte (tre per il miglior romanzo, quattro per il miglior racconto) il Premio Seiun (premio giapponese per le migliori opere fantasy e fantascientifiche). Le tre vittorie sono circoscritte negli anni settanta: 1970, 1975, 1976.\n\u00c8 uno scrittore molto prolifico, che divide il suo lavoro tra la realizzazione di romanzi e racconti. In occidente \u00e8 conosciuto specialmente per il suo romanzo \"Paprika\", adattato poi da Satoshi Kon per l'anime omonimo, e per \"Toki o Kakeru Sh\u014djo\", conosciuto con il titolo internazionale \"The Girl Who Leapt Through Time\" e anch'esso divenuto un film d'animazione giapponese (intitolato in Italia \"La ragazza che saltava nel tempo\") nel 2006, con la regia di Mamoru Hosoda.\nLa pubblicazione italiana del romanzo \"La ragazza che saltava nel tempo\" \u00e8 stato annunciato nel 2017 da Kappalab.\nCome attore ha recitato in alcuni film giapponesi, tra cui \"Gemini\" di Shinya Tsukamoto.\nOpere.\nL'autore ha realizzato molte opere nel corso della sua carriera. Tuttavia gran parte di esse sono ancor oggi inedite in Italia."}
{"id": "3835907", "revid": "559014", "url": "https://it.wikipedia.org/wiki?curid=3835907", "title": "Rapimenti alieni", "text": ""}
{"id": "3835916", "revid": "2018934", "url": "https://it.wikipedia.org/wiki?curid=3835916", "title": "Mark James", "text": "Carriera.\nNel 1974 vinse l'English Amateur e, tre anni pi\u00f9 tardi, ottenne il primo titolo a livello professionistico al Lusaka Open. Il 1978 lo vide trionfare per la prima volta ad un torneo dell'European Tour, il Sun Alliance Match Play Championship, ma anche stabilire un record negativo all'Italian Open, ovvero il maggior numero di colpi (111) in un giro in un torneo dell'European Tour: si era infatti rifiutato di ritirarsi nonostante un infortunio, ma avrebbe vinto il torneo quattro anni dopo.\nIn totale ha raccolto 32 vittorie professionistiche, di cui 18 dell'European Tour. Nei tornei major non \u00e8 mai arrivato primo, ma diverse volte si \u00e8 piazzato nelle prime posizioni all'Open Championship, dove termin\u00f2 terzo nel 1981. In carriera ha preso parte per ben sette volte alla Ryder Cup, per poi essere capitano nell'edizione 1999, conosciuta come la \"Battaglia di Brookline\"."}
{"id": "3835919", "revid": "741103", "url": "https://it.wikipedia.org/wiki?curid=3835919", "title": "Nicol\u00f2 Figlia", "text": "Biografia.\nNicol\u00f2 Figlia nacque a Mezzojuso da Andrea e Caterina il 14 maggio 1693 e fu battezzato due giorni dopo coi nomi \"Rosario e Nicol\u00f2\". \nLaureatosi in S. Teologia, fu ordinato sacerdote a circa 25 anni e quasi subito, dietro invito del Marchese del Vasto Aquino ed Aragona, si trasfer\u00ec a Chieuti in qualit\u00e0 di cappellano della Parrocchia di San Giorgio e dal 1724 la guid\u00f2 in veste di Protopap\u00e0s. \nNel 1727 ritorna a Mezzojuso dove venne eletto Protopap\u00e0s della parrocchia di San Nicola di Mira. Sacerdote e amministratore eccellente, \u00e8 apprezzato soprattutto per aver lasciato ai posteri documenti scritti col dialetto albanese parlato a Mezzojuso. \nMor\u00ec a Mezzojuso il 18 novembre 1769.\nOpere.\nTra le opere del Figlia spicca la \"Dottrina Cristiana\" del 1736 (conosciuto anche come \"Il Cristiano albanese\"), in albanese con traduzione siciliana, la quale si presenta sotto forma di dialogo tra il maestro-arciprete e un fanciullo. Ha scritto inoltre diversi canti e poesie in albanese e siciliano e un Breve ragguaglio della terra di Mezzojuso (1750), in italiano.\nQueste opere sono rimaste a lungo inedite racchiuse in un unico manoscritto che il Figlia lasci\u00f2 a Chieuti, per questo motivo noto agli studiosi come \"Codice Chieutino\", ma che successivamente Michele Marchian\u00f2 scopr\u00ec e pubblic\u00f2 all'interno di Canti popolari albanesi delle colonie d'Italia, identificando in esso uno dei pi\u00f9 antichi e significativi manoscritti della storia culturale, linguistica e letteraria degli Albanesi d'Italia.\nL'opera di Figlia deve considerarsi importantissima sia dal punto di vista storico, ma anche da quello catechistico e soprattutto letterario-albanologico: gli scritti del Figlia rappresentano gli unici esempi letterari scritti con la parlata albanese di Mezzojuso, e se si sommano con i pochi altri documenti, scritti col medesimo idioma, formano l'unica eredit\u00e0 scritta di tale lingua estintasi repentinamente nella prima met\u00e0 del XIX secolo. In merito, Matteo Mandal\u00e0 scrive riferendosi al [Codice Chieutino]: \"...il documento, infatti, pu\u00f2 essere studiato sia dal punto linguistico, essendo l'unica, e perci\u00f2 preziosa, testimonianza della parlata arb\u00ebreshe di Mezzojuso che, come \u00e8 noto, \u00e8 scomparsa dalla prima met\u00e0 del secolo scorso; sia da quello folklorico, essendo un manoscritto che contiene una delle prime e pressoch\u00e9 complete raccolte di canti tradizionali italo-albanesi; infine da quello letterario, contenendo interessanti parafrasi in arb\u00ebreshe di canti sacri siciliani ed italiani ed un apprezzabile numero di composizioni - per lo pi\u00f9 a carattere religioso -, alcune ancora oggi inedite, di poeti siculo-albanesi vissuti nei secoli XVII e XVIII.\""}
{"id": "3835921", "revid": "638792", "url": "https://it.wikipedia.org/wiki?curid=3835921", "title": "Godzilla vs. Destroyer", "text": ""}
{"id": "3835926", "revid": "287204", "url": "https://it.wikipedia.org/wiki?curid=3835926", "title": "Kostelec u K\u0159\u00ed\u017ek\u016f", "text": "Kostelec u K\u0159\u00ed\u017ek\u016f \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835927", "revid": "287204", "url": "https://it.wikipedia.org/wiki?curid=3835927", "title": "Kostelec u Krizku", "text": ""}
{"id": "3835929", "revid": "2002429", "url": "https://it.wikipedia.org/wiki?curid=3835929", "title": "Rjazanskij", "text": "Il quartiere Rjazanskij () \u00e8 un quartiere di Mosca sito nel Distretto Sud-orientale.\nFino al 1960 era un comune dell'Oblast di Mosca, del distretto Uchtomskij (con capoluogo Ljubercy). Con il completamento dell'MKAD \u00e8 stato incluso nel comune di Mosca, dapprima nel quartiere \u017ddanovskij, quindi (nel 1969) nel Volgogradskij. L'attuale quartiere \u00e8 stato definito dalla riforma delle suddivisioni amministrative del 1991."}
{"id": "3835941", "revid": "767487", "url": "https://it.wikipedia.org/wiki?curid=3835941", "title": "Jens Grand", "text": "Biografia.\nGrande era figlio di Torbern Hvide, un ufficiale della corte reale danese, e di Caecilie Skjalmsdatter, una sorella di Peder Bang, vescovo di Roskilde. Bang e Caecilie erano anche membri del clan Hvide, che entr\u00f2 in conflitto con il trono danese tramite il regicidio di Stig Andersen Hvide nei confronti del re Eric V nel 1286. Egli studi\u00f2 all'Universit\u00e0 di Parigi e ricevette una laurea in diritto canonico. Intorno al 1280 ricevette una prebenda come canonico della cattedrale di Roskilde e nel 1283 avanz\u00f2 al posto di prevosto della cattedrale. \nGrand fu probabilmente complice nel regicidio. Forse la sua donazione di dodici prebendari alla Cattedrale di Roskilde, che papa Nicol\u00f2 IV conferm\u00f2 nel 1288, \u00e8 da intendersi come espiazione del peccato. Il 27 luglio dello stesso anno, Ingvar vescovo di Roskilde, gli don\u00f2 il castello di Sels\u00f8 Slot (parte dell'attuale Skibby).\nEgli divenne poi arcivescovo di Lund, di Riga e Terra Mariana (1304\u20131310) e Principe-arcivescovo di Brema (con il nome di Giovanni I 1310-1327), noto come figura centrale della seconda lotta ecclesiastica in Danimarca nel tardo XIII secolo. Fu un eccezionale giurista specialista in diritto canonico."}
{"id": "3835942", "revid": "36426", "url": "https://it.wikipedia.org/wiki?curid=3835942", "title": "2\u00ba Reggimento k.k. Landessch\u00fctzen &quot;Bozen&quot;", "text": "Il 2\u00ba Reggimento k.k. Landessch\u00fctzen \"Bozen\" (nella nomenclatura militare austriaca: k.k. Landessch\u00fctzen-Regiment \u201eBozen\u201c Nr. II) \u00e8 stato un reparto di fanteria leggera della k.k. Landwehr appartenente al corpo delle truppe da montagna delle forze armate austro-ungariche, le k.k. Gebirgstruppen.\nStoria.\nIn seguito alla legge regionale del 1870 \"Regola per la Difesa Territoriale del Tirolo\" furono costituiti dieci battaglioni di Landessch\u00fctzen (difensori del paese o tiratori territoriali). Tre battaglioni prestavano servizio nel Tirolo meridionale l'attuale Trentino, a Mezzolombardo, Riva e Trento.\nNel 1893 con i dieci battaglioni si formarono i reggimenti I, II e III dei Landessch\u00fctzen.\nNel 1906 i reggimenti I e II furono dichiarati di \u201calta montagna\u201d, inquadrati nelle k.k. Gebirgstruppen; in tal modo i Landessch\u00fctzen tirolesi divennero le prime truppe alpine dell'area linguistica tedesca.\nDistintivo di quei soldati era la stella alpina sulle mostrine, e la penna di gallo cedrone o in alternativa, nei primi anni di fondazione, una penna di avvoltoio sul cappello. Nel corpo prestavano servizio di due anni i giovani tra i 20 e i 32 anni, rimanendo poi negli Standsch\u00fctzen (gli \"Sch\u00fctzen stanziali\") per altri dieci anni.\nNei precedenti anni di pace i Landessch\u00fctzen erano schierati lungo l'intero confine con il Regno d'Italia, dal Passo dello Stelvio alle Alpi Carniche.\nIl I Reggimento Landessch\u00fctzen denominato \u201cTrient\u201d aveva le caserme e il comando appunto a Trento. Il II Reggimento denominato \u201cBozen\u201d stazionava d'inverno per l'appunto a Bolzano.\nIl III Reggimento denominato \u201cInnichen\u201d era quello dolomitico e stazionava d'inverno a San Candido-Innichen, ma anche a Fiera di Primiero, Predazzo e Cortina mentre d'estate oltre che nelle stesse localit\u00e0, anche a Moena, Passo San Pellegrino, Penia in Val di Fassa, Sesto.\nNel 1914, durante la prima guerra mondiale, tutti e tre i reggimenti furono inviati al fronte in Galizia e inquadrati nel Corpo d'armata del Tirolo, del Vorarlberg, del Salisburghese e della Bassa Austria. Qui, parteciparono a sanguinosi scontri con l'esercito zarista che causarono forti perdite nelle unit\u00e0 sostenuti nelle battaglie di Lvov, Grodek, Plica e altre.\nI Landessch\u00fctzen furono rimpatriati nel Tirolo appena nell'autunno 1915 difatti, con l'entrata in guerra del Regno d'Italia, si realizzava la clausola difensiva dell'antica normativa tirolese e tutti i reparti furono impiegati sul fronte italiano dell'Adamello e del Pasubio.\nI soldati erano dotati per lo pi\u00f9 di una carabina a canna corta del tipo Steyr-Mannlicher M1895, calibro 8\u00a0mm e di mitragliatrici Schwarzlose mentre gli ufficiali erano dotati di pistola, sciabola corta e anche il moschetto. I reggimenti ebbero l'onore di venire qualificati Kaisersch\u00fctzen dall'imperatore Carlo I d'Austria nel gennaio 1917, a seguito del valore dimostrato nei combattimenti fin l\u00ec sostenuti.\nDenominazione.\nLa denominazione originale dell'unit\u00e0 fu Landessch\u00fctzen-Regiment Nr. II e fu completato nel 1897 con l'aggiunta del presidio del personale del Reggimento. Da quel momento in poi fu rinominato k.k. Landessch\u00fctzen-Regiment \"Bozen\" Nr. II., nome che cambi\u00f2 ulteriormente il 16 gennaio 1917 con un decreto dell'imperatore Carlo I in k.k. Kaisersch\u00fctzen-Regiment \"Bozen\" Nr. II per essersi distinto nel corso della guerra.\nOrganizzazione.\nAgli inizi del Novecento il Reggimento era composto da tre battaglioni e ognuno di essi da quattro compagnie fucilieri pi\u00f9 una sezione di mitragliatrici autonoma (GebMGAAbteilung) formata da quattro mitragliatrici pesanti per un totale di tre ufficiali, 15 sottufficiali e 37 soldati. Una compagnia del 1906, in tempo di pace, contava tra 62 e 110 uomini per poi aumentare con gli anni sino ad arrivare alla cifra di 120-160 uomini.\nTutte le compagnie avevano una dotazione di montagna costituita da due carrette contenenti 250 bastoni alpini, 40 piccozze, 90 paia di sci con attacchi di tipo Bilgeri, 20 funi di 50 metri ognuna e 8 quadrupedi da soma per viveri e munizioni.\nIn tempo di pace, i quadrupedi in forza alle unit\u00e0 delle truppe tirolesi, erano affidati in utilizzo ai montanari e contadini allo scopo di provvedere al loro mantenimento per poi eventualmente incorporarli in caso di guerra.\nComposizione e appartenenza nel 1914.\nLa composizione etnica del reggimento consisteva: 55% di fanti di lingua tedesca, 41% di lingua italiana e il 4% di altra provenienza.\nLa lingua ufficiale era il tedesco.\nCon il protrarsi della guerra, la composizione etnica di provenienza dei soli tirolesi non fu pi\u00f9 rispettata, in quanto le ampie perdite subite dal reparto, prima in Galizia e poi sul fronte italiano, furono necessariamente rimpiazzate con reclute provenienti da tutto l'impero.\nDislocazione.\nPer la formazione specifica nel combattimento di montagna le compagnie di fucilieri assumevano uno schieramento diverso sia nel periodo invernale che in quello estivo. Allo scopo furono costruite piccole casermette o furono affittati edifici pi\u00f9 ampi nei luoghi di addestramento. L'addestramento alpino aveva lo scopo primario di organizzare gruppi di 40-50 uomini esperti in ogni specializzazione ed in grado di assolvere incarichi speciali impegnativi. Pertanto furono organizzati corsi alpini estivi ed invernali denominati \"Felskurse\" (corsi di roccia) ed \"Eiskurse\" (corsi di ghiaccio) ad indicare le esercitazioni in cordata e su ghiacciaio. I corsi duravano quattro settimane ed ogni gruppo era pienamente autonomo nelle sue necessit\u00e0. Alla chiusura del corso seguivano le esercitazioni dei battaglioni culminando con le gare di tiro a segno premiate con medaglie e premi anche in denaro.\nIn caso di guerra con l'Italia l'area di combattimento del Reggimento comprendeva il confine che dallo Stelvio si snodava sulle montagne fino al Lago di Garda. Allo stesso tempo alcuni distaccamenti avevano il compito di protezione delle fortificazioni permanenti di confine quindi l'impiego sul fronte russo fu solo un caso eccezionale.\nDivisione da Ovest ad Est\nL'impiego operativo nella Grande Guerra.\nNel 1914, durante la prima guerra mondiale, tutti e tre i reggimenti furono inviati al fronte in Galizia e inquadrati nel Corpo d'armata del Tirolo, del Vorarlberg, del Salisburghese e della Bassa Austria. Qui, parteciparono a sanguinosi scontri contro l'esercito zarista che causarono forti perdite nelle unit\u00e0 sostenuti nelle battaglie di Lvov, Grodek, Plica, Przemy\u015bl, Limanowa-Lapanov (localit\u00e0 del fronte galiziano), Tarn\u00f3w, Zaleszcyk\u00ec, Dunajec e Bucovina sul fronte serbo e sui Carpazi.\nI Landessch\u00fctzen furono rimpatriati nel Tirolo appena nell'autunno 1915 difatti, con l'entrata in guerra del Regno d'Italia, si realizzava la clausola difensiva dell'antica normativa tirolese e tutti i reparti furono impiegati sul fronte italiano a partire dal mese di luglio.\nA fine luglio il Reggimento \"Bozen\" con il suo IX Battaglione di marcia presidiava il ghiacciaio di Presena presso il Passo del Tonale ed il suo XI Battaglione si schier\u00f2 a difesa il monte Coston sull'altopiano dei Fiorentini.\nDall'ottobre del 1915 al marzo del 1916 il Reggimento era cos\u00ec schierato:\nDal marzo 1916 il Reggimento si trasfer\u00ec a nord di Baselga di Pin\u00e9 ove procedeva all'addestramento e al riordino seguendo un modello comune degli altri due reggimenti. Trasferito a Mattarello nei pressi di Trento il mese successivo, concorreva in Vallarsa alla conquista del pianoro di Zendri. Avviato sull'alpe di Fassa a presidio, vi rimaneva fino al 1917 combattendo sul monte Cauriol. Nel giugno il III Battaglione fu impiegato sull'Ortigara a difesa dell'offensiva italiana. Trasferito a Villach e a Plezzo raggiungeva a ottobre il massiccio del monte Grappa combattendovi fino al mese di marzo del 1918."}
{"id": "3835945", "revid": "181699", "url": "https://it.wikipedia.org/wiki?curid=3835945", "title": "Giannantonio Orsini Del Balzo", "text": ""}
{"id": "3835946", "revid": "339392", "url": "https://it.wikipedia.org/wiki?curid=3835946", "title": "Associazione Sportiva Riccione", "text": ""}
{"id": "3835948", "revid": "298229", "url": "https://it.wikipedia.org/wiki?curid=3835948", "title": "Campionati europei di duathlon del 2006", "text": "I Campionati europei di duathlon del 2006 si sono tenuti a Rimini, Italia, in data 7 ottobre 2006.\nLa gara maschile \u00e8 stata vinta dal ceco Filip Ospal\u00fd, mentre quella femminile dalla portoghese Vanessa Fernandes."}
{"id": "3835949", "revid": "110157", "url": "https://it.wikipedia.org/wiki?curid=3835949", "title": "Kosteln\u00ed Hlavno", "text": "Kosteln\u00ed Hlavno \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835950", "revid": "287204", "url": "https://it.wikipedia.org/wiki?curid=3835950", "title": "Kostelni Hlavno", "text": ""}
{"id": "3835955", "revid": "767487", "url": "https://it.wikipedia.org/wiki?curid=3835955", "title": "Nudi e crudi (EP)", "text": "Nudi e crudi \u00e8 un EP e DVD della band folk rock Marta sui Tubi, pubblicato nell'aprile del 2008. \u00c8 il primo lavoro pubblicato per la Tamburi Usati, etichetta creata dal gruppo.\nL'EP.\nL'EP contiene 4 tracce: l'inedito \"L'unica cosa\", che anticipa l'album \"Sushi &amp; Coca\", le cover \"Pleiboi \"(dal film \"Lo Zio Di Brooklyn\" di Daniele Cipri e Franco Maresco) e \"Ma come fanno i marinai\" (di Lucio Dalla e Francesco De Gregori) e \"Negghia\" (una poesia di Peppino Impastato). Quest'ultimo brano \u00e8 disponibile come download gratuito sul sito ufficiale del gruppo.\nIl DVD.\nIl DVD \u00e8 diviso in due parti: \"A spasso con Marta\" (con tour, backstage, interviste e brani live, regia di Anna Terrassan e Gianluca Signorino), \"Marta sui ghiacci\" (un documentario sul concerto in Val Senales tenuto in un igloo a 3200 metri con strumenti di ghiaccio, registrato durante la manifestazione Ice Music) e \"Video\" (una raccolta con tutti i video ufficiali della band)."}
{"id": "3835959", "revid": "298229", "url": "https://it.wikipedia.org/wiki?curid=3835959", "title": "Campionati europei di duathlon del 2007", "text": "I Campionati europei di duathlon del 2007 si sono tenuti a Edimburgo, Scozia, in data 16 giugno 2007.\nLa gara maschile \u00e8 stata vinta dal belga Benny Vansteelant, mentre quella femminile dalla britannica Catriona Morrison."}
{"id": "3835967", "revid": "1851848", "url": "https://it.wikipedia.org/wiki?curid=3835967", "title": "Orlando Biagi", "text": "Caratteristiche tecniche.\nGioc\u00f2 nel ruolo di centromediano.\nCarriera.\nDopo gli esordi nel Montecatini, gioc\u00f2 in Serie A con la Fiorentina, con cui debutt\u00f2 nella massima serie il 19 giugno 1955 sul campo della . Rimase in forza ai viola fino al 1958 dove perse la finale di Coppa Italia, totalizza altre 4 presenze in Serie A, con l'intermezzo di una stagione in prestito al , in Serie C, dove \u00e8 maggiormente impiegato (24 presenze). Fu poi prestato di nuovo in terza serie, questa volta al : in Emilia disput\u00f2 da centromediano titolare la stagione 1958-1959, conclusa al penultimo posto. A fine stagione, rientrato a Firenze, fu ceduto definitivamente al Viareggio.\nCon i bianconeri toscani disput\u00f2 quattro campionati consecutivi, tre di Serie D e uno (1960-1961) di Serie C, chiudendo la carriera agonistica a soli 28 anni, nel 1963. Nella stagione successiva guid\u00f2 il Montecatini nel campionato di Prima Categoria.\n\u00c8 morto il 6 novembre 2019 all'ospedale Cisanello di Pisa a causa dei postumi di un gravissimo incidente stradale avvenuto a Montecatini Terme."}
{"id": "3835968", "revid": "110157", "url": "https://it.wikipedia.org/wiki?curid=3835968", "title": "Ivo Babu\u0161ka", "text": ""}
{"id": "3835969", "revid": "287204", "url": "https://it.wikipedia.org/wiki?curid=3835969", "title": "Kozojedy (Praha-v\u00fdchod)", "text": "Kozojedy \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3835975", "revid": "859666", "url": "https://it.wikipedia.org/wiki?curid=3835975", "title": "Bankotsu", "text": ""}
{"id": "3835978", "revid": "170423", "url": "https://it.wikipedia.org/wiki?curid=3835978", "title": "Campionati europei di duathlon del 2008", "text": "I Campionati europei di duathlon del 2008 si sono tenuti a Serres, Grecia, in data 25 maggio 2008.\nLa gara maschile \u00e8 stata vinta dal belga Jurgen Dereere, mentre quella femminile dalla ceca Radka Vodickova."}
{"id": "3835980", "revid": "339392", "url": "https://it.wikipedia.org/wiki?curid=3835980", "title": "Episodi di Yu degli spettri", "text": ""}
{"id": "3835983", "revid": "104458", "url": "https://it.wikipedia.org/wiki?curid=3835983", "title": "Certamen Ciceronianum", "text": ""}
{"id": "3835988", "revid": "298229", "url": "https://it.wikipedia.org/wiki?curid=3835988", "title": "Campionati europei di duathlon del 2009", "text": "I Campionati europei di duathlon del 2009 si sono tenuti a Budapest, Ungheria, in data 23 maggio 2009.\nLa gara maschile \u00e8 stata vinta dal svizzero Andreas Sutz, mentre quella femminile dalla britannica Catriona Morrison."}
{"id": "3835995", "revid": "298229", "url": "https://it.wikipedia.org/wiki?curid=3835995", "title": "Campionati europei di duathlon del 2010", "text": "I Campionati europei di duathlon del 2010 si sono tenuti a Nancy, Francia, in data 30 aprile 2010.\nLa gara maschile \u00e8 stata vinta dal russo Sergey Yakovlev, mentre quella femminile dall'olandese Ruth Van der Meijden."}
{"id": "3835997", "revid": "521302", "url": "https://it.wikipedia.org/wiki?curid=3835997", "title": "Luparense 2011-2012", "text": ""}
{"id": "3836003", "revid": "110157", "url": "https://it.wikipedia.org/wiki?curid=3836003", "title": "K\u0159enek", "text": "K\u0159enek \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836004", "revid": "287204", "url": "https://it.wikipedia.org/wiki?curid=3836004", "title": "Krenek", "text": "Per Krenek si pu\u00f2 intendere:"}
{"id": "3836006", "revid": "767487", "url": "https://it.wikipedia.org/wiki?curid=3836006", "title": "Mih\u0103i\u021b\u0103 Ple\u0219an", "text": ""}
{"id": "3836008", "revid": "170423", "url": "https://it.wikipedia.org/wiki?curid=3836008", "title": "Campionati europei di duathlon del 2011", "text": "I Campionati europei di duathlon del 2011 si sono tenuti a Limerick, Irlanda, in data 17 aprile 2011.\nLa gara maschile \u00e8 stata vinta dal francese Nicolas Benoit, mentre quella femminile dalla francese Sandra Levenez."}
{"id": "3836010", "revid": "287204", "url": "https://it.wikipedia.org/wiki?curid=3836010", "title": "Mihaita Plesan", "text": ""}
{"id": "3836024", "revid": "169919", "url": "https://it.wikipedia.org/wiki?curid=3836024", "title": "Menkheperra (II)", "text": ""}
{"id": "3836026", "revid": "287204", "url": "https://it.wikipedia.org/wiki?curid=3836026", "title": "K\u0159enice (Boemia centrale)", "text": "K\u0159enice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836029", "revid": "521302", "url": "https://it.wikipedia.org/wiki?curid=3836029", "title": "Futbol'nyj Klub Kryl'ja Sovetov Novosibirsk", "text": ""}
{"id": "3836032", "revid": "16758", "url": "https://it.wikipedia.org/wiki?curid=3836032", "title": "HC Pergine", "text": ""}
{"id": "3836033", "revid": "287204", "url": "https://it.wikipedia.org/wiki?curid=3836033", "title": "K\u0159\u00ed\u017ekov\u00fd \u00dajezdec", "text": "K\u0159\u00ed\u017ekov\u00fd \u00dajezdec \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836035", "revid": "287204", "url": "https://it.wikipedia.org/wiki?curid=3836035", "title": "Krizkovy Ujezdec", "text": ""}
{"id": "3836036", "revid": "339392", "url": "https://it.wikipedia.org/wiki?curid=3836036", "title": "Risultati delle primarie del Partito Repubblicano (USA) del 2012", "text": ""}
{"id": "3836037", "revid": "599013", "url": "https://it.wikipedia.org/wiki?curid=3836037", "title": "Jos\u00e9 Belvidares", "text": "Caratteristiche tecniche.\nGiocava come difensore destro.\nCarriera.\nClub.\nBelvidares entr\u00f2 a far parte della prima squadra del River Plate durante il Concurso Est\u00edmulo 1929; in quel torneo debutt\u00f2 alla prima giornata, il 21 luglio 1929, nell'incontro tra River e Talleres. Con 15 presenze su 17 gare totali, fu il giocatore con il maggior numero d'apparizioni stagionali per il River, insieme ai compagni Atilio Granara Costa ed Esteban Malazzo. Nel 1930 prese parte alla Primera Divisi\u00f3n, esordendo al primo turno contro il San Fernando il 23 marzo. Anche in quella stagione Belvidares fu impiegato spesso: su 35 partite complessive, registr\u00f2 31 apparizioni, sempre come difensore destro. Nel 1931 gioc\u00f2 la sua ultima annata al River Plate; fu una presenza costante anche in tale torneo, in cui scese in campo 29 volte su 34. Fu uno dei tre giocatori espulsi dal primo \"Supercl\u00e1sico\" del calcio professionistico, insieme a Camilo Bonelli e Pedro Lago. Gioc\u00f2 poi la Primera Divisi\u00f3n 1932 con il Platense di Vicente L\u00f3pez."}
{"id": "3836044", "revid": "1543377", "url": "https://it.wikipedia.org/wiki?curid=3836044", "title": "Selv\u00e4 p\u00e4iv\u00e4", "text": "Selv\u00e4 p\u00e4iv\u00e4 (in finlandese \"giorno chiaro\") \u00e8 il secondo singolo tratto dal quinto album di studio del rapper finlandese Petri Nyg\u00e5rd, pubblicato da Open Records il 20 dicembre 2010. Il singolo ha riscosso enorme successo entrando nelle classifiche finlandesi nell'ultima settimana del 2010, rimanendoci in tutto per 30 settimane, e raggiunse il vertice delle classifiche. Nella Finnish Dance Chart, invece, il singolo rimase in vetta per 6 settimane consecutive.\nLa canzone prevede il ritornello cantato dal duo finlandese Lord Est, anche lui al vertice del successo con il brano \"Reggaerekka\", composto in collaborazione con Seo Petri. Il brano \u00e8 stato prodotto da MMEN.\nIl singolo divenne prima disco d'oro in Finlandia e successivamente disco di platino per aver venduto 11008 copie del CD\nPopolarit\u00e0.\nIl video \u00e8 apparso su YouTube sull'account ufficiale del rapper il 20 dicembre 2010. In un giorno il video \u00e8 stato visionato da oltre 140000 persone risultando il secondo video pi\u00f9 visto in Finlandia su YouTube il 21 dicembre. Il video ha inoltre attirato l'attenzione di molti statunitensi che hanno sottotitolato il video in inglese e proposto tale versione in molti forum. Il singolo ha inoltre scalato le classifiche nazionali, rimanendo alla numero uno per alcune settimane.\nVideo.\nIl video incomincia con MMEN e Lord Est che preparano un barbeque con alcolici sotto la neve, mentre aspettano Petri Nyg\u00e5rd che si trova a Pattaya, in Thailandia, dove si diverte con alcol e donne. Il video \u00e8 stato diretto da Heikki H\u00e4kkinen, sebbene nei titoli di coda compaia Mika \"Steam\" H\u00e4kkinen."}
{"id": "3836046", "revid": "767487", "url": "https://it.wikipedia.org/wiki?curid=3836046", "title": "Aleksandr Trofimovi\u010d Petrov", "text": "Carriera.\nClub.\nPetrov inizi\u00f2 la sua carriera a 21 anni. Dal 1946 al 1948 gioc\u00f2 per la stessa societ\u00e0 nella citt\u00e0 di Omsk, questa cambi\u00f2 nome rispettivamente per tre volte: inizialmente Lokomotiv Omsk (1946), cambi\u00f2 denominazione in Kryl'ja Omsk l'anno successivo e venne rinominata Baranova Omsk nel 1948. Nel 1949 and\u00f2 al Sovetov Novosibirsk, dove stette per un anno, per poi passare al CSKA Mosca. Gioc\u00f2 nel CSKA Mosca per 7 anni consecutivi, escludendo la stagione 1953 passata tra le file della Dinamo Mosca.\nNazionale.\nPetrov debutt\u00f2 con l'URSS contro la Bulgaria. Ottenne in totale tre presenze e un gol segnato contro la Jugoslavia con la nazionale sovietica."}
{"id": "3836048", "revid": "767487", "url": "https://it.wikipedia.org/wiki?curid=3836048", "title": "Wilhelm Klemm (poeta)", "text": "Espressionista, membro del circolo \"Die Akton\", fu attivo pacifista e antimilitarista nel periodo precedente al nazismo e cerc\u00f2 una solidariet\u00e0 tra i popoli."}
{"id": "3836052", "revid": "767487", "url": "https://it.wikipedia.org/wiki?curid=3836052", "title": "Paride Pedretti", "text": "Carriera.\nGioc\u00f2 in Serie A con il Bologna."}
{"id": "3836054", "revid": "1573940", "url": "https://it.wikipedia.org/wiki?curid=3836054", "title": "Notomys", "text": "Notomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Notomys appartengono roditori di piccole dimensioni, con lunghezza della testa e del corpo tra 80 e 160\u00a0mm, la lunghezza della coda tra 120 e 205\u00a0mm e un peso fino a 100\u00a0g.\nCaratteristiche craniche e dentarie.\nIl cranio \u00e8 arcuato, particolarmente nella regione parietale. Il rostro \u00e8 compresso, la scatola cranica \u00e8 arrotondata. Le creste sopra-orbitali sono mancanti mentre la bolla timpanica \u00e8 grande.\nSono caratterizzati dalla seguente formula dentaria:\nAspetto.\nLa pelliccia \u00e8 soffice. Le orecchie sono grandi. I piedi sono estremamente allungati, adattati per il salto. I cuscinetti plantari sono ridotti a 3 o 4. Il terzo dito \u00e8 il pi\u00f9 lungo, il secondo ed il quarto sono leggermente pi\u00f9 corti, il quinto \u00e8 estremamente ridotto. L'alluce \u00e8 molto corto. Le zampe anteriori sono piccole, le dita sono normali. La coda \u00e8 lunga con un ciuffo di peli terminale. Le femmine hanno due paia di mammelle inguinali. Nei maschi, e talvolta anche nelle femmine, della maggior parte delle specie \u00e8 presente una sacca ghiandolare localizzata tra il collo ed il petto.\nDistribuzione.\nQuesto genere \u00e8 diffuso in Australia.\nTassonomia.\nIl genere comprende 9 specie."}
{"id": "3836057", "revid": "1318658", "url": "https://it.wikipedia.org/wiki?curid=3836057", "title": "Francesco II del Balzo", "text": "Biografia.\nEra il figlio di Guglielmo del Balzo, 2\u00ba duca di Andria, ed Antonia Brunforte, figlia di Federico, conte di Bisceglie.\nFrancesco si spos\u00f2 il 26 gennaio 1426 con Sancia di Chiaromonte (sorella di Isabella, moglie del re di Napoli Ferrante d'Aragona), figlia di Tristano, conte di Copertino, e di Caterina Orsini del Balzo, che morir\u00e0 il 30 marzo 1468.\nIl 31 gennaio 1443 Francesco partecip\u00f2 al primo Parlamento generale del Regno di Napoli convocato dal re Alfonso V d'Aragona a Benevento, che l'anno prima aveva conquistato. Nel 1438 il sovrano lo nomin\u00f2 consigliere del Sacro Regio Consiglio, con la provvigione annua di ducati, e lo invi\u00f2, nell'estate del 1451, quale proprio ambasciatore, presso la corte dell'imperatore Federico III d'Asburgo.\nIl nuovo re Ferrante d'Aragona nel giugno del 1458 invi\u00f2 Francesco alla corte di papa Callisto III per ottenere l'investitura del Regno e, dopo la morte di questi, presso papa Pio II a rallegrarsi dell'elezione e a prestargli omaggio. Nel 1459 il re lo invi\u00f2 a rappresentarlo alla dieta di Mantova che doveva preparare la crociata contro gli Ottomani che avevano conquistato Costantinopoli.\nApprofittando della lontananza dal Regno del duca di Andria, il principe di Taranto Giovanni Antonio Orsini del Balzo cerc\u00f2 di conquistare Andria difesa dal figlio Pirro del Balzo, obbligando Francesco a rientrare precipitosamente in sua difesa. Ma, nonostante l'intervento del re, l'assedio riprese nel 1462 con la capitolazione della citt\u00e0 e la cattura di Francesco.\nDopo la vittoriosa battaglia di Troia (1462) contro le armate del duca Giovanni d'Angi\u00f2-Valois e i baroni napoletani ribelli, tra i quali il principe di Taranto Giovanni Antonio Orsini del Balzo ed il principe di Rossano Marino Marzano, Francesco rientr\u00f2 in possesso del feudo di Andria ottenendo anche le cariche di gran connestabile del Regno di Napoli e di presidente del Sacro Regio Consiglio.\nFrancesco del Balzo mor\u00ec, secondo alcuni in fama di santit\u00e0, l'8 agosto 1482, come afferma la lapide posta sulla sua tomba. Il suo corpo \u00e8 custodito, mummificato, nella Chiesa di San Domenico di Andria. Sovrasta l'arca un busto attribuito a Francesco Laurana o, secondo altri, a Domenico Gagini. Il duca in effetti non \u00e8 vestito da terziario, come da sempre hanno sottolineato gli studiosi, ma risulta indossare un abito scamiciato, probabilmente in velluto, come era consuetudine tra la nobilt\u00e0 dell'epoca. Sullo stesso scamiciato \u00e8 rappresentato con un collare d'orato recante il motto latino , molto probabilmente desunto dall\"'Andria\" del Terenzio. Sulla base di ci\u00f2, il busto di Francesco molto probabilmente non era stato concepito per la chiesa dei domenicani, ma per un luogo civile, come il Palazzo Ducale o il Castel del Monte, e poi trasferito nella chiesa, dopo gli interventi sei-settecenteschi.\nDiscendenza.\nFrancesco e Sancia ebbero sei figli:\nOpere.\nA lui si devono una serie di committenze architettoniche e trasformazioni urbanistiche ad Andria e nei territori del ducato, compresa la contea di Bisceglie. Francesco fu anche un modesto letterato: nel 1451 scrisse la \"Historia inventionis et translationis gloriosi corporis s. Richardi Anglici confessoris et episcopi Andriensis\", una relazione agiografica relativa al ritrovamento del corpo di San Riccardo di Andria, patrono della citt\u00e0, avvenuto il 23 aprile 1438."}
{"id": "3836058", "revid": "110157", "url": "https://it.wikipedia.org/wiki?curid=3836058", "title": "Kunice (Boemia centrale)", "text": "Kunice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836061", "revid": "599013", "url": "https://it.wikipedia.org/wiki?curid=3836061", "title": "Ercole Minelli", "text": "Caratteristiche tecniche.\nGioc\u00f2 nel ruolo di terzino destro.\nCarriera.\nEsord\u00ec in Divisione Nazionale nella stagione 1926-27 con il Brescia il 5 dicembre 1926 nella partita Casale-Brescia (3-0), poi gioc\u00f2 i Serie A con il Bologna ed in terza serie con la Pistoiese."}
{"id": "3836064", "revid": "287451", "url": "https://it.wikipedia.org/wiki?curid=3836064", "title": "Attilio Veroni", "text": "Caratteristiche tecniche.\nGioc\u00f2 nel ruolo di ala sinistra.\nCarriera.\nProveniente dal Milan riserve \u00e8 ceduto alla Vogherese dove disputa solo la stagione 1929-1930, poi gioc\u00f2 in Serie A con la Pro Patria. Milit\u00f2 poi nel Lecco e nel Falck di Sesto San Giovanni."}
{"id": "3836066", "revid": "621682", "url": "https://it.wikipedia.org/wiki?curid=3836066", "title": "Vittorio Veroni", "text": ""}
{"id": "3836077", "revid": "287204", "url": "https://it.wikipedia.org/wiki?curid=3836077", "title": "Lhota (Praha-v\u00fdchod)", "text": "Lhota \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836089", "revid": "767487", "url": "https://it.wikipedia.org/wiki?curid=3836089", "title": "Manfredo Grandi", "text": "Caratteristiche tecniche.\nGioc\u00f2 nel ruolo di ala destra.\nCarriera.\nGioc\u00f2 in Serie A con il Bologna."}
{"id": "3836092", "revid": "287204", "url": "https://it.wikipedia.org/wiki?curid=3836092", "title": "Ludwig Curtius", "text": "Studioso di iconografia romana e di pittura pompeiana, insegn\u00f2 per un decennio (1927-1937) a Heidelberg per poi dirigere a Roma l'Istituto archeologico germanico."}
{"id": "3836094", "revid": "113292527", "url": "https://it.wikipedia.org/wiki?curid=3836094", "title": "Casa-museo di Galileo Chini", "text": "La casa-museo di Galileo Chini venne fatta costruire dal pittore su un terreno che aveva acquistato nel 1907 su suggerimento di Plinio Nomellini, una pineta alla Fossa dell'Abate, oggi Lido di Camaiore. Ma fu nel 1914, dopo il ritorno dal Siam (dove trascorse un lungo periodo per affrescare il Salone del Trono di Bangkok su incarico del re) che decise di edificare su quel terreno quella che chiam\u00f2 la \"Casa delle Vacanze\", una villa in puro stile Liberty e decorata da lui stesso.\nStoria.\nNella dolce asperit\u00e0 del paesaggio della Versilia si mescola una memoria malinconica dell'Oriente, per creare un'affascinante materializzazione di quel sogno tutto europeo della casa studio, creata a fedele immagine di personali fantasie e di particolari bisogni, dove vivere e lavorare in un distillato equilibrio.\nImmortalata innumerevoli volte nei suoi quadri, la Casa divenne il suo rifugio ed il luogo dove trascorrere lunghi periodi di lavoro, partecipando inoltre alla crescita di un territorio a cui si affezion\u00f2 particolarmente.\nGiacomo Puccini, Eleonora Duse, Plinio Nomellini, Isadora Duncan erano tra gli amici che frequentavano la \"Casa delle Vacanze\".\nLe scenografie per la Turandot nacquero durante gli incontri con il Maestro. Le preziose ceramiche che decorano le facciate dei numerosi villini di Viareggio eseguite dalla Manifattura Chini, fondata nel 1906 insieme al cugino Chino a Borgo San Lorenzo, sono una testimonianza del suo lavoro attraverso le numerose committenze avute.\nDopo la morte lo studio che aveva a Firenze fu venduto e molti dei quadri, insieme alla raccolta delle ceramiche e degli oggetti della sua straordinaria collezione, furono trasferiti in un padiglione della \"Casa delle Vacanze\".\nOggi la Casa delle Vacanze \u00e8 stata trasformata in un Hotel Residenza d'Epoca dove sono conservate ancora numerose opere di Galileo Chini come affreschi, quadri, ceramiche e oggetti di arredamento che sono visitabili liberamente durante tutto il periodo di apertura dell'hotel (da aprile a ottobre)."}
{"id": "3836095", "revid": "1305772", "url": "https://it.wikipedia.org/wiki?curid=3836095", "title": "Kv\u011btnice", "text": "Kv\u011btnice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836096", "revid": "1993636", "url": "https://it.wikipedia.org/wiki?curid=3836096", "title": "Scontri di Askeran", "text": "Gli scontri di Askeran, avvenuti tra il 22 e il 23 febbraio 1988 nella citt\u00e0 di Askeran capoluogo dell'omonima regione nella repubblica del Nagorno Karabakh, sono considerati l'inizio del conflitto tra armeni e azeri che si tradurr\u00e0 nella guerra del Nagorno Karabakh tra il 1992 ed il 1994.\nAntefatto.\nIl 20 febbraio il Soviet del Nagorno Karabakh vota per la riunificazione all'Armenia. Il pronunciamento del Soviet (con 110 voti a favore di tutti i deputati armeni su un totale di 140) arriva sulla spinta di una petizione popolare tenutasi a gennaio e firmata da oltre centomila persone, praticamente tutti gli abitanti della regione eccezion fatta per la componente azera (circa il venti per cento della popolazione).\nLa votazione del Soviet, pi\u00f9 che un pronunciamento di autodeterminazione, rappresentava una richiesta indirizzata al Soviet Supremo dell'Urss e ai Soviet di Armenia e Azerbaigian affinch\u00e9 la regione fosse ufficialmente unita a Erevan.\nGli incidenti.\nDue giorni dopo il voto del Soviet karabakho si registrano i primi incidenti ad Askeran, cittadina che si trova sulla strada di collegamento tra il capoluogo regionale Step'anakert e la citt\u00e0 di A\u011fdam allora ancora in territorio azero.\nGruppi di azeri circondano la locale sede del Partito Comunista chiedendo informazioni riguardo alla notizia (dimostratasi poi non vera) della morte di un connazionale a Step'anakert. Nonostante le rassicurazioni da parte delle forze dell'ordine si forma un corteo di alcune migliaia di civili che marcia verso la non distante capitale; poich\u00e9 la percentuale di azeri nell'oblast del Nagorno karabakh era piuttosto bassa (circa il venti per cento) e quasi tutta concentrata a \u0160ow\u0161i \u00e8 presumibile che i manifestanti provenissero per buona parte dalla vicina Agdam.\nIl corteo si scontra con gli armeni e la polizia. Il bilancio finale parla di due azeri morti, una cinquantina di armeni e un numero imprecisato di poliziotti feriti.\nConseguenze.\nDopo mesi di crescente tensione politica, quelli di Askeran sono i primi scontri interetnici su vasta scala nell'oblast del Nagorno Karabakh e danno il via ad una serie di incidenti e pogrom che sfoceranno nel conflitto armato.\nUna settimana dopo Askeran, a Sumgait, citt\u00e0 a nord di Baku, si registreranno pogrom a danno degli armeni."}
{"id": "3836098", "revid": "547034", "url": "https://it.wikipedia.org/wiki?curid=3836098", "title": "Consultori della Consulta nazionale", "text": "Durante il periodo costituzionale transitorio, dopo fine della seconda guerra mondiale, furono designati 430 consultori della Consulta nazionale (talvolta detti anche deputati o membri) facenti parte di tale organo legislativo provvisorio. La Consulta rimase in carica fino alle elezioni politiche del 1946, che determinarono la composizione dell'Assemblea Costituente."}
{"id": "3836102", "revid": "1573940", "url": "https://it.wikipedia.org/wiki?curid=3836102", "title": "Conilurus", "text": "Conilurus () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Conilurus appartengono roditori di medie dimensioni, con lunghezza della testa e del corpo tra 150 e 260\u00a0mm, la lunghezza della coda tra 180 e 240\u00a0mm e un peso fino a 200\u00a0g.\nCaratteristiche craniche e dentarie.\nIl cranio \u00e8 fortemente arcuato. La scatola cranica \u00e8 molto ampia. Le creste sopra-orbitali sono mancanti. Il rostro \u00e8 corto. Il palato \u00e8 molto lungo e stretto. La bolla timpanica \u00e8 piccola.\nSono caratterizzati dalla seguente formula dentaria:\nAspetto.\nLa pelliccia \u00e8 soffice. Il corpo \u00e8 tozzo, il muso \u00e8 corto e largo, mentre gli occhi sono grandi. Le orecchie sono lunghe e larghe. I piedi sono pi\u00f9 o meno allungati, parzialmente adattati al salto. La coda \u00e8 pi\u00f9 corta della testa e del corpo, \u00e8 ricoperta di sottili peli lunghi ed ha un ciuffo terminale. Le femmine hanno due paia di mammelle inguinali.\nDistribuzione.\nQuesto genere \u00e8 diffuso in Australia e Nuova Guinea.\nTassonomia.\nIl genere comprende 2 specie."}
{"id": "3836103", "revid": "125752232", "url": "https://it.wikipedia.org/wiki?curid=3836103", "title": "Unione nazionale combattenti della Repubblica sociale italiana", "text": "L'Unione nazionale combattenti della Repubblica Sociale Italiana (UNCRSI) \u00e8 un'associazione fondata dai partecipanti (militari e ausiliarie) alla Repubblica Sociale Italiana nella seconda guerra mondiale.\nStoria.\nTrae le sue origini nella \"Federazione nazionale combattenti della Repubblica Sociale Italiana (FNCRSI)\" fondata nel 1949 (presidente dal 1951 Rodolfo Graziani e dal 1959 Giorgio Pini). A seguito di essa nacquero numerose altre associazioni di arma legate alla RSI.\nL'UNCRSI.\nNel 1962, volendosi rendere autonoma da diatribe partitiche, nasce l'Unione nazionale combattenti della Repubblica sociale italiana. La prima riunione fu presieduta dal generale Mario Carloni, gi\u00e0 comandante della 4\u00aa Divisione alpina \"Monterosa\" della RSI. Il 19 maggio 1962 a Roma fu ufficialmente costituita l'Unione e presidente onorario \u201cad memoriam\u201d fu nominato il maresciallo d'Italia Rodolfo Graziani. Il primo presidente fu il colonnello Bruno Gemelli, con vicepresidenti: Alessandro Scala e Vincenzo Costa. Rapidamente l'Unione ottenne l'adesione di molte associazione sparse sul territorio, a cui segu\u00ec, dopo l'ufficiale costituzione dell'UNCRSI, l'adesione della \"Federazione nazionale combattenti della RSI\", di Junio Valerio Borghese, che deliber\u00f2 il proprio scioglimento.\nIl primo Congresso Nazionale si svolse tra il 29 e 30 giugno 1963 a Roma, ma alla prima direzione nazionale si dimise il presidente Gemelli cos\u00ec fu nominato terzo vicepresidente con funzioni di vicario il colonnello Aurelio Languasco. Il 18 dicembre 1963 Languasco fu eletto presidente.\nPer lunghi anni ne \u00e8 stato presidente Cesco Giulio Baghino. Dal 2003 al 2012 ne \u00e8 stato presidente l'ex senatore Ajmone Finestra.. A lui \u00e8 succeduto il reduce Armando Santoro, deceduto nel gennaio 2019.\nPubblica un periodico: \"Nuova Continuit\u00e0 Ideale\"."}
{"id": "3836104", "revid": "314905", "url": "https://it.wikipedia.org/wiki?curid=3836104", "title": "Albrecht von Buxthoeven", "text": ""}
{"id": "3836111", "revid": "110157", "url": "https://it.wikipedia.org/wiki?curid=3836111", "title": "L\u00edbeznice", "text": "L\u00edbeznice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836112", "revid": "1543377", "url": "https://it.wikipedia.org/wiki?curid=3836112", "title": "Carlo Piacenza", "text": "Biografia.\nGiovane studente a Torino insieme a Edoardo Perotti, studia presso l'Accademia Albertina di Torino \u00e8 allievo di Pietro Fea e di Giovanni Battista Biscarra. Nel 1840 frequenta lo studio dell'acquerellista francese Jean Jullierat. Inizia in quegli anni un'ampia produzione di quadri dedicandosi ai paesaggi e mostrando un particolare interesse al territorio piemontese. Nel 1856 diventa titolare della cattedra di Disegno dell'Accademia Militare di Torino e fra i suoi allievi pi\u00f9 famosi ci fu Ernesto Allason, che ebbe una carriera molto breve a causa della sua scomparsa all'et\u00e0 di 47 anni. Alla morte di Allason sostitu\u00ec l'allievo nel suo ruolo di professore di pittura della, allora principessa, Margherita di Savoia. Si spense all'et\u00e0 di 73 anni a Castiglione Torinese.\nFu nominato socio onorario dell'Accademia Albertina\nMolte sue opere sono conservate in collezioni private ma alcune possono essere ammirate presso la Galleria d'Arte Moderna di Torino, come \"Paesaggio con cielo tempestoso\" (1849) e \"Paese\" (1856)."}
{"id": "3836113", "revid": "287204", "url": "https://it.wikipedia.org/wiki?curid=3836113", "title": "Libeznice", "text": ""}
{"id": "3836114", "revid": "1573940", "url": "https://it.wikipedia.org/wiki?curid=3836114", "title": "Capricornis rubidus", "text": "Il capricorno rosso (Capricornis rubidus ) \u00e8 un mammifero artiodattilo della sottofamiglia dei Caprini.\nDescrizione.\nCon una lunghezza di 140\u2013155\u00a0cm, un'altezza al garrese di 85\u201395\u00a0cm e un peso di 110\u2013160\u00a0kg, il capricorno rosso \u00e8 un Bovide piuttosto piccolo e tozzo, con lunghe orecchie appuntite, una corta criniera, una coda relativamente folta e brevi corna leggermente ricurve, segnate da sottili creste orizzontali. Come indica il nome, il mantello \u00e8 di colore marrone-rossastro, solitamente con una striscia scura che scende lungo il dorso e una macchia bianca sulla gola. Le regioni inferiori sono bianche, e la criniera \u00e8 di colore rossastro scuro. Alcuni esemplari presentano una colorazione pi\u00f9 scura, nera con riflessi rossastri, tanto che gli studiosi hanno ipotizzato che siano il frutto di incroci con il capricorno della Cina (\"Capricornis milneedwardsii\"). Maschi e femmine di capricorno rosso sono simili nell'aspetto, ed entrambi sono muniti di corna.\nIn passato tutte le specie attualmente riconosciute di capricorno erano considerate sottospecie di un'unica specie, ma oggi si tende generalmente a trattarle come specie separate. Tuttavia, la tassonomia del genere \"Capricornis\" non \u00e8 stata ancora completamente risolta. Il capricorno rosso si pu\u00f2 facilmente distinguere dagli altri capricorni per il mantello di colore rosso, e dal goral rosso (\"Naemorhedus baileyi\"), di aspetto molto simile, per le dimensioni maggiori, la criniera, il pelo pi\u00f9 lungo e le corna pi\u00f9 grandi e robuste. Sebbene peli di colore rosso e nero siano presenti in tutti i capricorni, il capricorno rosso presenta peli con la base nera, invece che bianca.\nDistribuzione e habitat.\nLa precisa estensione dell'areale del capricorno rosso non \u00e8 ben conosciuta, in parte a causa della confusione con altre specie di capricorno, ma si ritiene che occupi le regioni settentrionali, e forse anche quelle occidentali, del Myanmar. La specie potrebbe vivere anche in alcune regioni della Cina, dell'India nord-orientale e del Bangladesh, sebbene i capricorni presenti in queste aree vengano ora considerati appartenenti ad altre specie, come il capricorno dell'Himalaya (\"Capricornis thar\"), diffuso nell'India nord-orientale.\nSulla base di quel poco che sappiamo, sembra che il capricorno rosso abiti nelle foreste, in particolar modo su quelle che si sviluppano sulle impervie regioni collinari e montuose.\nBiologia.\nNon conosciamo praticamente nulla sulla biologia del capricorno rosso. Tuttavia, come altri capricorni, \u00e8 probabilmente una creatura solitaria, sebbene talvolta formi piccoli gruppi. La maggior parte dei capricorni occupa un proprio territorio, che viene marcato con piste ben definite, cumuli di escrementi, \u00absfregamenti di corna\u00bb su piccoli alberi, e secrezioni odorose delle grandi ghiandole preorbitali poste davanti agli occhi. All'occorrenza i capricorni possono diventare piuttosto aggressivi, utilizzando le corna a mo' di pugnali per cacciare via gli intrusi o difendersi dai predatori. La dieta consiste probabilmente di erbe, foglie e germogli; l'animale si reca a pascolare per lo pi\u00f9 di prima mattina e la sera tardi, trascorrendo le altre ore della giornata nascosto nei luoghi di riposo preferiti, come all'interno di una caverna o sotto una roccia o una rupe a strapiombo. Sebbene sia meno specializzato nell'arrampicata di molti altri Caprini, anche il capricorno \u00e8 in grado di muoversi agilmente sugli impervi terreni rocciosi.\nCos\u00ec come altri capricorni, probabilmente anche quello rosso si accoppia tra ottobre e novembre, e partorisce un unico piccolo la primavera successiva, dopo un periodo di gestazione di circa sette mesi. Le femmine raggiungono la maturit\u00e0 sessuale a circa 30 mesi, e i maschi a 30-36 mesi.\nConservazione.\nAttualmente non abbiamo informazioni precise sul numero di esemplari e sullo stato di conservazione del capricorno rosso, ma si ritiene che le sue popolazioni stiano diminuendo in seguito alla caccia e alla deforestazione. Nel Myanmar, i capricorni sono una delle specie selvatiche che si trovano pi\u00f9 frequentemente in vendita nei mercati locali, sia per la carne che per alcune parti del corpo impiegate nella medicina tradizionale. Sebbene la specie sia protetta in tutto il Sud-est asiatico e ne sia vietato il commercio internazionale, le leggi non vengono applicate a dovere, e a quanto riferiscono i cacciatori, sembra che la specie sia in diminuzione in tutte le aree in cui sopravvive."}
{"id": "3836121", "revid": "110157", "url": "https://it.wikipedia.org/wiki?curid=3836121", "title": "Docking@Home", "text": "Docking@Home era un progetto di calcolo distribuito presso l'Universit\u00e0 del Delaware che utilizzava la piattaforma software Berkeley Open Infrastructure for Network Computing (BOINC). Modellava il docking proteina-ligando utilizzando il programma CHARMM. Lo scopo del progetto era progettazione di nuovi farmaci. Il progetto \u00e8 stato ritirato il 23 maggio 2014."}
{"id": "3836124", "revid": "637734", "url": "https://it.wikipedia.org/wiki?curid=3836124", "title": "Naemorhedus sumatraensis", "text": ""}
{"id": "3836130", "revid": "73843", "url": "https://it.wikipedia.org/wiki?curid=3836130", "title": "Espressivit\u00e0", "text": "L'espressivit\u00e0 nelle arti figurative \u00e8 la qualit\u00e0 di mostrare, tramite gesti e atteggiamenti nei volti delle figure, i sentimenti e gli stati d'animo, in maniera pi\u00f9 o meno spiccata.\nRicercata o evitata accuratamente, nei vari periodi della storia dell'arte, l'espressivit\u00e0 \u00e8 uno dei temi fondamentali nel giudizio dell'opera, sia essa scultorea o pittorica o legata ad altre forme di rappresentazione.\nStoria.\nAntichit\u00e0.\nNell'antichit\u00e0 la rappresentazione delle espressioni era un tema generalmente poco praticato. Nella scultura greca prevalevano figure composte e ieratiche, nonostante alcuni accenni di sorrisi sui volti di opere del periodo arcaico (il cosiddetto sorriso arcaico), simboleggianti per\u00f2 il raggiungimento di un equilibrio morale e fisico, piuttosto che un vero e proprio stato d'animo. \nPer tutto il periodo classico, la ricerca dell'ideale di bellezza perfetta escludeva la rappresentazione marcata di un'espressione, anche in scene concitate come quelle di battaglie mitologiche, dove il \"pathos\" era affidato piuttosto alla gestualit\u00e0 e alla dinamica.\nCon l'arte ellenistica si arriv\u00f2 invece a un crescente interesse verso la rappresentazione delle espressioni, per il mutare della committenza che non era pi\u00f9 la collettivit\u00e0 (interessata quindi a forme pi\u00f9 astratte in cui potessero rispecchiarsi tutti), ma singoli principi e mecenati, legati a interessi pi\u00f9 personali, quali il \"verismo\", i sentimenti e la ricerca degli aspetti pi\u00f9 intimi dell'esistenza. L'esempio pi\u00f9 clamoroso della nuova rappresentazione del sentimento \u00e8 probabilmente il \"Gruppo del Laocoonte\", in cui i personaggi manifestano con la pi\u00f9 alta intensit\u00e0 drammatica la loro sofferenza fisica e spirituale.\nTemi e motivi dell'arte greca passarono poi a quella romana. La rappresentazione di sentimenti come il dolore o la frenesia si svilupp\u00f2 soprattutto legandosi ad alcuni temi, quali i compianti funebri (come il tema della \"Morte di Meleagro\"), i riti dionisiaci o le menadi furenti.\nMedioevo.\nLa Chiesa cristiana dei primi secoli dovette provare un certo disagio verso la rappresentazione di sentimenti quali il dolore, e ci\u00f2 per una serie di ragioni: il rischio di evocare ricordi pagani, le Scritture che indicavano un certo riserbo nella manifestazione dei sentimenti, e infine ragioni dogmatiche. La certezza della resurrezione per un cristiano, infatti, rendeva vana l'esibizione del lutto. Sant'Ambrogio stesso scriveva come la Vergine contemplasse senza piangere il martirio del proprio figlio unigenito. La rappresentazione del dolore quindi, almeno fino a tutto il XII secolo, fu affidata solo ad alcuni gesti rituali, come quello di portarsi le mani al petto e tenere il polso di una con l'altra. Un'eccezione era legata alla rappresentazione dei dannati, nella loro perdizione eterna.\nCon le novit\u00e0 della \"devotio moderna\", che prevedeva una certa immedesimazione tra i dolori del fedele e quelli dei martiri, Cristo in primis, si iniziarono a rappresentare figure di maggiore espressivit\u00e0, come il \"Christus patiens\" sulla croce (\"Cristo sofferente\"), con una smorfia dolorosa e gli occhi chiusi.\nLa rappresentazione del sentimento ebbe nell'Italia del Basso medioevo un particolare accento, legato all'umanizzazione graduale delle figure sacre: se le Madonne tarde di Cimabue e di Duccio accennano gi\u00e0 dei primi, leggeri sorrisi, con Giotto e Simone Martini si giunge a forti esplosioni di dolori, in scene come il \"Compianto\" della Cappella degli Scrovegni per il primo, o la \"Pala del beato Agostino Novello\" del secondo.\nDopo il 1350 solo alcuni pittori proseguirono la strada dell'espressivit\u00e0 drammatica, quali Giottino o Giovanni da Milano.\nRinascimento.\nIl recupero della compostezza classica dell'antichit\u00e0 fren\u00f2 in un certo senso gli artisti del primo Rinascimento nella rappresentazione esplicita dei sentimenti, tranne appunto per quei temi ripresi da esempi antichi molto espressivi: ne \u00e8 esempio la \"Deposizione\" di Donatello che reinterpreta il tema delle Menadi furenti.\nSul fronte pittorico furono soprattutto gli artisti nordeuropei a sviluppare un'intensit\u00e0 espressiva nelle loro opere: Rogier van der Weyden, con opere come la \"Deposizione\" del Prado (1435), dipinse personaggi dalle molteplici sfumature psicologiche, pur sempre atteggiati entro i limiti di un dignitoso contegno.\nSe in Italia nel secondo Quattrocento inizi\u00f2 a prevalere nelle figure un tono contemplativo pi\u00f9 sospeso (evidente \u00e8 il successo di pittori come il Perugino), che si trasmise in linea di massima anche alla generazione successiva, nell'Europa del Nord i fremiti e le inquietudini culminanti nella Riforma luterana trovarono espressione in lavori di brutale espressivit\u00e0, come le opere di Matthias Gr\u00fcnewald.\nCiascuno dei pi\u00f9 grandi maestri si leg\u00f2 in maniera speciale a un sentimento che era solito ricorrere nelle migliori opere: ambiguit\u00e0 enigmatica per Leonardo, \"terribilit\u00e0\" per Michelangelo, serena dolcezza e familiarit\u00e0 per Raffaello.\nBarocco.\nLa ricerca di una sempre pi\u00f9 spigliata veridicit\u00e0 delle immagini port\u00f2 nel Seicento a ricercare una rappresentazione sempre pi\u00f9 marcata e virtuosistica delle pi\u00f9 svariate espressioni, che venivano spesso studiate dal vivo. Maestro in questo senso fu Gian Lorenzo Bernini, nelle cui opere si coglie sempre un accento, pi\u00f9 velato o molto esplicito, allo stato d'animo dei protagonisti.\nNegli artisti della Controriforma la rappresentazione del sentimento divenne un elemento sempre pi\u00f9 codificato, con forme via via pi\u00f9 scontate e convenzionali, fatte di un repertorio standard di gesti eloquenti, volti patetici, occhi roteati e bocche dischiuse.\nSette e Ottocento.\nLo spopolare delle Accademie signific\u00f2 spesso una ripetizione di modelli convenzionali che interess\u00f2 spesso anche la rappresentazione del sentimento. Uno dei pi\u00f9 quotati pittori del XVIII secolo, Jacques-Louis David, caric\u00f2 spesso le proprie figure di un'espressivit\u00e0 teatrale e forzata, lontana ormai dalla reale quotidianit\u00e0. Il neoclassicismo, con la sua compostezza, evit\u00f2 con cura la rappresentazione di sentimenti al di fuori della sfera celebrativa e aulica.\nNel frattempo scuole pi\u00f9 innovative iniziarono a ricercare piuttosto immagini pi\u00f9 autentiche e spontanee, fatte di gesti ed espressioni quotidiane, quali i realisti e i veristi.\nNovecento.\nNel Novecento il tema dell'espressivit\u00e0 inizi\u00f2 ad avere un nuovo significato, rivestendo un ruolo sempre pi\u00f9 importante nella rappresentazione artistica. Oltre ai sentimenti dei soggetti principali agli artisti premeva ormai rappresentare una propria visione personale e interiore del mondo che li circondava, arrivando a portare a galla i propri sentimenti, i quali arrivavano ormai a deformare quanto dipinto o scolpito.\nTale carica emotiva dell'artista si manifestava gi\u00e0 nelle opere degli impressionisti, ma \u00e8 soprattutto nella generazione seguente che si genera una frattura insanabile con la tradizione precedente. Artisti quali Van Gogh, Egon Schiele o tutto il gruppo degli espressionisti tedeschi portano ormai il loro malessere interiore sulla superficie pittorica, creando figure tormentate che rasentano ormai l'allucinazione."}
{"id": "3836132", "revid": "1907180", "url": "https://it.wikipedia.org/wiki?curid=3836132", "title": "Alexandre Calame", "text": "Giovane studente all'Accademia di Ginevra, divenne presto celebre per la sua bravura nel raffigurare paesaggi e vedute. \nFece un viaggio in Olanda, per studiare le opere di Hans Holbein (1497-1543) e di Salomon van Ruysdael (1600 circa-1670). \n&lt;br&gt;Affermato paesaggista, fu influenzato dal Romanticismo e predilesse soggetti di natura selvaggia. \nHa dipinto paesaggi battuti dal vento, con montagne impervie, catturando l'interesse di collezionisti francesi e tedeschi. Negli anni 1844-1845 ha compiuto un viaggio d'istruzione in Italia ed \u00e8 rimasto incantato dalle rovine di Paestum. D'estate si recava sul lago dei Quattro Cantoni e nei dintorni di Berna. \nPer un dipinto che aveva come soggetto questo lago, ebbe un premio all'Esposizione internazionale di Parigi del 1855. Le sue incisioni avevano come soggetto paesaggi montani e lacustri. \nMaestro di Edoardo Perotti, di Vittorio Avondo, di Federico Ashton e di Hermann David Salomon Corrodi, fu uno dei precursori dei \"paesaggisti\" piemontesi."}
{"id": "3836133", "revid": "598015", "url": "https://it.wikipedia.org/wiki?curid=3836133", "title": "Cesare Moncada", "text": "Biografia.\nFiglio di Francesco, I principe di Patern\u00f2, e di Caterina Pignatelli dei conti di Borrello, succedette al padre, morto nel 1566, nei titoli e nei feudi di famiglia, di cui ricevette investitura il 29 marzo 1568. Francesco, ancora in vita, tratt\u00f2 le nozze del futuro Principe Cesare con la cugina Giovanna de Marinis Moncada, figlia di Pietro Ponzio, barone di Favara, e della sorella Stefania, ma incontr\u00f2 l'ostacolo del Vicer\u00e9 di Sicilia, Juan de la Cerda, duca di Medinaceli, che la diede in sposa ad un Fernando de Silva, cavaliere spagnolo. L'ingerenza del Duca di Medinaceli, sembrerebbe fu dovuta all'ostilit\u00e0 di questi nei confronti dei Moncada e delle loro politiche matrimoniali volte ad incrementare il loro patrimonio feudale.\nNel 1568, spos\u00f2 a Caltabellotta la nobildonna Aloisia de Luna Vega, figlia di Pietro, duca di Bivona, da cui ebbe i figli Isabella e Francesco. Il matrimonio dur\u00f2 appena tre anni, poich\u00e9 il 30 luglio 1571, il Principe Cesare moriva improvvisamente a Patern\u00f2 a soli trent'anni. Alla sua morte, la tutela dei figli - per la quale si era prodigato il fratello Fabrizio - e l'amministrazione degli Stati feudali furono assegnate dalla Regia Gran Corte alla vedova e al Duca di Bivona suo suocero.\nFu capitano d'armi e viceregio vicario a Siracusa e Catania, e capo della Compagnia dei Bianchi di Patern\u00f2, da lui stesso fondata. In quest'ultima citt\u00e0, capitale del suo Principato, il Moncada vi aveva fissato dimora e trasferito la propria corte."}
{"id": "3836134", "revid": "1305772", "url": "https://it.wikipedia.org/wiki?curid=3836134", "title": "Lou\u0148ovice", "text": "Lou\u0148ovice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836137", "revid": "287204", "url": "https://it.wikipedia.org/wiki?curid=3836137", "title": "Lounovice", "text": ""}
{"id": "3836142", "revid": "599013", "url": "https://it.wikipedia.org/wiki?curid=3836142", "title": "Ivanoe Nolli", "text": "Carriera.\nGioc\u00f2 in Serie A con il Bologna, con i rossobl\u00f9 esord\u00ec a Trieste il 20 settembre 1953 nella partita Triestina-Bologna (3-1)."}
{"id": "3836143", "revid": "690868", "url": "https://it.wikipedia.org/wiki?curid=3836143", "title": "Encephalartos brachyphyllus", "text": ""}
{"id": "3836144", "revid": "22475", "url": "https://it.wikipedia.org/wiki?curid=3836144", "title": "Leggadina", "text": "Leggadina () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Leggadina appartengono roditori di piccole dimensioni, con lunghezza della testa e del corpo tra 65 e 100\u00a0mm, la lunghezza della coda tra 40 e 70\u00a0mm e un peso fino a 25\u00a0g.\nCaratteristiche craniche e dentarie.\nIl cranio \u00e8 piccolo e delicato. Le creste sopra-orbitali sono mancanti. Il primo molare \u00e8 grande e modificato, mentre il terzo \u00e8 molto piccolo.\nSono caratterizzati dalla seguente formula dentaria:\nAspetto.\nL'aspetto \u00e8 quello di un piccolo topo ricoperto da una pelliccia soffice. I piedi sono leggermente allungati, il quinto dito \u00e8 di aspetto e dimensioni normali. La coda \u00e8 ricoperta fittamente di peli ed \u00e8 pi\u00f9 corta della testa e del corpo. Le femmine hanno due paia di mammelle inguinali.\nDistribuzione.\nSono piccoli roditori terricoli diffusi in Australia.\nTassonomia.\nIl genere comprende 2 specie."}
{"id": "3836146", "revid": "690868", "url": "https://it.wikipedia.org/wiki?curid=3836146", "title": "Zamia cycadis", "text": ""}
{"id": "3836147", "revid": "1048993", "url": "https://it.wikipedia.org/wiki?curid=3836147", "title": "Anna Teresa Eugeni", "text": ""}
{"id": "3836150", "revid": "619191", "url": "https://it.wikipedia.org/wiki?curid=3836150", "title": "L'era dell'apparenza", "text": "L'era dell'apparenza \u00e8 un EP del cantautore italiano Roberto Angelini pubblicato nel 2012. \u00c8 stato distribuito solo in download digitale.\nIl disco.\nQuesto disco nascente dalle ceneri de \"La vista concessa\", contiene molti brani all'epoca scartati dall'album del musicista romano.\nIl disco composto da 6 brani contiene la versione di \"Calore\", scritta dallo stesso Angelini per la cantante Emma che la port\u00f2 al successo, e il brano \"Tempo e pace\" gi\u00e0 pubblicato nell'album \"\"."}
{"id": "3836154", "revid": "125073456", "url": "https://it.wikipedia.org/wiki?curid=3836154", "title": "Franz Nopcsa", "text": "Biografia.\nFranz Nopcsa (pronuncia: \"Nopcia\") nacque in una famiglia aristocratica ungherese a S\u0103cel (Deva) (nome in lingua ungherese: \"Szacsal (D\u00e9va)\"), localit\u00e0 della Transilvania appartenente fino al 1918 all'Austria-Ungheria e dopo di allora alla Romania, distretto di Hunedoara. Il suo primo incontro con i fossili avvenne nel 1895 quando sua sorella Ilona scopr\u00ec per caso, nella tenuta di famiglia di Szentp\u00e9terfalva, ossa di una specie di dinosauro che Nopcsa battezzer\u00e0 \"Limnosaurus\" e che ora \u00e8 chiamato \"Telmatosaurus\". Ci\u00f2 port\u00f2 Nopcsa a iscriversi in scienze naturali all'Universit\u00e0 di Vienna dedicandosi alla paleontologia. Progred\u00ec rapidamente negli studi e nel 1899, all'et\u00e0 di 22 anni, svolse la sua prima lezione accademica e dopo di allora pubblic\u00f2 in vita oltre 100 articoli scientifici sui fossili.\nOltre ai rettili del Mesozoico, gli interessi Nopcsa comprendevano quelli per l'indipendenza dell'Albania, all'epoca provincia dell'impero Ottomano chiamata \"Arnavutluk\". Nopcsa fu uno dei pochi stranieri che si avventuravano nelle aree montuose del nord dell'Albania e impar\u00f2 in breve tempo i dialetti e i costumi albanesi. Produsse numerosi lavori riguardanti la geologia e l'etnografia dell'Albania. Ebbe inoltre buoni rapporti con i leader nazionalisti della resistenza albanese contro le forze di occupazione turche, fra i quali Ismail Qemali, e organizz\u00f2 il rifornimento clandestino di armi. Dopo la dichiarazione dell'indipendenza albanese (28 novembre 1912) Nopcsa fu uno degli aspiranti al trono di quel paese.\nPi\u00f9 tardi, durante la prima guerra mondiale, Nopcsa fu agente segreto in Albania a favore dell'Austria-Ungheria. Riusc\u00ec fra l'altro a far arruolare nell'esercito austro-ungarico un gruppo di volontari albanesi. Tuttavia, con la sconfitta e dissoluzione dell'Austria-Ungheria, nel 1918 la Transilvania fu assegnata alla Romania e Nopcsa, barone di Fels\u0151-Szilv\u00e1s di etnia ungherese, perse i suoi possedimenti. Si trasfer\u00ec a Budapest dove divenne direttore dell'Istituto geologico ungherese, ma non pot\u00e9 far conto sui redditi feudali del periodo prebellico e mostr\u00f2 insofferenza verso i vincoli istituzionali del suo impiego. Dopo breve tempo si dimise dall'Istituto geologico e si trasfer\u00ec a Vienna con il suo segretario albanese Bayazid Elmaz Doda al quale era sentimentalmente legato. Nopcsa infatti, non aveva mai nascosto la propria omosessualit\u00e0, anzi ne aveva sempre fatto sfoggio. Riprese i viaggi in motocicletta con Doda in Italia alla ricerca di fossili. Le difficolt\u00e0 finanziarie lo costrinsero a vendere la sua collezione di fossili al Museo di Storia Naturale di Londra. Ridotto in miseria, si ammal\u00f2 di depressione e nel 1933 si suicid\u00f2 sparandosi alla testa, poco dopo aver ucciso nel sonno con un colpo di pistola il suo segretario. Lascer\u00e0 scritto: \"La ragione che mi ha spinto a sparare al mio vecchio amico e segretario, Bayazyd Elmas Doda, nel sonno e senza il minimo sospetto da parte sua, \u00e8 che non volevo lasciarmelo alle spalle, malato, in miseria e senza un soldo. Ha gi\u00e0 sofferto abbastanza\".\nIl principale contributo di Franz Nopcsa alla paleontologia fu l'aver posto le premesse per la \"paleobiologia\"; in un'epoca in cui i paleontologi erano interessati soprattutto al montaggio di scheletri ossei, Nopcsa cerc\u00f2 di inferire dai fossili esaminati la fisiologia e il comportamento dei dinosauri. Nopcsa fu il primo a suggerire, per esempio, che gli arcosauri si prendessero cura dei loro figli e manifestassero nel complesso comportamenti sociali.\nAltre teorie di Nopcsa in anticipo sui tempi, e in seguito accettata dalla maggior parte dei paleontologi moderni, furono quella che gli uccelli fossero un tipo di dinosauri e quella che alcuni rettili Mesozoico fossero animali a sangue caldo. Ipotizz\u00f2 inoltre che i dinosauri della Transilvania alla fine del Cretaceo, fossero di taglia pi\u00f9 piccola dei dinosauri di altre parti in quanto vivevano in un'isola (chiamata \u00ab\"H\u00e1tszeg\"\u00bb da Nopcsa e pi\u00f9 nota oggi col nome rumeno \u00abHa\u021beg\u00bb) che si era formata quando la Tetide aveva sommerso l'Europa; le ridotte dimensioni erano espressione pertanto di nanismo insulare. Nopcsa fu infine il primo ad aver utilizzato tecniche di microscopia ottica e istologiche per valutare l'et\u00e0 di un animale al momento della morte."}
{"id": "3836155", "revid": "599013", "url": "https://it.wikipedia.org/wiki?curid=3836155", "title": "Arduino Ferrari", "text": "Caratteristiche tecniche.\nGioc\u00f2 nel ruolo di terzino destro.\nCarriera.\nGioc\u00f2 in Serie A con la Triestina."}
{"id": "3836156", "revid": "767487", "url": "https://it.wikipedia.org/wiki?curid=3836156", "title": "Anatolij Ba\u0161a\u0161kin", "text": ""}
{"id": "3836158", "revid": "638792", "url": "https://it.wikipedia.org/wiki?curid=3836158", "title": "Godzilla vs. Megaguirus", "text": ""}
{"id": "3836163", "revid": "767487", "url": "https://it.wikipedia.org/wiki?curid=3836163", "title": "Severino Pavan", "text": "Carriera.\nInizi\u00f2 la sua carriera nella squadra della sua citt\u00e0, il San Don\u00e0. Esord\u00ec giovanissimo e con la squadra biancoceleste vinse il campionato di Prima Divisione 1938-1939 approdando alla Serie C. In quel campionato di Serie C 1939-1940 si mise particolarmente in luce tanto che l'annata successiva venne acquistato dalla Triestina a cui approd\u00f2 assieme a Guerrino Striuli.\nPavan esord\u00ec in Serie A il 6 ottobre 1940, nella gara Torino-Triestina vinta dai granata per 2-1.. A differenza di Guerrino Striuli la sua esperienza a Trieste fu breve tanto che in quell'annata gioc\u00f2 unicamente le prime due giornate."}
{"id": "3836166", "revid": "6923", "url": "https://it.wikipedia.org/wiki?curid=3836166", "title": "Mary Anning", "text": "Raccoglitrice di fossili per professione, fu autrice di molti ritrovamenti importanti nel campo dei fossili marini dell'epoca giurassica, tra cui i primi scheletri completi di ittiosauro e plesiosauro. Il suo lavoro contribu\u00ec ai fondamentali cambiamenti del pensiero scientifico riguardo alla storia della terra avvenuti all'inizio del diciannovesimo secolo.\nLa vita.\nGiovent\u00f9.\nNacque a Lyme Regis, Dorset, da Richard Anning e Mary Moore. Il padre, falegname, associava alla sua attivit\u00e0 principale la ricerca dei fossili sulle scogliere e spiagge locali, per poi rivenderli ai turisti. Mary fu la seconda figlia a ricevere questo nome, la precedente mor\u00ec per un incidente domestico; altri loro figli morirono molto giovani, per cui solo Mary e suo fratello Joseph raggiunsero l'et\u00e0 adulta.\nAll'et\u00e0 di 15 mesi, Mary fu colpita da un fulmine mentre era in braccio ad una conoscente che si era riparata sotto un albero assieme ad altre due donne, durante un'esibizione ippica. Mary fu l'unica a sopravvivere. Ebbe poi un'educazione molto limitata presso la locale scuola cristiana congregazionalista, dove impar\u00f2 a leggere e scrivere.\nI fossili come professione.\nTra la fine del 1700 e l'inizio del 1800 Lyme Regis divenne una localit\u00e0 turistica piuttosto apprezzata presso nobilt\u00e0 e middle class inglese. Una delle locali attivit\u00e0 divenne la ricerca ed il commercio di piccoli fossili come curiosit\u00e0 e souvenirs da rivendere ai turisti, soprattutto ammoniti e belemniti, la cui origine era all'epoca poco conosciuta. Mary, istruita inizialmente dal padre, svilupp\u00f2 presto un talento particolare in questa ricerca, contribuendo in modo decisivo al bilancio familiare, soprattutto dopo la morte del capofamiglia nel 1810, e facendone poi una vera professione, anche se mai molto remunerativa, e spesso pericolosa. Per le ricerche bisognava infatti recarsi d'inverno a scavare alla base di scogliere instabili, per cui frequenti erano gli incidenti, ed in uno di questi Mary rischi\u00f2 la vita, perdendo il suo amato cane Tray.\nLe scoperte.\nNel 1811 (altre fonti riportano 1809 e 1810) Joseph Anning, fratello maggiore di Mary, trova il teschio lungo pi\u00f9 di un metro di un ittiosauro. Mary pochi mesi dopo riesce ad individuare il resto del corpo. Inizialmente l'esemplare viene identificato come coccodrillo ed acquistato da Henry Hoste Henley, Lord del luogo, che lo rivende a sua volta a William Bullock, collezionista di curiosit\u00e0 naturalistiche. Ma \u00e8 Charles Konig, un naturalista che lavora presso il British Museum a dargli il nome e una sistemazione definitiva presso il museo. \nNegli anni Mary ne scoprir\u00e0 poi diversi altri, pi\u00f9 o meno completi.\nNel 1820 Mary trova il primo scheletro incompleto di plesiosauro, seguito due anni dopo da uno completo. Per il numero assolutamente inconsueto di vertebre del collo (35), mai osservate fino a quel momento in nessun organismo vivente, inizialmente la scoperta genera i sospetti del naturalista ed anatomista francese Georges Cuvier, considerato a quel tempo autorit\u00e0 assoluta nel suo campo. Una tale accusa di falsificazione, anche non provata, avrebbe potuto mettere in grande imbarazzo Mary ed il suo commercio, togliendo credibilit\u00e0 ai suoi ritrovamenti. Grazie al secondo esemplare completo e all'appoggio della Geological Society, i dubbi cadono e Cuvier ritira le sue perplessit\u00e0.\nNel 1828 \u00e8 la volta del primo fossile di rettile volante mai trovato in Inghilterra, anche se incompleto, uno pterosauro, poi identificato come \"Dimorphodon macronyx\".\nScopr\u00ec inoltre varie nuove specie di fossili di pesci, tra cui la prima Squaloraja, nel dicembre del 1829.\nLa morte.\nDopo una serie di periodi economicamente difficili, dovuti all'irregolarit\u00e0 con cui avvenivano ritrovamenti importanti, alla minore richiesta di fossili e ad un investimento sfortunato, Mary Anning si ammala di cancro al seno, e muore a Lyme Regis il 9 marzo 1847, dove \u00e8 seppellita.\nInfluenza sul mondo scientifico.\nL'influenza dei fossili ritrovati da Mary Anning sulla nascente disciplina della paleontologia \u00e8 oggi considerata di fondamentale importanza. Purtroppo, per la posizione delle donne all'epoca, a cui non era concessa ammissione ad alcun circolo o associazione scientifica, personalmente ottenne scarsissimi riconoscimenti in vita. A peggiorare le cose vi era la sua umile origine sociale, in un'epoca in cui la ricerca scientifica era interesse esclusivo delle classi pi\u00f9 abbienti.\nEppure, anche se completamente autodidatta, Mary adott\u00f2 un approccio rigoroso ai ritrovamenti, trattando sempre i fossili con grande attenzione, cosa che le permise di effettuare osservazioni originali, come la presenza di sacche di inchiostro nei belemniti, o di identificare come feci fossili (poi chiamati coproliti) quello che fino ad allora venivano chiamati bezoari. \nInvariabilmente le scoperte vennero descritte ed attribuite ad altri, cos\u00ec come avvenne per le specie di rettili e pesci fossili da lei trovate.\nDurante la sua vita venne a contatto con personaggi di grande rilievo nel campo scientifico, tra questi William Conybeare, Henry De la Beche, William Buckland, Richard Owen, Thomas Hawkins, Roderick Murchison, Louis Agassiz, che spesso la contattavano per pareri su questioni riguardanti i fossili, o per acquistare pezzi pregiati dal suo negozio. Quasi mai venne citata nelle loro relazioni scientifiche, tranne da Cuvier e Buckland, e solo Agassiz le intitol\u00f2 due specie di pesci fossili come ringraziamento per il suo aiuto.\nSolo negli ultimi tempi cominci\u00f2 ad ottenere qualche riconoscimento. Venuto a conoscenza della sua difficile condizione economica, William Buckland si attiv\u00f2 presso il governo britannico e l'Associazione britannica per l'avanzamento della scienza perch\u00e9 le venisse concessa una pensione, che infine ottenne, permettendole una maggiore sicurezza economica. Venuti poi a conoscenza della sua malattia, la Geological Society of London indisse nel 1846 una raccolta di fondi preso i suoi membri, ed il museo della contea del Dorset la incluse tra i membri onorari. Alla sua morte, Henry De la Beche, all'epoca presidente della Geological Society, le dedic\u00f2 un elogio funebre che venne letto ad un'assemblea ed incluso nella loro pubblicazione periodica, onore mai concesso prima ad una donna.\nNel febbraio del 1865 Charles Dickens scrisse sul periodico settimanale All the Year Round da lui diretto un articolo sulla vita di Mary Anning, sottolineando principalmente le difficolt\u00e0 che aveva dovuto affrontare nel suo lavoro. Si concludeva con questa frase: \"La figlia del carpentiere si \u00e8 conquistata un proprio nome, e lo ha meritato.\"\nNel 2010, in occasione del 350\u00ba anniversario di fondazione, la Royal Society incluse il nome di Mary Anning nella lista delle dieci donne inglesi che pi\u00f9 hanno contribuito alla storia della scienza, scelte da una giuria di esperti.\nOpere biografiche.\nCinema.\nNel 2020 viene distribuito un film biografico avente per oggetto le sue vicissitudini accademiche, \"Ammonite - Sopra un'onda del mare\" (\"Ammonite\"), dove la Anning viene interpretata da Kate Winslet.\nLa pellicola mette in scena inoltre una sua relazione amorosa con la geologa Charlotte Murchison, sulla cui esistenza non esiste alcuna evidenza, fatto che ha suscitato critiche sulla accuratezza storica del film."}
{"id": "3836175", "revid": "599013", "url": "https://it.wikipedia.org/wiki?curid=3836175", "title": "Aldo Sacco", "text": "Caratteristiche tecniche.\nGioc\u00f2 nel ruolo di ala destra.\nCarriera.\nGioc\u00f2 in Serie A con la Triestina."}
{"id": "3836181", "revid": "729019", "url": "https://it.wikipedia.org/wiki?curid=3836181", "title": "Primera Divisi\u00f3n 2011 (Cile)", "text": "L'edizione 2011 della Primera Divisi\u00f3n \u00e8 stata l'80\u00aa edizione del massimo torneo calcistico cileno. Si \u00e8 svolto nell'arco dell'intero anno solare ed ha visto il ritorno alla formula dei tornei di Apertura e Clausura, vinti entrambi dall'Universidad de Chile.\nTorneo Apertura.\nIl torneo di Apertura 2011 \u00e8 iniziato il 28 gennaio 2011 e si \u00e8 concluso il 12 giugno con la vittoria dell'Universidad de Chile.\nTorneo Clausura.\nIl torneo di Clausura 2011 \u00e8 iniziato il 29 luglio 2011 ed \u00e8 terminato il 29 dicembre con la vittoria dell'Universidad de Chile.\nPiazzamenti nelle coppe e retrocessioni.\nPlayoff promozione/retrocessione.\n!colspan=\"5\"|Retrocessione/promozione playoff 1\n!colspan=\"5\"|Retrocessione/promozione playoff 2"}
{"id": "3836182", "revid": "599013", "url": "https://it.wikipedia.org/wiki?curid=3836182", "title": "Cesare Clemente", "text": "Caratteristiche tecniche.\nGioc\u00f2 nel ruolo di ala destra.\nCarriera.\nGioc\u00f2 in Serie A con la Triestina."}
{"id": "3836190", "revid": "599013", "url": "https://it.wikipedia.org/wiki?curid=3836190", "title": "Ermenegildo Volpi", "text": "Carriera.\nGioc\u00f2 nel Tita Fumei di Padova e nel Rovigo. Nella stagione 1939-1940 gioc\u00f2 in Serie A con il ; milit\u00f2 anche nell'Arezzo."}
{"id": "3836195", "revid": "287204", "url": "https://it.wikipedia.org/wiki?curid=3836195", "title": "Hockey Club Milan Inter", "text": "Il Milan Inter Hockey Club \u00e8 stata una squadra di hockey su ghiaccio italiana.\nNacque nel settembre del 1956 dalla \"fusione\" delle due maggiori compagini milanesi, l'Hockey Club Milano Inter e l'Hockey Club Diavoli Rossoneri Milano: la denominazione della nuova squadra fu dovuta al fatto che i promotori della nascita del club erano i presidenti delle due compagini calcistiche meneghine: l' e il . Tra i finanziatori da segnalare la presenza dell'industriale tessile Mario Lucioni, che ne assunse la presidenza.\nNelle due stagioni in cui \u00e8 esistita, la squadra ha vinto un titolo, nel 1958, in cui collezion\u00f2 10 vittorie in altrettanti incontri.\nNel 1958 si trasform\u00f2 nei Diavoli Hockey Club Milano."}
{"id": "3836196", "revid": "729019", "url": "https://it.wikipedia.org/wiki?curid=3836196", "title": "Isola Olenij", "text": "L'isola Olenij (in russo \u041e\u0441\u0442\u0440\u043e\u0432 \u041e\u043b\u0435\u043d\u0438\u0439) \u00e8 un'isola russa.\nGeografia.\nL'isola, situata nel Mare di Kara a due km dalla costa della Penisola di Gyda, appartiene amministrativamente al Circondario autonomo Jamalo-Nenec che \u00e8 la parte pi\u00f9 a nord dell'Oblast' di Tjumen'.\nLunga circa 53\u00a0km e larga fino a 27 l'isola Olenij ha una superficie di 1.197\u00a0km\u00b2 il che la colloca al 289\u00ba posto tra le isole pi\u00f9 grandi del mondo. Il mare attorno in inverno \u00e8 di solito coperto da ghiaccio quindi molto spesso l'isola risulta \"fusa\" o \"collegata\" alla terraferma. L'isola, dal 1996, fa parte della Riserva naturale Gydanskij (\u0437\u0430\u043f\u043e\u0432\u0435\u0434\u043d\u0438\u043a \"\u0413\u044b\u0434\u0430\u043d\u0441\u043a\u0438\u0439\") che comprende parti delle penisole Javaj, Mamonta e Olenij, la costa della baia Jurackaja (\u042e\u0440\u0430\u0446\u043a\u0430\u044f \u0433\u0443\u0431\u0430) e l'isola di \u0160okal'skij."}
{"id": "3836198", "revid": "16758", "url": "https://it.wikipedia.org/wiki?curid=3836198", "title": "Milan - Inter Hockey Club", "text": ""}
{"id": "3836199", "revid": "111433", "url": "https://it.wikipedia.org/wiki?curid=3836199", "title": "Giancarlo Rastelli", "text": "Biografia.\nFamiglia e giovinezza.\nGiancarlo Rastelli nacque a Pescara il 25 giugno 1933 da Vito Rastelli, giornalista e sindacalista e da Luisa Bianchi, maestra elementare. Ebbe una sorella, Rosangela, pi\u00f9 giovane di lui, insegnante di inglese, assistente sociale e giornalista. Tra i molti incontri che fece in questo periodo, uno dei pi\u00f9 importanti fu sicuramente quello con padre Molin Mos\u00e8 Pradel dei gesuiti di Parma, nella Chiesa di San Rocco, che da allora frequent\u00f2 sempre fino alla sua partenza per l'America a 28 anni, vincitore di una borsa di studio NATO. La sala del ping pong di San Rocco fu un crocevia di tante giovinezze e opposte realt\u00e0. Qui Rastelli fece importanti amicizie che lo accompagnarono per tutta la vita. Tra queste spiccano Ennio Piancastelli e Vincenzo Ferioli con i quali condivise il percorso universitario e l'amore per la medicina.\nI primi passi nella medicina.\nGiancarlo Rastelli inizi\u00f2 la sua vita in ospedale al terzo anno di Medicina nell'Universit\u00e0 degli Studi di Parma (dal 1951 al 1953) prima come \u201cinterno\u201d presso l'Istituto di Anatomia normale diretta dal professor Gaetano Ottaviani, poi, dal 1953 al 1955, presso la Clinica di patologia generale diretta dal professor Francesco Domenico Rezzesi. Il professor Rezzesi era un uomo colto, preparato e di grande professionalit\u00e0, ma dalla personalit\u00e0 chiusa e distaccata, tanto da divenire geloso delle cartelle cliniche dei pazienti e dei macchinari sanitari, non aiutando in nessun modo i suoi giovani allievi. Custodiva, infatti, alcuni macchinari in uno scantinato di cui solo lui e pochi altri avevano le chiavi, per impedire che i suoi studenti li toccassero senza il suo permesso. Fu solo grazie all'assistente di Rezzesi, Giorgio Avezz\u00f9, persona non allineata ai principi del professore, ma al contrario aperta di idee e di modi, che Rastelli e gli altri studenti poterono soddisfare la loro sete di conoscenza medica. Di fatto Avezz\u00f9, di nascosto al suo primario, apriva agli studenti le porte sbarrate del reparto, mostrando e spiegando schede, pubblicazioni, strumenti e macchinari. Giancarlo si laure\u00f2 poi in Medicina e Chirurgia, con il massimo dei voti e la lode, nel 1957 a Parma; inizi\u00f2 subito a lavorare come assistente volontario, ossia gratuitamente, presso la Clinica Chirurgica I di Parma sotto l'alto magistero del professor Antonio Bobbio. Una volta laureato Giancarlo Rastelli divenne anche il secondo medico ufficioso di Polesine Parmense. Spesso i suoi numerosi amici d'infanzia, anche di origini umili, facevano la fila in ospedale nel reparto di Chirurgia del professor Bobbio, per consultare lo specializzando Rastelli. Giancarlo li visitava e li consigliava per ogni disturbo, dal pi\u00f9 grave al pi\u00f9 complesso, sottoponendoli spesso all'attenzione di quei rigidi cattedratici che non avrebbero mai visitato un semplice popolano. Prenotava per loro esami ed estorceva visite gratuite, che poi ripagava di suo con turni di lavoro supplementari.\nIl periodo americano.\nIl 7 settembre 1961 partiva per l'America, vincitore di una borsa di studio NATO presso la rinomata Mayo Clinic di Rochester, Minnesota. La Mayo Clinic, fondata nel 1883 come casa di cura privata, nel 1903 divenne uno dei maggiori centri di ricerca in tutto il mondo. A Rochester, Rastelli trov\u00f2 l'ambiente ideale dove poter sviluppare appieno le sue potenzialit\u00e0. Oltre ai mezzi tecnologici, trov\u00f2 persone che riponevano in lui fiducia, che lo sostenevano e delle quali potersi fidare. La combinazione di questi elementi gli permise di sviluppare le famose tecniche, il \u00abRastelli 1\u00bb e il \u00abRastelli 2\u00bb, che sono poi culminate nelle classificazioni del Canale A.V. e delle nuove vie chirurgiche per la correzione del Tronco Arterioso e della Trasposizione corretta dei grossi vasi. Queste metodiche, che salvano molti bambini cardiopatici ogni anno nel mondo, gli valsero tre medaglie d'oro a Washington. Nonostante il suo grande lavoro alla Mayo Clinic, Rastelli non dimentic\u00f2 le sue origini italiane e cre\u00f2 subito un cordone ombelicale con Parma e con l'Italia. Inizi\u00f2 cos\u00ec quello che da molti fu chiamato \u00abun pellegrinaggio della speranza\u00bb dei bambini cardiopatici italiani. Tuttavia il viaggio e il soggiorno in America erano costosi, e molte famiglie italiane non potevano permetterselo. Rastelli aiut\u00f2 molti di questi bambini e genitori, facendo collette, autotassandosi per primo e ospitando molte volte i genitori nella sua casetta di legno vicino alla Mayo Clinic. Il primo bambino di Parma operato al cuore alla Mayo grazie a Rastelli fu Paolo Ravesi; il secondo fu il figlio di un collega universitario di Giancarlo, il dottor Tonino Maniscalco, che affid\u00f2 a lui il figlio affetto da coartazione dell'aorta, ritenuta inoperabile fino ad allora. Nel '68 Pietro Maniscalco venne operato con esito felicissimo. Sempre nel 1968 fu il turno di Luca Baruffini, figlio di due professori di Parma amici di Giancarlo, aveva 3 anni quando fu operato alla Mayo Clinic per tetralogia di Fallot. I genitori furono ospitati da Rastelli nella sua casa per tutto il periodo di degenza del piccolo Luca. Sempre nel '68 fu la volta di Cristina Labanti, una bambina esile e bionda, di appena 3 anni. La bambina aveva una malformazione cardiaca molto grave, causata dal confluire di quattro difetti a carico del setto interatriale, del setto interventricolare, della valvola tricuspide e della valvola mitrale. Operata con uno dei metodi Rastelli, da poco in uso anche alla Mayo Clinic, torn\u00f2 a rimettersi le scarpette e a correre di nuovo. Nel '69 fu poi operato un adulto, Giuliano Borelli, 42 anni, che soffriva di stenosi aortica e mitralica ed era ormai immobilizzato da 6 anni. Il viaggio in aereo fu un'ulteriore sfida per il suo corpo, tanto che, appena arrivato alla clinica, fu subito operato con successo. Purtroppo in questo periodo non vi furono solo soddisfazioni per Rastelli, difatti questi sono gli anni in cui la malattia che gli fu diagnosticata gi\u00e0 nel 1964, il morbo di Hodgkin, colp\u00ec con maggior violenza il fisico di Rastelli, privandolo delle energie necessarie per molti interventi, costringendolo dunque ad affidare ad altri le vite dei suoi pazienti. Fu il caso del piccolo Paolo Frugoni, 6 anni, affetto da un grave difetto cardiaco, noto con il nome di \u00abtrasposizione dei grossi vasi\u00bb. L'operazione fu eseguita il 19 dicembre a poco pi\u00f9 di un mese dalla morte di Rastelli, il quale nonostante stesse molto male, volle a tutti i costi partecipare all'intervento per non abbandonare il suo piccolo paziente, costretto per\u00f2 dalla malattia a poter fornire solo assistenza al chirurgo. Proprio la patologia del piccolo Paolo era stato oggetto degli studi di Giancarlo, che quest'ultimo aveva da poco risolto con una tecnica rivoluzionaria che prese il nome di \u00abRastelli 1\u00bb. Il bambino fu operato con successo. L'ultima operazione fu a sole tre settimane dal capolinea della sua vita. Assistette, con le stesse modalit\u00e0, un bimbo di Napoli, Vincenzo Ferrante di 12 anni, che gli era stato mandato dal celebre chirurgo Denton Cooley. Anche in questo caso le tecniche Rastelli permisero di salvare la vita al piccolo.\nLa malattia e la morte.\nPer parlare della malattia che colp\u00ec Giancarlo Rastelli occorre tornare indietro al 1964. In settembre, al ritorno dal viaggio di nozze, avvenute a Chiaravalle della Colomba il 12 agosto, Giancarlo si sottopose a esami clinici, di routine per i ricercatori della Mayo Clinic. Gli venne diagnosticato un cancro polmonare, sei mesi di vita al massimo. La sera stessa torn\u00f2 a casa dalla moglie Anna raccontandole l'esito degli esami, cercando in tutti i modi di rassicurarla, ma gi\u00e0 la mattina dopo avrebbe dovuto sottoporsi a un intervento chirurgico con biopsia al torace. La biopsia post intervento, per\u00f2, aveva rivelato un cancro meno corrosivo, almeno nell'immediato: un linfogranuloma maligno o morbo di Hodgkin. La notizia fu accolta molto positivamente da Giancarlo, che la considerava come una concessione di altro tempo per le sue ricerche e per la sua famiglia. A quel tempo, alla Mayo Clinic, si sperimentava la prima chemioterapia, cui Giancarlo si sottopose immediatamente con fiducia e ottimismo. La malattia aveva dimostrato di avere, con la chemio, un decorso che andava di cinque anni in cinque anni. Superati i primi cinque si poteva contare su altri cinque. Raggi, chemio, vari interventi ripetuti nei cinque anni della malattia, divennero la quotidianit\u00e0 per Rastelli. Nel dicembre del 1969, passati i cinque anni dall'inizio della chemioterapia, Rastelli si sottopose a tutti gli esami previsti del caso che, dopo quel lasso di tempo, avrebbero significato una proroga e un condono di altri cinque anni. Straordinariamente dalle analisi risult\u00f2 che il morbo di Hodgkin sembrava sparito. La notizia fu accolta come un miracolo ed una liberazione da Rastelli, sua moglie e la figlia di 4 anni. Purtroppo, appena quindici giorni dopo, accus\u00f2 una fastidiosa forma di enterite diarroica. In bagno, una sera, si accorse che, in realt\u00e0 si trattava di enterite emorragica. Furono eseguiti immediatamente gli accertamenti, che rivelarono un grosso linfonodo al fegato. Era la fine. Rastelli tacque la cosa ai cari, alla moglie Anna che aveva appena ricominciato a vivere, e part\u00ec con lei per un viaggio a New York, come le aveva promesso. Colto spesso da febbre e diarrea usc\u00ec di rado dall'albergo. La moglie che non sapeva intu\u00ec qualcosa. Tornati a Rochester, le sue ricerche si fecero affannose, consapevole del poco tempo che aveva ancora a disposizione. Il giorno 29 gennaio, Rastelli doveva illustrare alla sua \u00e9quipe il terzo metodo Rastelli. Ma quel giorno Rastelli non si present\u00f2 al meeting, le sue condizioni erano peggiorate improvvisamente. Venne ricoverato e intubato. Non parlava quasi pi\u00f9. Dopo quattro giorni, il 2 febbraio 1970, Giancarlo Rastelli mor\u00ec senza aver potuto svelare al mondo il suo terzo metodo.\nPost mortem.\nGiancarlo Rastelli ebbe due funerali, uno a Rochester e uno a Parma in San Rocco dai suoi gesuiti.\nAlla sua morte segu\u00ec tutta una fioritura di memorie, di scritti, di articoli, di commenti sia in America che in Italia e a Parma in particolare. Sulla \u00abMayovox\u00bb i suoi colleghi, scienziati, cardiochirurghi e amici gli dedicarono molti articoli, per esprimere il loro rimpianto per la scomparsa, cos\u00ec prematura, del loro amico e del ricercatore che in cos\u00ec poco tempo era riuscito a dare cos\u00ec tanto all'umanit\u00e0.\nIn Italia, notizie e articoli su Rastelli apparvero su \"Panorama\", \"L'Europeo\", \"La Domenica del Corriere\", \"Il Corriere della Sera\" e sulla \"Gazzetta di Parma\".\nFurono fatti convegni, congressi nel suo nome, in Italia e all'estero. La Mayo gli dedic\u00f2 una grande targa alla memoria nella Biblioteca del St. Mary Hospital con questa scritta:\n \"Alla memoria di\"\n \"Giancarlo Rastelli\"\n \"25 giugno 1933 - 2 febbraio 1970\"\n dagli specializzandi in \"chirurgia che ebbero alta considerazione di lui\"\n \"come chirurgo, artista creativo, maestro e amico\"\nA Polesine gli intestarono una scuola con i finanziamenti della Cassa di Risparmio di Parma e di Adriano Rossi, imprenditore del luogo, operato e guarito alla Mayo con il metodo Rastelli. Nello stesso comune \u00e8 stato, inoltre, recentemente inaugurato il nuovo poliambulatorio dei medici di base, intitolato a suo nome. A Cozzano Pineta posero una targa di pietra su un pronto soccorso appenninico. A Parma il Comune gli intest\u00f2 una strada. A Catania, dopo un congresso a lui dedicato, il reparto di cardiochirurgia del professor Marino prese il nome di \u00abGiancarlo Rastelli\u00bb.\nMolti testi e riviste scientifiche illustranti le \u00abRastelli operation\u00bb furono pubblicati in tutte le parti del mondo. La Fondazione Carlo Erba di Milano gli confer\u00ec la medaglia d'oro Premio Missione del Medico, \"post mortem\", alla memoria.\nLa Mayo Clinic di Rochester ha recentemente dedicato a Giancarlo Rastelli un documentario in occasione dei \"Mayo Heritage Days\". \nLa strada verso la canonizzazione.\nMolti furono i riconoscimenti, lettere e testimonianze che arrivarono alla famiglia e alla moglie di Rastelli, ma la cosa pi\u00f9 straordinaria \u00e8 invece che qualcuno cominci\u00f2 a pregarlo in occasione di interventi chirurgici, specialmente al cuore.\nUna specie di fama di santit\u00e0 si diffuse, specialmente tra colleghi, amici, conoscenti, ma anche persone sconosciute che avevano letto sui giornali la storia di questo medico che offr\u00ec la sua vita alla scienza e agli altri.\nUn sacerdote cattolico di Cavarzere (Venezia) della Chiesa di Santa Maria Bambina che non aveva mai visto n\u00e9 conosciuto Rastelli, considerando sotto il profilo umano e cristiano alcuni aspetti della vita vissuta di quel giovane scienziato e talune sue massime che tale vita improntarono, nel 1970 scrisse ai genitori di Giancarlo Rastelli, chiedendo di poter avere una foto e alcune frasi e pensieri di quel medico che egli vedeva come un santo.\nI familiari di Rastelli ancora troppo straziati per poter pensare fattivamente alla cosa, e che ben avevano conosciuto la sua natura schiva e contraria a ogni forma di pubblicit\u00e0 intorno a se stesso, rifiutarono l'offerta.\nIntanto, per\u00f2, sui vari giornali cattolici, per esempio Presenza Cristiana appariva la storia di Rastelli, e la fama della sua eroica normalit\u00e0 nei cinque anni della malattia, si andava sempre pi\u00f9 diffondendo.\nAlla fine degli anni Ottanta, padre Mario Castelli dei gesuiti di Parma si interess\u00f2 tenacemente a Rastelli per un eventuale causa di canonizzazione, con l'intento soprattutto di portarlo come esempio ai giovani cattolici, agli studenti di medicina, ai giovani medici e ai ricercatori, ai congregati mariani, suoi compagni di percorso di fede.\nPadre Mario Castelli coinvolse, nei suoi intendimenti, padre Paolo Molinari, postulatore generale della Compagnia di Ges\u00f9 e di santi quali il dottor Giuseppe Moscati e Pier Giorgio Frassati.\nPadre Castelli inizi\u00f2 la raccolta di testimonianze che vide la partecipazione di moltissimi vecchi compagni di Universit\u00e0 aiutati da Rastelli negli studi e di altrettanti colleghi di lavoro che poterono osservare di persona l'amore che Rastelli dedicava a tutti i suoi pazienti e alle sue ricerche. Purtroppo in quel periodo, padre Castelli fu colpito da una grave malattia che, nel 1997, lo port\u00f2 alla morte. Molte testimonianze del padre Castelli andarono perdute e i familiari, sempre per quella che ritenevano la volont\u00e0 di Giancarlo, non vollero interessarsi personalmente.\nLe ricerche si interruppero per dieci anni circa fino al 2000, quando, in occasione del trentesimo anniversario della dipartita di Giancarlo, monsignore Andrea Maggiali della diocesi di Parma, che era stato suo professore al liceo e aveva avuto l'opportunit\u00e0 di conoscere e parlare con molti suoi amici e colleghi, ripropose la causa di beatificazione o perlomeno la venerabilit\u00e0 di Giancarlo Rastelli, come esempio e stimolo ai giovani, ai medici e agli studenti. Monsignore Andrea Maggiali, inoltr\u00f2 a sua volta istanza al Vescovo di Parma, monsignor Cesare Bonicelli, con una lettera sottoscritta da numerosi parmigiani, amici, colleghi, ex bambini operati e loro parenti. La lettera con numerose firme fu inviata al vescovo Bonicelli che rispose immediatamente con entusiasmo, dando il proprio assenso e la propria benedizione all'iniziati.\nAlla luce di ci\u00f2, fu chiesto ai familiari di scrivere una breve biografia di Giancarlo. Questi ultimi di nuovo indugiarono, sempre in ossequio al desiderio di Giancarlo di non apparire, ma furono alla fine convinti dalle parole di monsignore Andrea Maggiali, che gli fece capire quanto la storia di Giancarlo Rastelli potesse essere di esempio per i giovani.\nI metodi Rastelli.\nA distanza di pi\u00f9 di quaranta anni dalla sua morte il nome di Rastelli \u00e8 usato abitualmente in tutti i Centri del mondo e in tutti i congressi di cardiochirurgia quando si tratta di classificare e definire il \u00abcanale atrioventricolare comune\u00bb, una delle cardiopatie congenite con difetti settali, o quando si tratta di correggere una cardiopatia congenita complessa con l'\u00abintervento Rastelli\u00bb.\nDi seguito verranno descritti nel modo pi\u00f9 semplice e comprensibile per un lettore comune, i metodi Rastelli e lo studio che port\u00f2 al loro sviluppo.\nFin dai primi anni dell'arrivo alla Mayo Clinic, Rastelli si dedic\u00f2 all'attivit\u00e0 che sarebbe poi diventata la principale per lui: la ricerca sperimentale. In quei primi anni di ricerca (1962-1964) Rastelli si impegn\u00f2 nello studio di un tipo di cardiopatia congenita: il canale atrioventricolare (Canale A. V.). Tale lesione congenita interessa la \"crux cordis\", il centro del cuore, la struttura che anatomicamente \u00e8 costituita al centro del cuore e dunque nel punto di incrocio dei setti atriale e ventricolare e delle valvole atrioventricolare (tricuspide e mitrale). Questa porzione di cuore ha un'origine embriologica comune e cio\u00e8 dai cosiddetti cuscinetti endocardici.\nUn difettoso sviluppo embriologico dei cuscinetti endocardici determina un difetto atrioventricolare noto come canale atrioventricolare. Diversi gradi di anormalit\u00e0 nello sviluppo dei cuscinetti endocardici risultano in vari gradi di lesione cardiaca.\nGli studi di Rastelli su Canale A. V. hanno portato a una nuova classificazione, basata su una comprensione dei processi embriologici e su una corretta definizione anatomica. La classificazione delle forme di Canale A. V. comune che Rastelli ha proposto e pubblicato insieme con J.W. Kirklin e J.L. Titus sulla rivista \"Mayo Clinc Proceedings\" nel 1966, distingue delle forme complete e delle forme incomplete e fra le prime tre diversi tipi (A, B, C).\nIn base alla connessione del lembo anteriore della valvola atrioventricolare comune sulla cresta del setto interventricolare, il Canale atrioventricolare completo viene suddiviso secondo la classificazione di Giancarlo Rastelli in:\nIl Canale atrioventricolare comune pu\u00f2 inoltre essere associato ad ipoplasia di uno dei due ventricoli: in tal caso viene definito Canale atrioventricolare comune sbilanciato. Un severo grado di ipoplasia ventricolare preclude la possibilit\u00e0 di una correzione biventricolare. Quando invece i due ventricoli sono adeguatamente sviluppati, si parla di Canale atrioventricolare comune bilanciato, e la correzione \u00e8 preferenzialmente biventricolare.\nLa corretta comprensione anatomica del difetto nelle sue varie componenti ha portato alla definizione di una nuova tecnica operatoria che ha permesso di ridurre in maniera drastica la mortalit\u00e0 operatoria, a quei tempi molto elevata per quella cardiopatia. La classificazione dei vari tipi di Canale A. V. \u00e8 stata accolta in tutto il mondo. Seguirono altri anni di studio e sperimentazione in laboratorio, nei quali Rastelli, operando sui cani e impiegando degli homograft, cio\u00e8 dei condotti biologici valvola (anche detti omo-innesti, perch\u00e9 di origine umana) dimostr\u00f2 la possibilit\u00e0 di correggere un'altra cardiopatia congenita: truncus arteriosus o anche detto tronco arterioso comune. Rastelli dimostr\u00f2 sperimentalmente che \u00e8 possibile impiantare sul ventricolo destro un homograft e anastomizzarlo distalmente alle arterie polmonari (nelle sue biforcazioni destre e sinistra), chiudendo il difetto interventricolare in modo da determinare che il tronco arterioso comune permanga tale con funzioni di aorta.\nCon la stessa tecnica innovativa di impiego di un homograft aortico, Rastelli speriment\u00f2 con successo un'altra procedura di correzione della trasposizione completa dei grandi vasi con difetto ventricolare e stenosi all'efflusso del ventricolo sinistro. Il tipo di intervento eseguito allora fu poi indicato in tutto il mondo come \u201cintervento Rastelli\u201d e gli valse, insieme alle scoperte precedentemente elencate, l'assegnazione di tre medaglie d'oro a Washington e la nomina a far parte dei National Institutes of Health (NIH), con sede a Washington, che ha il compito di esaminare cari progetti di ricerca e valutarne i risultati.\nContemporaneamente fu membro di una commissione deputata all'esame di progetti per la costruzione del cuore artificiale e gi\u00e0 da allora aveva avuto perspicaci intuizioni sull'uso di valvole di maiale e del cuore di maiale come pi\u00f9 compatibili con l'uomo anche nell'eventualit\u00e0 di trapianti.\nRiconoscimenti.\nGiancarlo Rastelli ricevette numerosi riconoscimenti sia in vita sia \"post mortem\"."}
{"id": "3836200", "revid": "52076", "url": "https://it.wikipedia.org/wiki?curid=3836200", "title": "Ramesse I", "text": ""}
{"id": "3836201", "revid": "1442080", "url": "https://it.wikipedia.org/wiki?curid=3836201", "title": "Virginia Slims of Detroit 1983 - Singolare", "text": "Il singolare del torneo di tennis Virginia Slims of Detroit 1983, facente parte del Virginia Slims World Championship Series 1983, ha avuto come vincitrice Virginia Ruzici che ha battuto in finale Kathy Jordan 4\u20136, 6\u20134, 6\u20132."}
{"id": "3836202", "revid": "16758", "url": "https://it.wikipedia.org/wiki?curid=3836202", "title": "HC Milan Inter", "text": ""}
{"id": "3836203", "revid": "287204", "url": "https://it.wikipedia.org/wiki?curid=3836203", "title": "Gaetano Lupi", "text": "Caratteristiche tecniche.\nGioc\u00f2 nel ruolo di centravanti.\nCarriera.\nEsordisce nelle serie minori con e Budrio; dopo la fusione di quest'ultimo con il , resta in forza ai rossoblu bolognesi con cui ottiene la promozione in Serie B nel campionato 1938-1939. Riconfermato tra i cadetti, realizza 7 reti in 14 partite senza evitare la retrocessione in Serie C.\nNel 1940, a causa del servizio militare, si trasferisce in prestito al . Con i \"galletti\" esordisce in Serie A disputando 7 partite, e a fine stagione dopo la retrocessione torna al Molinella che lo mette in lista di trasferimento.\nMilita in seguito nel Chieti, nel e, dopo la guerra, di nuovo nel Baracca Lugo di cui diventa allenatore nel campionato di Serie C 1949-1950.\nColpito da ictus cerebrale nel 2000, morir\u00e0 poi l'anno successivo."}
{"id": "3836204", "revid": "363629", "url": "https://it.wikipedia.org/wiki?curid=3836204", "title": "Assabesi", "text": "Assabesi sono chiamati diversi tipi di dolci:\nL'elemento comune \u00e8 la presenza di cacao o di liquirizia tra gli ingredienti.\nInoltre gli assabesi possono anche essere un formato di pasta.\nOrigine.\nSecondo lo storico Guido Abbattista, l'origine del termine assabesi va fatto risalire ai 1884, quando, in occasione dell'Esposizione Generale Italiana furono presentati come attrazione (siamo in pieno periodo coloniale) alcuni abitanti nella baia di Assab, nel Corno d'Africa.\nL'esistenza di biscotti chiamati assabesi \u00e8 attestata, secondo Abbattista, dalla pubblicit\u00e0 sui giornali nei primi mesi del 1885, prima che la ricetta comparisse sul manuale di pasticceria del Ciocca\nAltre ricette con nome simile.\nAssabese fu chiamata una torta al cioccolato prodotta dalla pasticceria di Gustavo Pfatisch di Torino nei primi anni del '900, e assabesi (divenuto poi colloquialmente asabesi) furono chiamate le caramelle alla liquirizia in forma di volti africani prodotte dalla pi\u00f9 antica ditta italiana di liquirizia italiana, la Amarelli di Rossano."}
{"id": "3836206", "revid": "638792", "url": "https://it.wikipedia.org/wiki?curid=3836206", "title": "Godzilla against Mechagodzilla", "text": ""}
{"id": "3836207", "revid": "599013", "url": "https://it.wikipedia.org/wiki?curid=3836207", "title": "Borden Classic 1983 - Singolare", "text": "Il singolare del torneo di tennis Borden Classic 1983, facente parte del Virginia Slims World Championship Series 1983, ha avuto come vincitrice Lisa Bonder che ha battuto in finale Laura Arraya 6-1, 6-3."}
{"id": "3836208", "revid": "599013", "url": "https://it.wikipedia.org/wiki?curid=3836208", "title": "Gian Pietro Martinelli", "text": "Caratteristiche tecniche.\nGioc\u00f2 nel ruolo di libero.\nCarriera.\nGioc\u00f2 in Serie A con il Como."}
{"id": "3836210", "revid": "599013", "url": "https://it.wikipedia.org/wiki?curid=3836210", "title": "Contessa Entellina Catarratto", "text": "Il Contessa Entellina Catarratto \u00e8 un vino DOC la cui produzione \u00e8 consentita nel comune di Contessa Entellina nella citt\u00e0 metropolitana di Palermo.\nProduzione.\n\"Provincia, stagione, volume in ettolitri\""}
{"id": "3836212", "revid": "287204", "url": "https://it.wikipedia.org/wiki?curid=3836212", "title": "Eckerd Tennis Open 1983 - Singolare", "text": "Il singolare del torneo di tennis Eckerd Tennis Open 1983, facente parte del Virginia Slims World Championship Series 1983, ha avuto come vincitrice Martina Navr\u00e1tilov\u00e1 che ha battuto in finale Pam Shriver 6\u20133, 6\u20132."}
{"id": "3836214", "revid": "47767", "url": "https://it.wikipedia.org/wiki?curid=3836214", "title": "Estasi di santa Teresa", "text": ""}
{"id": "3836215", "revid": "599013", "url": "https://it.wikipedia.org/wiki?curid=3836215", "title": "Giuseppe Marozzi", "text": "Caratteristiche tecniche.\nGioc\u00f2 nel ruolo di terzino sinistro.\nCarriera.\nGiocatore.\nGioc\u00f2 in Serie A con Ascoli e Como.\nAllenatore.\nHa allenato la ASD Alta Brianza calcio dal 2008 al 2010 in seconda categoria, con la quale ha evitato la retrocessione in terza categoria. Negli stessi anni ha svolto il ruolo di direttore sportivo (DS) per un'altra societ\u00e0, l'ASO Alta Brianza, nella categoria allievi (allora allenata da Davide Brenna, ex giocatore e allenatore della U.S Canzese calcio), contribuendo con Brenna in modo decisivo alla crescita morale e calcistica dei ragazzi. Nel 2010 lascia entrambe le societ\u00e0."}
{"id": "3836216", "revid": "838137", "url": "https://it.wikipedia.org/wiki?curid=3836216", "title": "Read All About It (Tutto quello che devi sapere)", "text": ""}
{"id": "3836219", "revid": "621682", "url": "https://it.wikipedia.org/wiki?curid=3836219", "title": "Gianpietro Martinelli", "text": ""}
{"id": "3836220", "revid": "1442080", "url": "https://it.wikipedia.org/wiki?curid=3836220", "title": "Brighton International 1983 - Singolare", "text": "Il singolare del torneo di tennis Brighton International 1983, facente parte del Virginia Slims World Championship Series 1983, ha avuto come vincitrice Chris Evert-Lloyd che ha battuto in finale Jo Durie 6\u20131, 6\u20131."}
{"id": "3836221", "revid": "1543377", "url": "https://it.wikipedia.org/wiki?curid=3836221", "title": "Mirzamys", "text": "Mirzamys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Mirzamys appartengono roditori di piccole dimensioni, con lunghezza della testa e del corpo tra 101 e 120\u00a0mm, la lunghezza della coda tra 89 e 124\u00a0mm e un peso fino a 30\u00a0g.\nCaratteristiche craniche e dentarie.\nIl cranio presenta un rostro lungo, sottile ed affusolato con le ossa nasali che si estendono in avanti ben oltre la linea degli incisivi e una scatola cranica grande. I fori palatali sono lunghi. Gli incisivi superiori sono giallo-arancioni chiari ed opistodonti, ovvero con le punte rivolte verso l'interno della bocca. Sono presenti due molari su ogni semi-arcata, quelli superiori con tre radici, quelli inferiori con due e ognuno con la caratteristica disposizione delle cuspidi a bacino.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice ed estremamente densa, il colore generale del corpo \u00e8 grigio-brunastro. Il muso \u00e8 appuntito, gli occhi sono relativamente piccoli. Le orecchie sono lunghe e arrotondate. I piedi sono lunghi, sottili e leggermente palmati. Le piante dei piedi presentano sei cuscinetti carnosi, tutte le dita sono allungate e munite di lunghi artigli affilati eccetto il pollice, provvisto di un'unghia appiattita. La coda \u00e8 lunga pi\u00f9 o meno come la testa ed il corpo, \u00e8 uniformemente scura con la parte terminale bianca ed \u00e8 rivestita di 13-15 anelli di scaglie per centimetro, ognuna corredata da un singolo corto pelo. Le femmine hanno due paia di mammelle inguinali.\nDistribuzione.\nsono roditori terricoli endemici della Nuova Guinea.\nTassonomia.\nIl genere comprende 2 specie:"}
{"id": "3836224", "revid": "599013", "url": "https://it.wikipedia.org/wiki?curid=3836224", "title": "Contessa Entellina Fiano", "text": "Il Contessa Entellina Fiano \u00e8 un vino DOC la cui produzione \u00e8 consentita nel comune di Contessa Entellina nella citt\u00e0 metropolitana di Palermo.\nProduzione.\n\"Provincia, stagione, volume in ettolitri\""}
{"id": "3836226", "revid": "767487", "url": "https://it.wikipedia.org/wiki?curid=3836226", "title": "Pretoria Challenger 1990", "text": "Il Pretoria Challenger 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $25\u00a0000 ed esso si \u00e8 svolto nella settimana tra il 23 aprile e il 28 aprile 1990 su campi indoor in cemento. Il torneo si \u00e8 giocato a Pretoria in Sudafrica.\nVincitori.\nSingolare.\n Martin Sinner ha sconfitto in finale Wayne Ferreira 6-4, 6-4.\nDoppio.\n Mark Keil / Scott Patridge hanno sconfitto in finale Stefan Kruger / Greg Van Emburgh 6-7, 6-4, 6-4."}
{"id": "3836228", "revid": "2221690", "url": "https://it.wikipedia.org/wiki?curid=3836228", "title": "Campionati neozelandesi di ciclismo su strada", "text": "I Campionati neozelandesi di ciclismo su strada sono la manifestazione ciclistica annuale che assegn il titolo di campione nazionale della Nuova Zelanda.\nAlbo d'oro.\nTitoli maschili.\n\"Aggiornato all'edizione 2018.\"\nTitoli femminili.\n\"Aggiornato all'edizione 2018.\""}
{"id": "3836234", "revid": "767487", "url": "https://it.wikipedia.org/wiki?curid=3836234", "title": "Oleg Kopaev", "text": ""}
{"id": "3836235", "revid": "1442080", "url": "https://it.wikipedia.org/wiki?curid=3836235", "title": "Porsche Tennis Grand Prix 1983 - Singolare", "text": "Il singolare del torneo di tennis Porsche Tennis Grand Prix 1983, facente parte del Virginia Slims World Championship Series 1983, ha avuto come vincitrice Martina Navr\u00e1tilov\u00e1 che ha battuto in finale Catherine Tanvier 6\u20131, 6\u20132."}
{"id": "3836238", "revid": "830939", "url": "https://it.wikipedia.org/wiki?curid=3836238", "title": "Innocente Alessandri", "text": "Fu allievo di Francesco Bartolozzi e oper\u00f2 a Venezia.\nRiprodusse in incisione opere di Maggiotto, Pittoni, Ricci, Solimena e altri.\nIncise 200 tavole per illustrare una \"Descrizione degli animali quadrupedi\" (1771) di Ludovico Leschi."}
{"id": "3836242", "revid": "1442080", "url": "https://it.wikipedia.org/wiki?curid=3836242", "title": "Maybelline Classic 1983 - Singolare", "text": "Il singolare del torneo di tennis Maybelline Classic 1983, facente parte del Virginia Slims World Championship Series 1983, ha avuto come vincitrice Chris Evert-Lloyd che ha battuto in finale Bonnie Gadusek 6\u20130, 6\u20134."}
{"id": "3836244", "revid": "339392", "url": "https://it.wikipedia.org/wiki?curid=3836244", "title": "Khasekhemuy", "text": ""}
{"id": "3836247", "revid": "52076", "url": "https://it.wikipedia.org/wiki?curid=3836247", "title": "Adjib", "text": ""}
{"id": "3836249", "revid": "339392", "url": "https://it.wikipedia.org/wiki?curid=3836249", "title": "Camera dei cittadini", "text": ""}
{"id": "3836250", "revid": "135224", "url": "https://it.wikipedia.org/wiki?curid=3836250", "title": "Marco Alessandri", "text": "Politica.\nIl conte Marco Alessandri, personaggio della nobile famiglia degli Alessandri di Bergamo, fu membro dal 1796 del Governo provvisorio di Milano e importante personalit\u00e0 della Repubblica Cisalpina, del quale fu \"Direttore\" (1797-1798), fu totalmente affascinato dal personaggio di Napoleone Bonaparte. In esilio durante la reazione austriaca, offr\u00ec nel 1804 la corona italiana a Napoleone.\nIl 7 ottobre 1797 assunse la carica di Presidente del Direttorio della Repubblica Cisalpina.\nCiambellano di Eugenio Beauharnais, il 9 febbraio 1809 fu nominato senatore del Regno d'Italia, fondato da Napoleone Bonaparte, e il 12 dicembre 1810 divenne Conte dell'Impero.\nMassoneria.\nNel 1796 fu Maestro venerabile della Loggia L'Oriente di Bergamo\n, il 20 giugno 1805 rappresent\u00f2, in qualit\u00e0 di Maestro venerabile, la Loggia \"Reale Eugenio\" di Milano all'atto di fondazione del Grande Oriente d'Italia con sede a Milano, del quale nel 1805 fu nominato Gran tesoriere e nel 1808 Gran conservatore generale in esercizio.\nCaduto in disgrazia dopo la battaglia di Waterloo, con la sconfitta di Napoleone e il ritorno degli austriaci a Milano, lasci\u00f2 la politica morendo per un colpo apoplettico nel 1830. Nella Biblioteca civica Angelo Mai sono conservate buona parte delle sue lettere."}
{"id": "3836253", "revid": "183114", "url": "https://it.wikipedia.org/wiki?curid=3836253", "title": "Franz Nopcsa von Fels\u0151-Szilv\u00e1s", "text": ""}
{"id": "3836255", "revid": "74801", "url": "https://it.wikipedia.org/wiki?curid=3836255", "title": "Guido Agnolin", "text": "Biografia.\nAspirante arbitro dal 1930, diviene arbitro effettivo nel 1932 e la sua carriera arbitrale si sviluppa nell'immediato dopoguerra.\nNella stagione 1945-1946 debutta in Divisione Nazionale in occasione della partita Milan-Brescia ed al termine di quel campionato viene inoltre designato per la finale della Coppa Alta Italia tra Bologna e Novara.\nNel 1952 viene promosso al livello di arbitro internazionale ed al termine della stagione 1952-1953 \u00e8 insignito con il prestigioso Premio Giovanni Mauro.\nNel 1954 \u00e8 tra i fondatori, assieme a Numa Pompilio Selvaggi, della sezione AIA di Bassano del Grappa di cui \u00e8 presidente nel 1955 e dal 1963 al 1975.\nTermina l'attivit\u00e0 sui campi nel 1955 in occasione della partita Genoa-Atalanta.\nGuido Agnolin era il padre di Luigi, anch'egli arbitro internazionale."}
{"id": "3836256", "revid": "287204", "url": "https://it.wikipedia.org/wiki?curid=3836256", "title": "Torneo di Fort Myers 1982 - Singolare", "text": "Duk-Hee Lee ha battuto in finale Yvonne Vermaak 6-0, 6-3."}
{"id": "3836257", "revid": "2108263", "url": "https://it.wikipedia.org/wiki?curid=3836257", "title": "Jos\u00e9 Rondeau", "text": " Partecip\u00f2 alle guerre d'indipendenza sudamericane. Per due volte assunse la carica di Direttore Supremo delle Province Unite del R\u00edo de la Plata. In seguito fu provvisoriamente nominato alla massima carica del nascente stato dell`Uruguay.\nBiografia.\nNato a Buenos Aires, si trasfer\u00ec a Montevideo con la sua famiglia a 17 anni. Qui partecip\u00f2 nel 1807 alla difesa della citt\u00e0 dalle invasioni inglesi, finendo per essere catturato da questi ultimi e portato prigioniero in Gran Bretagna; in seguito alla pace tra Regno Unito e Spagna combatt\u00e9 in seguito i francesi sotto le insegne di Ferdinando VII.\nTornato a Montevideo, pass\u00f2 nelle file degli indipendentisti dopo la Rivoluzione di Maggio; nominato a capo delle operazioni nella \"Banda Oriental\" dalla giunta rivoluzionaria di Buenos Aires, guid\u00f2 l'assedio della citt\u00e0, difesa dai realisti, e la vittoriosa battaglia di Cerrito del 31 dicembre 1812. Dopo una serie di contrasti con Jos\u00e9 Gervasio Artigas, che portarono quest'ultimo ad abbandonare l'assedio con i suoi seguaci, a pochi giorni dall'inevitabile caduta di Montevideo fu sostituito nel comando dell'esercito da Carlos Mar\u00eda de Alvear, uomo di grande influenza politica a Buenos Aires, desideroso di guadagnare titoli militari.\nIl primo Direttorio e la campagna dell'Alto Per\u00f9.\nMesso al comando nel luglio del 1814 dell'Esercito del Nord allo scopo di strappare l'Alto Per\u00f9 alle forze realiste, Jos\u00e9 Rondeau apprese nel pieno dei preparativi della caduta dei Direttori Supremi Posadas e Alvear. Quest'ultimo, in particolare, era stato costretto alle dimissioni dopo che un reparto dell'esercito gli si era rivoltato contro al comando del colonnello Ignacio \u00c1lvarez Thomas; il cabildo di Buenos Aires nomin\u00f2 Rondeau alla carica di Direttore Supremo ma, trovandosi questi lontano dalla capitale, il giorno seguente nomin\u00f2 come suo sostituto lo stesso \u00c1lvarez Thomas.\nRondeau si mosse nell'aprile del 1815 contro l'esercito realista del generale Joaqu\u00edn de la Pezuela; dopo una prima parziale serie di vittorie occup\u00f2 Potos\u00ed in maggio. Il 29 novembre 1815 fu tuttavia duramente sconfitto a Sipe Sipe e costretto a riparare a Salta in attesa di rinforzi.\nDopo una serie di scontri armati con il governatore di questa provincia, Mart\u00edn Miguel de G\u00fcemes, arriv\u00f2 ad un accordo, affidando alle truppe di quest'ultimo la difesa dei confini settentrionali. All'inizio del 1816 fu sostituito nel Direttorio e due mesi pi\u00f9 tardi dovette lasciare il comando dell'Esercito del Nord a Manuel Belgrano.\nIl secondo Direttorio.\nLa ribellione della provincia di Santa Fe, intanto, aveva provocato la dura reazione del Direttore Supremo Juan Mart\u00edn de Pueyrred\u00f3n, che aveva inviato una serie di spedizioni militari, tutte sconfitte. L'ultimo tentativo, portato da Juan Jos\u00e9 Viamonte, si concluse quando questi decise di accettare un armistizio proposto dal governatore della provincia sollevata, Estanislao L\u00f3pez, che sar\u00e0 la base di un successivo trattato firmato da L\u00f3pez e Belgrano nell'aprile del 1819. Il fatto tolse ogni prestigio al governo di Pueyrred\u00f3n, che si dimise il 9 giugno.\nRondeau fu nominato nuovo Direttore Supremo dal Congresso, che vedeva in lui una persona facilmente manovrabile dai ceti dirigenti della capitale. Consapevole dell'inevitabilit\u00e0 della guerra, ordin\u00f2 a Jos\u00e9 de San Mart\u00edn e a Manuel Belgrano di ritirare i loro eserciti dalle campagne contro i realisti ed intervenire nella guerra civile. Mentre il primo disobbed\u00ec apertamente, scavalcando le Ande, il secondo lasci\u00f2 il comando dell'Esercito del Nord a Francisco Fern\u00e1ndez de la Cruz; le truppe per\u00f2 si ammutinarono ad Arequito, rifiutandosi di intervenire contro Santa Fe.\nRimasto solo ad affrontare le truppe irregolari delle province ribelli, guidate da L\u00f3pez e da Ram\u00edrez, Rondeau fu duramente sconfitto il 1\u00ba febbraio 1820 nella battaglia di Cepeda. L'esito dello scontro segn\u00f2 la fine del Direttorio e del Congresso di Tucum\u00e1n.\nGli ultimi anni.\nAlla nascita dello Stato Orientale dell'Uruguay, sancita dai trattati di pace seguiti alla guerra argentino-brasiliana, Juan Antonio Lavalleja, che era stato fino ad allora il governatore della Provincia Orientale, che occupava il territorio previsto dal nuovo stato, decise di dimettersi. Il 24 novembre 1828 una nuova Assemblea Generale nomin\u00f2 Jos\u00e9 Rondeau alla carica di governatore provvisorio della nuova entit\u00e0. Si dimise dall'incarico il 17 aprile 1830.\nDopo aver ricoperto diversi incarichi nei governi di Fructuoso Rivera e Manuel Oribe, Rondeau partecip\u00f2 alla difesa di Montevideo durante la Guerra Grande. Mor\u00ec il 18 novembre 1844. I suoi resti sono sepolti nel \"Pante\u00f3n Nacional\" di Montevideo."}
{"id": "3836268", "revid": "36426", "url": "https://it.wikipedia.org/wiki?curid=3836268", "title": "Museo del Tessile e dell'Abbigliamento &quot;Elena Aldobrandini&quot;", "text": ""}
{"id": "3836273", "revid": "729019", "url": "https://it.wikipedia.org/wiki?curid=3836273", "title": "Gran Premio motociclistico di Spagna 1973", "text": "Il Gran Premio motociclistico di Spagna fu l'ultimo appuntamento del motomondiale 1973.\nSi svolse fra il 22 e il 23 settembre 1973 sul circuito Permanente del Jarama, e corsero tutte le classi tranne i sidecar.\nLe classi 50 e 500 corrono sabato 22, le altre domenica 23.\nIn 50 solito duello fra Jan de Vries e Bruno Kneub\u00fchler, vinto dall'olandese, il quale annuncer\u00e0 poco dopo la gara il suo ritiro dal mondo delle corse. Con questa vittoria eguaglia il record di 14 vittorie in 50 di Hans-Georg Anscheidt. Lo svizzero duella anche in 500 con Phil Read, che vincer\u00e0 la gara.\nIn 125 Chas Mortimer vince la gara, approfittando dell'assenza del campione del mondo Kent Andersson.\nIn 250 trionfa John Dodds, il quale ha l'occasione di vincere anche in 350, data l'assenza del gi\u00e0 campione del mondo Giacomo Agostini e di Teuvo L\u00e4nsivuori, ma viene fermato da un problema tecnico, consegnando la vittoria a Eduardo Celso-Santos, che ottiene il suo primo successo.\nClasse 250.\n28 piloti alla partenza, 16 al traguardo.\nClasse 125.\n25 piloti alla partenza, 13 al traguardo."}
{"id": "3836274", "revid": "28057", "url": "https://it.wikipedia.org/wiki?curid=3836274", "title": "Roberto Alessandri", "text": "Attivit\u00e0 scientifica.\nProfessore universitario di chirurgia a Roma, primario dell'Ospedale San Giacomo in Augusta e successivamente del Policlinico Umberto I, scrisse varie opere in diversi campi chirurgici.\nA lui si deve l'operazione di Alessandri, ossia una particolare laminectomia. Si occup\u00f2 inoltre delle vie biliari e delle ferite d'arma da fuoco.\nAttivit\u00e0 politica.\nNel 1939 fu nominato senatore."}
{"id": "3836276", "revid": "767487", "url": "https://it.wikipedia.org/wiki?curid=3836276", "title": "Grand Prix de Villers-Cotter\u00eats 2006", "text": "Il Grand Prix de Villers-Cotter\u00eats 2006, nona edizione della corsa e valida come evento dell'UCI Europe Tour 2006 categoria 1.1, si svolse il 22 aprile 2006 su un percorso totale di circa 193,2\u00a0km. Fu vinto dal francese \u00c9milien-Beno\u00eet Berg\u00e8s che termin\u00f2 la gara in 4h30'03\", alla media di 42,853\u00a0km/h.\nAl traguardo 78 ciclisti portarono a termine il percorso."}
{"id": "3836278", "revid": "41170", "url": "https://it.wikipedia.org/wiki?curid=3836278", "title": "Lista di Saqqara", "text": "La Lista di Saqqara \u00e8 un dipinto parietale rinvenuto a Saqqara, nella tomba di un nobile della XIX dinastia, rappresentante il re Ramses II in atto di offertorio a cinquantasette suoi predecessori sul trono, rappresentati da altrettanti cartigli. Quattro nomi sono del tutto illeggibili e alcuni altri sono stati parzialmente ricostruiti in base alla posizione e ad altre esistenti Liste reali egizie."}
{"id": "3836281", "revid": "768068", "url": "https://it.wikipedia.org/wiki?curid=3836281", "title": "Lista di Abido", "text": "La lista reale di Abido comprende 76 nomi di sovrani dell'antico Egitto.\nI nomi riportati sono quelli corrispondenti al titolo nesut byti, indicato anche come \"prenomen\". L'elenco \u00e8 riportato su un muro del tempio funerario di Seti I ad Abido."}
{"id": "3836283", "revid": "125432737", "url": "https://it.wikipedia.org/wiki?curid=3836283", "title": "Superesercito", "text": "Superesercito fu la denominazione data allo Stato Maggiore del Regio Esercito durante la seconda guerra mondiale; entr\u00f2 in funzione il 1\u00ba giugno 1940. Analogamente a esso furono costituiti Supermarina e Superaereo. Superesercito dipendeva direttamente dal Comando Supremo delle forze armate italiane.\nStoria.\nOltre al comando principale a Roma, esisteva anche una delegazione in Africa Settentrionale, chiamata Delease, incaricata di coordinare i rapporti con l'Armata corazzata italo-tedesca. Superesercito rest\u00f2 in funzione fino al 12 settembre 1943."}
{"id": "3836285", "revid": "179980", "url": "https://it.wikipedia.org/wiki?curid=3836285", "title": "Fernando Ariel Wilhelm", "text": ""}
{"id": "3836291", "revid": "61888517", "url": "https://it.wikipedia.org/wiki?curid=3836291", "title": "Lucas Emiliano Maina", "text": ""}
{"id": "3836292", "revid": "6923", "url": "https://it.wikipedia.org/wiki?curid=3836292", "title": "Giulio Alessandrini", "text": "Biografia.\nProfessore universitario a Roma, nel 1919 gli fu affidato il compito di coordinare la lotta all'anchilostomiasi, che colpiva i minatori delle solfare siciliane.\nSi dedic\u00f2 allo studio della malaria e per questo fu invitato in Argentina e Bolivia. Nel 1926 fu convocato dal governo italiano in occasione della bonificazione dell'Agro Pontino dove fu direttore della commissione antimalarica e per i servizi igienici. Nel 1928 divenne docente ordinario di Parassitologia medica all'Universit\u00e0 di Roma. Fu membro del Consiglio superiore di sanit\u00e0.\nAvendo operato soddisfacentemente, fu richiamato in occasione delle opere per la Grande galleria dell'Appennino. Nel 1939 fu nominato senatore del Regno d'Italia, dove fece parte della commissione agricoltura."}
{"id": "3836294", "revid": "62004", "url": "https://it.wikipedia.org/wiki?curid=3836294", "title": "Ludo Peeters", "text": "Professionista dal 1974 al 1990, conta in palmar\u00e8s due Parigi-Tours, due Parigi-Bruxelles e tre vittorie di tappa al Tour de France.\nCarriera.\nNegli anni Settanta e Ottanta Peeters era uno dei pi\u00f9 regolari e completi corridori belgi oltre che un valido uomo-squadra.\nNella sua lunga carriera, diciannove stagioni complete, Peeters ha vinto pi\u00f9 di ottanta corse, compresi circuiti e kermesse. Tra i successi pi\u00f9 prestigiosi spiccano la Parigi-Bruxelles nel 1977 e 1979, la Parigi-Tours nel 1983 e 1985, anno in cui ha vinto anche il Campionato di Zurigo, e il Gran Premio di Francoforte nel 1982 e 1983. Conta anche tre podi (pi\u00f9 un quarto podio \"morale\") nelle \"classiche monumento\": secondo al Giro delle Fiandre nel 1983 battuto da Jan Raas, terzo al Giro di Lombardia del 1980 e secondo nel 1984. Arriv\u00f2 inoltre quarto nella Liegi-Bastogne-Liegi del 1981, vinta dal belga Johan van der Velde, poi squalificato per doping e per questo andata allo svizzero Josef Fuchs. Non pu\u00f2 essere contato come podio in una classica-monumento perch\u00e9 il primo e il secondo posto furono assegnati ma non il terzo.\nPeeters ha preso parte a dieci edizioni del Tour de France raggiungendo l'ottavo posto in classifica generale nel 1980 e nello stesso anno anche la classifica combinata. Conta tre vittorie di tappa ed ha vestito un giorno la maglia gialla nel 1982 e uno in quello del 1984. Non ha mai partecipato al Giro d'Italia."}
{"id": "3836296", "revid": "1702319", "url": "https://it.wikipedia.org/wiki?curid=3836296", "title": "Chiesetta della Madonna dei Confini", "text": "La Chiesetta della Madonna dei Confini si trova a Montone, alla fine della strada della contrada San Lorenzo che s'inerpica dalla frazione di Corlo sul colle Scontrini, al confine del comune.\nIl nome.\nIl nome deriva dal fatto che l'edificio fu costruito esattamente ai \"confini\" dei territori di competenza religiosa (tra la diocesi di Citt\u00e0 di Castello e la diocesi di Gubbio) e civile (tra i comuni di Montone e di Pietralunga).\nL'edificio.\nIl piccolo santuario \u00e8 costituito da un edificio a pietra a vista, tipico della architettura rurale umbra, con annessa la vecchia residenza del cappellano accessibile da una scala laterale esterna.\nLa facciata a capanna dell'edificio sacro ha alla base un avancorpo costituito da un semplice protiro a portico a protezione del portone d'ingresso e di due piccole finestre ai suoi lati. La facciata della chiesa si completa con una sobria e grande finestra inferriata, incorniciata da pietra locale. Sopra quest'ultima c'\u00e8 un minuscolo lucernario di mattoni di terracotta.\nL'edificio ha un piccolo campanile a vela posto sul tetto con un'antica campana di bronzo.\nL'interno \u00e8 costituito da un'unica navata. Sopra la porta d'ingresso c'\u00e8 un sobrio soppalco ligneo per il coro. Sulla parete opposta c'\u00e8 l'altare posto tra due porte laterali di accesso ai locali retrostanti entrambe sormontate un ovale colorato ed ornato.\nDi particolare pregio \u00e8 lo storico affresco, raffigurante la \"Madonnuccia\", posto sulla parete dell'altare.\nLa \"Madonnuccia\".\nL'affresco settecentesco raffigura un'esile figura della Beatissima Vergine dei Confini, con in braccio il Bambino che stringe nella mano sinistra una colomba o una tortora (2). Sopra il capo della Vergine due angeli sostengono una ghirlanda di fiori. Il quadro si completa con altri cinque puti, due sul lato destro e tre sul lato opposto. Secondo Luigi Piccardini sembra che il dipinto sia attribuibile allo stesso pittore di una imprecisata \"Madonna del Cono\" (2).\nLa storia.\nDagli atti di un processo, (1) promosso a suo tempo dal Vicario generale della Diocesi di Citt\u00e0 di Castello, risulterebbe che, attorno all'anno 1765, una pastorella, tale Margherita, figlia di Belico, dopo aver perso delle pecore, le abbia ritrovate all'interno di una minuscola cappella, una Maest\u00e0 definita negli atti \"Madonnuccia\".Secondo questi documenti (2) il Priore dell'allora vicina abbazia benedettina di San Faustino ed economo anche della piccola Maest\u00e0 del colle Scontrini, il frate Matteo Martinelli, dichiar\u00f2 di aver raccolto personalmente testimonianza dalla pastorella. Quest'ultima gli aveva dichiarato di aver avuto \"la sorte di parlare pi\u00f9 volte con la Madonna\" raffigurata nell'affresco e di aver ricevuto l'incarico dalla Madonna di far costruire una chiesa vera e propria. La ragazza avrebbe risposto di non avere i soldi, ma la Madonna avrebbe dichiarato che in quella zona la disponibilit\u00e0 e la generosit\u00e0 non mancavano perch\u00e9 \"quel monte era pieno di quattrini\". (2).L'avvenimento suscit\u00f2 notevole scalpore tra la popolazione e, visto l'esito favorevole espresso dalle autorit\u00e0 ecclesiastiche, furono raccolte tante elemosine da poter erigere nel 1771 l'attuale chiesa nella quale fu trasferita l'immagine sacra della precedente Maest\u00e0. I documenti attesterebbero (1) che nella costruzione si fece attenzione di far rientrare di \"dieci passi [!]\" l'edificio nell'ambito territoriale della Diocesi di Citt\u00e0 di Castello. La chiesa fu consacrata il 23 ottobre 1774 dal vescovo della Diocesi di Citt\u00e0 di Castello, Giovanni Battista Lattanzi, lo stesso che nel 1759 era riuscito a far graziare dal Papa Clemente XIII tutti i rivoltosi \"tifernati\" (gli abitanti di Citt\u00e0 di Castello) contro lo Stato Pontificio che avevano partecipato ai tumulti del 1758 dopo la morte di Benedetto XIV.Il tempio dopo la consacrazione fu dotato di 1103 scudi e di una cospicua rendita da parte del nobile perugino Curzio Ranieri (1), appartenente ad un casato con propriet\u00e0 anche nella vicina \"Civitella Ranieri\", attualmente nel comune di Umbertide.Nel 1823 il vescovo di Citt\u00e0 di Castello, Francesco Antonio Mondelli, insedi\u00f2 un cappellano stabile, con l'obbligo della celebrazione della messa nei giorni festivi. Nel 1872 fu celebrato il primo centenario con la presenza e testimonianza di Luigi Piccardini. (2)\nOggi.\nIl prestigio del piccolo santuario continu\u00f2 ininterrottamente fino ad oggi coinvolgendo non solo la piccola comunit\u00e0 di San Lorenzo, ma anche l'intero circondario in modo particolare durante la festa che si celebra annualmente la terza domenica di settembre.Alla fine del Novecento la chiesa fu gravemente danneggiata, prima dal terremoto del 1997, poi, com'\u00e8 documentato (2011) dalla mostra fotografica consultabile nella sacrestia della stessa, da una grave e funesta azione di vandalismo avvenuta nel 1999. Dopo quest'ultimo grave avvenimento ci fu una straordinaria reazione popolare. Alcuni abitanti della contrada, e dei comuni della zona (Montone, Umbertide, Pietralunga), si sono subito organizzati, e autofinanziati, per cancellare la grave ingiuria perpetrata all'edificio sacro e alle sue suppellettili. Cos\u00ec, grazie alla loro generosit\u00e0, questo storico santuario di campagna \u00e8 ritornato alla fruibilit\u00e0 religiosa e alla sua semplice bellezza architettonica."}
{"id": "3836297", "revid": "228587", "url": "https://it.wikipedia.org/wiki?curid=3836297", "title": "Operatore di Hilbert-Schmidt", "text": "In matematica, un operatore di Hilbert-Schmidt, il cui nome \u00e8 dovuto a David Hilbert e Erhard Schmidt, \u00e8 un operatore limitato su uno spazio di Hilbert per il quale una data norma, detta norma di Hilbert\u2013Schmidt, \u00e8 finita.\nDefinizione.\nSia formula_1 uno spazio di Hilbert complesso, con formula_2 antilineare nella prima variabile e lineare nella seconda. Un operatore limitato formula_3 \u00e8 un \"operatore di Hilbert-Schmidt\" se \u00e8 finita la traccia del modulo quadro, ovvero se \nIn modo equivalente, poich\u00e9 formula_5, si pu\u00f2 definire la norma di Hilbert\u2013Schmidt come la radice quadrata di\ne dire che formula_7 \u00e8 un operatore di Hilbert-Schmidt se tale norma \u00e8 finita. L'insieme formula_8 \u00e8 una qualunque base ortonormale di formula_9, mentre formula_10 \u00e8 la norma di formula_11. Inoltre, si verifica che\ndove\nLa norma di Hilbert-Schmidt \u00e8 un caso particolare della norma di Schatten p-esima\nIn uno spazio euclideo di dimensione finita formula_15 \u00e8 anche detta \"norma di Frobenius\".\nIl prodotto interno tra due operatori di Hilbert\u2013Schmidt formula_7 e formula_17 \u00e8 definito nel seguente modo\nTale forma hermitiana induce la norma di Hilbert-Schmidt sopra descritta, e rende la classe degli operatori di Hilbert-Schmidt uno spazio di Hilbert."}
{"id": "3836300", "revid": "52076", "url": "https://it.wikipedia.org/wiki?curid=3836300", "title": "Irmaat", "text": ""}
{"id": "3836301", "revid": "52076", "url": "https://it.wikipedia.org/wiki?curid=3836301", "title": "Nebkhau", "text": ""}
{"id": "3836303", "revid": "52076", "url": "https://it.wikipedia.org/wiki?curid=3836303", "title": "Userkhau", "text": ""}
{"id": "3836305", "revid": "52076", "url": "https://it.wikipedia.org/wiki?curid=3836305", "title": "Shekemkhau", "text": ""}
{"id": "3836306", "revid": "52076", "url": "https://it.wikipedia.org/wiki?curid=3836306", "title": "Neferkhau", "text": ""}
{"id": "3836307", "revid": "729019", "url": "https://it.wikipedia.org/wiki?curid=3836307", "title": "Stazione di Dundalk", "text": "La stazione di Dundalk (in inglese \"Dundalk Clarke railway station\", in gaelico \"St\u00e1isi\u00fan Dh\u00fan Dealgan U\u00ed Cleirigh\") \u00e8 una stazione ferroviaria che fornisce servizio a Dundalk, contea di Louth, Irlanda. La stazione presenta un'unica banchina che si estende in mezzo ai due binari principali ( il terzo \u00e8 un binario morto). Attualmente le linee che vi passano sono l'Intercity Dublino\u2013Belfast e i treni locali del Northern Commuter. C'\u00e8 un piccolo museo in una delle costruzioni della stazione in cui sono esposti materiali ferroviari e fotografie.\nStoria.\nLa stazione fu aperta il 15 febbraio 1849 come \"Dundalk Junction\", visto che era il punto di congiungimento tra le ferrovie Dublino\u2013Belfast e Dundalk\u2013Enniskillen, per poi diventare \"Dundalk Station\" nel giugno 1846. Il nome Clarke deriva da uno dei patrioti della Rivolta di Pasqua del 1916, giustiziato alla fine della stessa, Tom Clarke.\nArchitettura.\nLa stazione fu progettata nel 1845 da John McNeil. La biglietteria e la moderna zona d'attesa sono collocate al livello della strada adiacente. La stazione \u00e8 conosciuta per l'uso fine di ferro, vetro e mattoni policramatici. Secondo molti \u00e8 la stazione di migliore qualit\u00e0 tra quelle che si trovano sulla linea che collega Dublino a Belfast."}
{"id": "3836309", "revid": "830939", "url": "https://it.wikipedia.org/wiki?curid=3836309", "title": "Piero Aloisi", "text": "Insegnante universitario a Firenze (1924-1938) e socio corrispondente dei Lincei (1929) esplor\u00f2 l'isola d'Elba e la Calabria, tracciandone gli aspetti fondamentali dal punto di vista mineralogico.\nBiografia.\nPiero Aloisi, nacque a Livorno nel 1881 da una famiglia di tradizioni nobiliari. Si laure\u00f2 in Scienze naturali a Pisa nel 1902, ove divenne subito dopo assistente di mineralogia, materia in cui nel 1910 ottenne la libera docenza. Dedicatosi in particolare alla petrografia, studi\u00f2 a lungo minerali e rocce dell'isola d'Elba ma anche dell'Eritrea, della Somalia, della Migiurtinia, dell'Himalaia e del Caracorum, pubblicando su questi temi numerosi saggi ed articoli. Altro campo di studi privilegiato dallo scienziato, fu quello dell'ottica cristallografica, sia per la questione dei metodi di indagine per il riconoscimento delle rocce che nel campo dello studio delle gemme. studi\u00f2 l'opera di alcuni pionieri nel campo della mineralogia, tra i quali Domenico Guglielmini e Vannoccio Biringuccio. Dal 1924 insegn\u00f2 all'universit\u00e0 di Firenze, ove dal 1933 fu preside della facolt\u00e0 di Scienze fino alla morte, avvenuta nel 1938. Nel 1929 fu nominato corrispondente della Accademia dei Lincei e ottenne nel 1934 il premio reale.\nArchivio.\nL'archivio di Piero Aloisi \u00e8 conservato presso il Museo di storia naturale - sezione Mineralogia e litologia dell'Universit\u00e0 degli studi di Firenze."}
{"id": "3836310", "revid": "729019", "url": "https://it.wikipedia.org/wiki?curid=3836310", "title": "Daniele Tei", "text": "Biografia.\nDopo aver frequentato i corsi normali dell'Accademia Aeronautica con il corso \"Drago III\" tra il 1965-1968, nel 1970 ha conseguito il brevetto di pilota militare presso la scuola aviogetti di Amendola.\nIncarichi ricoperti.\nDal 30 gennaio 2008 al 24 febbraio 2010 ha ricoperto l'incarico di Capo di Stato Maggiore dell'Aeronautica Militare, quando \u00e8 stato posto in quiescenza.\nHa conseguito la laurea in Scienze Aeronautiche presso l'Universit\u00e0 degli Studi di Napoli Federico II.\nAl suo attivo circa 2.800 ore di volo su 13 diversi tipi di velivolo, delle quali circa 2000 su aviogetto; come pilota militare ha conseguito la qualifica di Istruttore di Tiro e Tattiche Aeree.\nDaniele Tei \u00e8 deceduto a Trevignano Romano il 17 settembre 2011. Le esequie si sono svolte luned\u00ec 19 settembre 2011 presso la Basilica di San Lorenzo fuori le mura a Roma. In tale circostanza il generale Domenico Mazza ha ricordato, a nome del corso \"Drago III\", il generale Tei."}
{"id": "3836312", "revid": "89688", "url": "https://it.wikipedia.org/wiki?curid=3836312", "title": "Yukan Club", "text": " \u00e8 un manga giapponese scritto ed illustrato da Yukari Ichijo. Serializzato nella collana \"Bessatsu Margaret\" della Sh\u016beisha, \"Y\u016bkan Club\" ha ricevuto il primo premio nella categoria sh\u014djo ai Kodansha Manga Award del 1986.\nDal manga \u00e8 stato anche tratto un adattamento OVA dalla Magic Bus, oltre che una serie televisiva (dorama) trasmessa sulla Nippon Television nel 2007, con Jin Akanishi, allora ancora membro dei KAT-TUN, nella parte di uno dei protagonisti.\nTrama.\nLa storia ruota attorno a sei studenti ricchi (tre maschi e tre femmine) di un famoso liceo, che utilizzano il loro tempo libero per risolvere enigmi e tentar di portar un aiuto al capo della polizia locale, che \u00e8 il padre di uno di loro. Con caratteristiche e personalit\u00e0 differenti, ma tutti con una predisposizione alla giustizia, di buon cuore e con valori etici molto forti, sentono una certa dose di rabbia e frustrazione contro l'assurdit\u00e0 e il male che regna nel mondo: ma la sfida che gli lanciano \u00e8 questa, risolvere i casi pi\u00f9 difficili e insoluti che via via verranno a presentarsi davanti ai loro occhi.\nPersonaggi.\nFiglio del commissario di polizia, mentre la madre \u00e8 di nobili natali: ha voluto fondar lo Yukan Club per cercar di rimediar ai disastri commessi dal padre durante le indagini sui vari delitti. Ha il viso largo ed affilato e non disdegna di aver a che fare con membri della yakuza o bande di teppisti e gang criminali; esperto di questioni meccaniche, la sua maggior passione \u00e8 la motocicletta. Negli esami scolastici \u00e8 bravo soprattutto in matematica e nelle materie scientifiche. Ha i capelli castani e le guance incavate, veste in modo casual ed ha un notevole buon senso innato che lo aiuta nei momenti pi\u00f9 difficili.\nIl cervellone del club Yukan, oltre ad esser leader del gruppo di arti marziali della scuola. Figlio del padrone d'un grande ospedale privato (a cui \u00e8 destinato a succeder, anche se non ne ha proprio molta voglia); ha una sorella che studia medicina. Si classifica sempre al primo posto in ogni gruppo di studio. Buon osservator, riesce sempre molto bene ad intuir le debolezze ed i punti deboli delle persone; conosce alla perfezione innumerevoli lingue (almeno 5 con sicurezza) ed \u00e8 un esperto di farmacologia medica\nIl padre \u00e8 ambasciatore in Svezia, mentre la madre \u00e8 di famiglia aristocratica; ha un fratello pi\u00f9 giovane. Un gran narcisista che si sente al livello dei modelli pi\u00f9 in auge, playboy incorreggibile (a causa d'una precocissima delusione d'amore vissuta quand'era ancora alle elementari). Pratica innumerevoli sport e tutti ad un buon livello, tennis, equitazione, ballo liscio, sci, scherma. Biondo, con gli occhi azzurri e perfettamente longilineo, tiene i capelli sciolti sulle spalle. Indossa camicie e giacche piene di fronzoli, al limite del dandy.\nFiglia di un milionario zaibatsu locale. Ha una forza sovrumana ed una capacit\u00e0 di riflessi eccezionale, ma anche un anomalo quanto incontrollabile appetito (la sua voracit\u00e0 non ha limiti). Non \u00e8 molto brava a scuola. Una ragazza con davvero molto poche caratteristiche femminili: ha i capelli corti, ricci e castani e non \u00e8 molto alta.\nHa la bellezza fascinosa ed attraente d'una perfetta \"Yamato Nadeshiko\", una principessa rediviva in carne ed ossa. Figlia di un pittore di fama, \u00e8 esperta di cerimonia del t\u00e8 e danza tradizionale giapponese, risulta esser sempre brillante in societ\u00e0 tanto da attirar comunque su di s\u00e9 tutta l'attenzione maschile (riceve sempre gran quantit\u00e0 di lettere d'amore da parte d'ammiratori e pretendenti alla sua mano). Ma non \u00e8 solo bella, difatti \u00e8 anche molto intelligente; sembra disprezzar, se non addirittura odiar, l'eccessivo interesse che gli uomini mostrano d'aver nei suoi confronti. Fa parte del direttivo culturale nel consiglio studentesco. Calma, competente e coraggiosa, anche se un po' carente in forza fisica, in quanto di costituzione pi\u00f9 delicata.\nIl suo aspetto \u00e8 quello di una bambolina con le labbra rosse e i capelli neri lisci a caschetto; sembra pi\u00f9 giovane della sua et\u00e0. Indossa spesso e volentieri il kimono tradizionale ed \u00e8 immancabilmente ordinata e pulita.\nDi una bellezza sfolgorante, va fiera ed orgogliosa del suo aspetto (di cui ha una gran cura). Il suo obiettivo primario \u00e8 quello di sposar un uomo ricco per poter cos\u00ec diventar celebre ed ammirata dall'intero mondo che conta. Cresciuta senza il padre (deceduto quando lei era ancora piccola) ha una madre che gestisce un'importante gioielleria. Ha un neo sotto l'occhio sinistro che la rende ancora pi\u00f9 vamp di quanto gi\u00e0 non sia in natura; lunghi capelli castani mossi che le scendono lungo le spalle ed il suo abbigliamento \u00e8 sempre quello all'ultima moda.\nPadre di Miroku, prefetto di polizia. Un tipo dal sangue caldo di mezza et\u00e0, innamoratissimo della moglie ancora oggi dopo pi\u00f9 di 20 anni. Durante la guerra era collega di Mansaku; soffre di ricorrente diarrea\nAttraente e giovanile nonostante abbia gi\u00e0 passato da un po' la quarantina. Passa gran parte del tempo dell'anno all'estero per lavoro; ha fatto promettere al marito di mandarle un bouquet di rose ogni anno per il suo compleanno (se se ne dimenticasse chiederebbe senza esitazione il divorzio).\nPadre di Yuri, gran latifondista e possessore di terreni in proprio, con un aspetto e comportamento sempre improntato alla massima tradizione (non lo si vede mai in abiti moderni). A suo tempo s'\u00e8 laureato brillantemente all'universit\u00e0 di Cambridge, in grado di parlar lingue stranissime sconosciute persino a Seishiro; ha conoscenze ed amicizie sparpagliate per tutto il mondo. Ha girato l'intera Europa da giovane; durante la guerra del Pacifico \u00e8 stato un pilota d'aviazione.\nMadre di Yuri, molto forte e netta di carattere, indossa un abito da cameriera quando si trova in casa.\nUn esperto cardiochirurgo\nAttualmente studentessa di medicina allo stesso ospedale paterno, sente un forte senso di rivalit\u00e0 nei confronti del fratello. Aspira a prendere il timone dell'ospedale a posto di Seishiro.\nil cane poliziotto collie di Miroku\nEdizioni.\nManga.\nLa Sh\u016beisha ha pubblicato i 19 \"tank\u014dbon\" del manga tra il 13 dicembre 1982 ed il 15 novembre 2002. Tra il 18 maggio 2000 ed il 18 aprile 2002, la stessa Sh\u016beisha ha ripubblicato il manga in 10 volumi \"kanzenban\", al quale ha fatto seguito una seconda versione di 9 volumi \"kanzenban\". La terza versione di \"Yukan Club\" ha subito anche un cambio di nome, divenendo . I primi tre volumi di questa versione sono stati pubblicati insieme il 15 ottobre 2007, seguiti da altri tre pubblicati altres\u00ec simultaneamente il 15 novembre dello stesso anno. Gli ultimi tre \"kanzenban\" sono stati pubblicati il 14 dicembre. Il manga \u00e8 stato pubblicato anche in Indonesia sotto licenza della Elex Media Komputindo.\nOVA.\nIl primo adattamento del manga \u00e8 stato in forma di due original video animation. La sigla finale del primo OVA \u00e8 stata \"Shake Dance\" dei Toy Boys, i quali hanno cantato anche la seconda sigla finale, \"Rainy Dance\". Il primo OVA \u00e8 stato pubblicato su VHS il 25 luglio 1991, mentre il secondo \u00e8 uscito come lungometraggio nei cinema il 14 dicembre dello stesso anno. La versione in VHS del secondo OVA \u00e8 stata pubblicata il 25 aprile 1992. Entrambi i VHS sono stati pubblicati dalla casa di produzione Magic Bus.\nSerie televisiva.\nDiretta da Oya Taro, una serie televisiva in 10 episodi \u00e8 stata trasmessa sulla Nippon Television dal 16 ottobre al 18 dicembre del 2007. Il 23 aprile 2008, la VAP ha pubblicato un box DVD contenente un set di cinque DVD, in ognuno dei quali sono registrati due episodi della serie. La canzone tema della colonna sonora \u00e8 \"Keep The Faith\" dei KAT-TUN, la quale ha anche ottenuto il quinto posto nella classifica Oricon dei singoli pi\u00f9 venduti dell'anno nel 2007.\nCast principale:\nIl 21 novembre 2007, la Sony Music Entertainment ha pubblicato un CD singolo contenente la canzone tema del drama, il cui testo \u00e8 stato scritto da Kyosuke Himuro. Pochi giorni dopo, il 28 novembre, la Wint ha pubblicato un album completo della colonna sonora di \"Y\u016bkan Club\". Tutte le canzoni sono cantate dall'attore protagonista Jin Akanishi e composte da Kyosuke Himuro.\n\"Y\u016bkan Club\" ha vinto quattro dei cinque premi in palio nella cerimonia di premiazione Nikkan Sports Drama Grand Prix del 2007: Jin Akanishi ha ottenuto il premio come \"Miglior Attore\", Junnosuke Taguchi ha vinto il premio come \"Miglior Attore di Supporto\"; Yu Kashii \u00e8 stata premiata come \"Miglior Attrice di Supporto\", mentre \"Y\u016bkan Club\" ha vinto il \"Miglior Drama dell'Anno 2007\"."}
{"id": "3836314", "revid": "599013", "url": "https://it.wikipedia.org/wiki?curid=3836314", "title": "Contessa Entellina Viognier", "text": "Il Contessa Entellina Viognier \u00e8 un vino DOC la cui produzione \u00e8 consentita nel comune di Contessa Entellina nella citt\u00e0 metropolitana di Palermo.\nProduzione.\n\"Provincia, stagione, volume in ettolitri\""}
{"id": "3836329", "revid": "59976", "url": "https://it.wikipedia.org/wiki?curid=3836329", "title": "Ieo", "text": ""}
{"id": "3836330", "revid": "1005847", "url": "https://it.wikipedia.org/wiki?curid=3836330", "title": "Ali Fuat Cebesoy", "text": "Biografia.\nCebesoy nacque ad Istanbul nel settembre del 1882. Suo padre era il generale turco Ismail Fazil Pasha, mentre sua madre era Zekiye Han\u0131m, figlia di M\u00fc\u015fir Mehmet Ali Pasha (nato \" Ludwig Karl Friedrich Detroit\"), ufficiale tedesco naturalizzato turco, di origini in parte francesi ugonotte, comandante dell'Esercito del Danubio (in turco: \"Tuna Sark Ordusu\") durante la guerra russo-turca e che partecip\u00f2, in qualit\u00e0 di rappresentante dell'Impero ottomano, al Congresso di Berlino (mor\u00ec a \u0110akovica, nel Kosovo, il 7 settembre del 1878, ucciso dai ribelli albanesi, insoddisfatti dagli esiti del Congresso di Berlino), e della nobildonna di etnia circassa Ay\u015fe S\u0131d\u0131ka Han\u0131m. Era inoltre, da parte di madre, cugino del celebre poeta Naz\u0131m Hikmet.\nAli Fuat entr\u00f2 alla Scuola superiore di guerra nel 1902 e si laure\u00f2 alla Scuola di guerra ottomana nel 1905 come capitano.\nDurante le guerre balcaniche serv\u00ec principale in Grecia e nel 1913 partecip\u00f2 alla battaglia di Bizani agli ordini del generale Esat Pasha, dove le forze ottomane furono sconfitte.\nDurante la prima guerra mondiale partecip\u00f2 alla Prima offensiva di Suez nel 1915, alla campagna di Gallipoli nello stesso anno e prese parte alle azioni in Palestina e Caucaso alla fine della guerra.\nDopo l'armistizio di Mudros, divenne un seguace di Mustafa Kemal nella sua lotta contro le invasioni alleate e prese il comando di forze nell'Anatolia per combattere i greci. Fu nominato ambasciatore a Mosca, nella Russia sovietica e con le sue negoziazioni con Vladimir Lenin e Iosif Stalin pot\u00e9 essere siglato il trattato di Mosca (1921), con cui la Russia riconobbe la nascente Turchia indipendente e offr\u00ec il suo supporto alla guerra d'indipendenza turca.\nDopo la proclamazione della Repubblica, Ali Fuat divenne deputato dell'Opposizione come segretario del Partito Progressista Repubblicano, fondato da lui e Kazim Karabekir nel 1924.\nSi ritir\u00f2 dalla politica dal 1927 al 1931. Torn\u00f2 nel '31 e serv\u00ec come Ministro dei Lavori pubblici dal 1939 al 1943 e Ministro dei Trasporti dal '43 al 1946 e infine presidente del Parlamento nel 1948. Fu candidato per il Partito Democratico alla presidenza della Nazione alle elezioni del 1950, le prime elezioni democratiche della storia turca. Negli anni seguenti rimase deputato. Dopo il colpo di stato del 27 maggio 1960 egli fu inizialmente arrestato dalla giunta insieme a tutto il Partito Democratico ma poi fu rilasciato.\nMor\u00ec il 10 gennaio 1968 a Istanbul e fu seppellito nella moschea vicino Geyve dove il primo sparo della Guerra d'indipendenza turca, fu sparato. Tuttavia i suoi resti furono spostati al Turkish State Cemetery di Ankara dopo il colpo militare del 1980."}
{"id": "3836332", "revid": "729019", "url": "https://it.wikipedia.org/wiki?curid=3836332", "title": "Stazione di Mullingar", "text": "La stazione di Mullingar \u00e8 una stazione ferroviaria della linea Dublino\u2013Sligo che fornisce servizio a Mullingar, Westmeath, Irlanda. Al 2012 \u00e8 servita dagli Intercity Dublino Connolly\u2013Sligo e dai treni locali del Western Commuter del Dublin Suburban Rail, tutti eserciti dalla Iarnr\u00f3d \u00c9ireann (I\u00c9).\nStoria.\nLa stazione fu aperta dalla Midland Great Western Railway (MGWR) il 2 ottobre 1848. Tre anni dopo fu aperta la ferrovia per Galway. Il tratto di quest'ultima per Athlone fu chiusa dalla C\u00f3ras Iompair \u00c9ireann (CI\u00c9) nel 1987.\nUn tempo c'erano due stazioni secondarie a Mullingar. Una, la stazione di Canal Crossing, si trovava sulle linee per Sligo e Athlone, mentre l'altra, quella di Newbrook, forniva servizio al piccolo ippodromo vicino ad essa."}
{"id": "3836333", "revid": "314905", "url": "https://it.wikipedia.org/wiki?curid=3836333", "title": "Raimondo del Balzo d'Avellino", "text": ""}
{"id": "3836334", "revid": "729019", "url": "https://it.wikipedia.org/wiki?curid=3836334", "title": "Anastasios Papoulas", "text": "Attivo durante la Guerra d'indipendenza turca, divenne famoso per il suo eroismo.\nFu uno dei leader del fallito colpo di stato greco del 1935, e fu quindi arrestato e giustiziato per tradimento."}
{"id": "3836341", "revid": "83531", "url": "https://it.wikipedia.org/wiki?curid=3836341", "title": "Pogrom di Sumgait", "text": "I pogrom di Sumgait (anche massacri di Sumgait) avvennero alla fine del febbraio 1988 nell'omonimo sobborgo industriale a nord della capitale dell'Azerbaigian, Baku, e sono strettamente collegati alla questione relativa al Nagorno Karabakh poi sfociata nella guerra nel 1992.\nBande armate di azeri assaltarono i quartieri degli armeni scatenando una \"caccia all'uomo\" che dur\u00f2 due giorni e si plac\u00f2 solo con l'arrivo delle forze di sicurezza la sera del 28.\nAntefatto.\nLa citt\u00e0 di Sumgait, sulle coste del mar Caspio, aveva sino agli anni sessanta una popolazione di circa 60.000 abitanti, un terzo dei quali di etnia armena. Con l'industrializzazione e lo sviluppo dell'attivit\u00e0 di estrazione petrolifera, il centro urbano quasi quadruplic\u00f2 la popolazione arrivando alla fine degli anni ottanta a contare 223.000 abitanti.\nQuesta crescita cos\u00ec rapida gener\u00f2 problemi sociali oltre ad un altissimo livello di inquinamento. In questo contesto trovarono terreno fertile elementi nazionalisti che galopparono la crescente tensione tra i due gruppi etnici in merito alla questione del Nagorno Karabakh.\nLa dichiarazione del Soviet dell'oblast (20 febbraio) e i successivi scontri di Askeran del 22 febbraio innalzarono pericolosamente il livello della tensione.\nI fatti.\nGi\u00e0 il 26 si erano avuti assembramenti in piazza Lenin ai quali parteciparono anche rifugiati azeri provenienti da alcune citt\u00e0 dell'Armenia che avevano lasciato nelle settimane precedenti proprio per la crescente tensione.\nLo stesso giorno la radio nazionale aveva comunicato la notizia che due azeri erano stati uccisi da armeni ad A\u011fdam: la veridicit\u00e0 dell'informazione (come anche avvenuto per gli scontri di Askeran) non era mai stata appurata con certezza ma era servita a riscaldare ancora di pi\u00f9 gli animi.\nBande di estremisti, per lo pi\u00f9 giovani, si diressero verso il distretto armeno compiendo devastazioni sulle case ed i negozi armeni, violenze ed abusi sessuali che fecero ripiombare la comunit\u00e0 armena nel clima del genocidio del 1915.\nIl numero delle vittime dei disordini.\nSecondo un resoconto ufficiale i morti furono trentadue e centinaia i feriti ed i casi di violenza sessuale. Ma secondo alcune fonti il numero delle vittime sarebbe superiore a trecento, mentre il partito armeno Dashnak parla di quasi 1.500 caduti.\nL'esercito impieg\u00f2 due giorni per percorrere i trenta chilometri che separavano la capitale dal sobborgo.\nNuovi successivi particolari hanno evidenziato che a causare gli incidenti erano stati circa duemila giovanissimi operai temporanei delle fabbriche chimiche, immigrati dalla provincia azerbaigiana, i cosiddetti \"limit\u010diki\", residenti nei dintorni di Sumgait.\nVennero arrestate circa quattrocento persone ed aperti ottantaquattro procedimenti penali nella maggior parte dei casi conclusisi con assoluzione o lievi condanne. Solo in un caso (Aslam Ismailov) vi fu una condanna a quindici anni per assassinio premeditato.\nIl 18 marzo il sindaco ed il segretario del partito comunista furono costretti alle dimissioni."}
{"id": "3836342", "revid": "235890", "url": "https://it.wikipedia.org/wiki?curid=3836342", "title": "Norma di Hilbert-Schmidt", "text": ""}
{"id": "3836345", "revid": "729019", "url": "https://it.wikipedia.org/wiki?curid=3836345", "title": "Georgios Hatzianestis", "text": "Fu dal 1922 comandante supremo delle truppe greche impegnate nella guerra d'indipendenza turca.\nRitenuto uno dei responsabili della catastrofe dell'Asia Minore, ossia della sconfitta della Grecia nella guerra turco-ellenica del 1922, venne sottoposto al processo dei Sei, condannato a morte e giustiziato tramite impiccagione."}
{"id": "3836346", "revid": "767487", "url": "https://it.wikipedia.org/wiki?curid=3836346", "title": "Marina medievale bulgara", "text": "Durante la maggior parte del Medioevo l'Impero bulgaro non ha disposto di forze navali. Le prime notizie di navi bulgare provengono dal regno del Khan Omurtag durante la sua guerra contro i Franchi (827 - 829).\nLa prima marina bulgara organizzata venne costruita sotto l'imperatore Ivan Asen II (1218 - 1241). Essa era piuttosto piccola e includeva galee a guardia della costa. L'importanza della Marina aument\u00f2 durante il regno di Dobrotitsa e di Ivanko nel Principato di Karvuna alla fine del XIV secolo. La flotta bulgara partecip\u00f2 con successo ad azioni contro la Repubblica di Genova e l'Impero Ottomano raggiungendo territori distanti come la Crimea e Trebisonda.\nIl principale cantiere era situato nella bocca del fiume Kamchia."}
{"id": "3836347", "revid": "235890", "url": "https://it.wikipedia.org/wiki?curid=3836347", "title": "Prodotto interno di Hilbert-Schmidt", "text": ""}
{"id": "3836348", "revid": "52076", "url": "https://it.wikipedia.org/wiki?curid=3836348", "title": "Setibtawy", "text": ""}
{"id": "3836350", "revid": "52076", "url": "https://it.wikipedia.org/wiki?curid=3836350", "title": "Menkhau", "text": ""}
{"id": "3836352", "revid": "124123", "url": "https://it.wikipedia.org/wiki?curid=3836352", "title": "Movses Silikyan", "text": "Maggior generale dell'Armata Rossa, fu catturato ed impiccato per presunto complotto durante una purga staliniana nel 1937."}
{"id": "3836357", "revid": "287204", "url": "https://it.wikipedia.org/wiki?curid=3836357", "title": "Lech, Cech e Rus", "text": ""}
{"id": "3836361", "revid": "729019", "url": "https://it.wikipedia.org/wiki?curid=3836361", "title": "Fevzi \u00c7akmak", "text": "Ricordato per le sue battaglie nella guerra d'indipendenza turca e nella guerra greco-turca, \u00e8 uno dei tre fondatori della Repubblica di Turchia insieme a Mustafa Kemal Atat\u00fcrk e \u0130smet \u0130n\u00f6n\u00fc. Oltre Atat\u00fcrk \u00e8 il solo ufficiale dell'esercito turco ad avere raggiunto il titolo di maresciallo, ed \u00e8 stato anche il primo capo di stato maggiore della Repubblica."}
{"id": "3836362", "revid": "112666449", "url": "https://it.wikipedia.org/wiki?curid=3836362", "title": "La pietra scolpita", "text": "La pietra scolpita (in francese \"La pierre sculpt\u00e9e\") \u00e8 un romanzo fantasy di Guillaume Pr\u00e9vost pubblicato in Francia nel 2006 mentre in Italia nel 2007.\nLa pietra scolpita \u00e8 il primo libro di una trilogia chiamata \"Il libro del tempo\" (\"Le livre du temps\").\nIn Italia il libro \u00e8 stato pubblicato dalla casa editrice La Nuova Frontiera. \nTrama.\nSamuel Faulkner \"Sam\" \u00e8 un ragazzo di 14 anni che, il giorno del suo compleanno, mentre \u00e8 alla ricerca del padre scomparso da giorni, scopre un passaggio segreto nella libreria di quest'ultimo. \nDentro la stanza scopre prima una strana pietra con un sole in rilievo al centro, poi una moneta bucata e, mettendo quest'ultima nel sole, avverte un intenso bruciore che gli pervade tutto il corpo e viene catapultato in un'isoletta del Medioevo minacciata dai Vichinghi."}
{"id": "3836368", "revid": "729019", "url": "https://it.wikipedia.org/wiki?curid=3836368", "title": "Stazione di Enfield", "text": "La stazione di Enfield \u00e8 una stazione ferroviaria che fornisce servizio a Enfield, Contea di Meath, Irlanda. Attualmente le linee che vi passano sono l'Intercity Dublino\u2013Sligo e i treni locali del Western Commuter. La stazione fu aperta il 28 giugno 1847. Fu chiusa nel 1963, salvo essere riaperta ai treni passeggeri nel 1988. C'\u00e8 una torre d'acqua nella stazione, un tempo usata dai treni a vapore."}
{"id": "3836369", "revid": "62004", "url": "https://it.wikipedia.org/wiki?curid=3836369", "title": "Grand Prix Herning 2006", "text": "Il Grand Prix Herning 2006, quindicesima edizione della corsa e valida come evento dell'UCI Europe Tour 2006 categoria 1.1, si svolse il 29 aprile 2006 su un percorso totale di circa 201\u00a0km. Fu vinto dal danese Allan Johansen che termin\u00f2 la gara in 5h00'58\", alla media di 40,071 \u00a0km/h.\nAll'arrivo 50 ciclisti portarono a termine il percorso."}
{"id": "3836371", "revid": "1305772", "url": "https://it.wikipedia.org/wiki?curid=3836371", "title": "Gozzelino", "text": ""}
{"id": "3836374", "revid": "1075510", "url": "https://it.wikipedia.org/wiki?curid=3836374", "title": "Wilhelm Roux", "text": "Studi\u00f2 dapprima muscoli e vasi sanguigni, specificandone le relazioni con altri organi umani e ipotizzando una lotta tra essi.\nGett\u00f2 le basi della meccanica dello sviluppo sostenendo l'adattamento funzionale delle varie parti dell'organismo.\nLe sue successive ricerche riguardanti l'embriologia (segmentazione dell'uovo, simmetria bilaterale embrionica) lo portarono all'enunciato della sua \"teoria del mosaico\" o dell'\"autodifferenziamento\"."}
{"id": "3836375", "revid": "1573940", "url": "https://it.wikipedia.org/wiki?curid=3836375", "title": "Capricornis milneedwardsii", "text": "Il capricorno della Cina (Capricornis milneedwardsii ) \u00e8 un mammifero artiodattilo della sottofamiglia dei Caprini. Originario dell'Asia orientale e sud-orientale, \u00e8 stato riconosciuto solo recentemente come specie a parte; in passato, infatti, cos\u00ec come altre specie di capricorno, era considerato una sottospecie del capricorno di Sumatra (\"Capricornis sumatraensis\").\nTassonomia.\nAttualmente, gli studiosi riconoscono due sottospecie di capricorno della Cina:\nDescrizione.\nIl capricorno della Cina pu\u00f2 raggiungere i 180\u00a0cm di lunghezza; la coda \u00e8 ridotta a un breve moncone. Pesa fino a 140\u00a0kg. Il pelame, molto fitto, \u00e8 di colore grigio-nero sul dorso, ma le regioni inferiori sono pi\u00f9 chiare. Sul collo e la schiena si estende una caratteristica criniera. Entrambi i sessi sono muniti di brevi corna ricurve, che possono misurare fino a 26\u00a0cm.\nDistribuzione e habitat.\nL'areale di questa specie comprende le regioni centrali e meridionali della Cina, la Thailandia, il Laos, il Vietnam, la Cambogia e il Myanmar meridionale. Vive prevalentemente nelle foreste di montagna.\nBiologia.\nIl capricorno della Cina \u00e8 un abile scalatore, e spesso crea dei sentieri lungo le strade che batte pi\u00f9 frequentemente. Pascola generalmente la mattina presto e nel tardo pomeriggio, mangiando erbe e foglie. \u00c8 per lo pi\u00f9 solitario, ma le femmine e i giovani a volte si riuniscono in piccoli gruppi.\nConservazione.\nLe principali minacce che incombono sul capricorno della Cina sono la caccia, per la carne e per alcune parti del corpo dal presunto potere curativo, e la distruzione dell'habitat. La IUCN lo inserisce tra le specie prossime alla minaccia."}
{"id": "3836380", "revid": "729019", "url": "https://it.wikipedia.org/wiki?curid=3836380", "title": "Stazione di Kilcock", "text": "La stazione di Kilcock \u00e8 una stazione ferroviaria che fornisce servizio a Kilcock, contea di Kildare, Irlanda. Attualmente la linea che vi passa \u00e8 quella dei treni locali del Western Commuter.\nLa stazione fu aperta il 28 giugno 1847, ma venne chiusa il 1\u00ba luglio del 1848 poich\u00e9 \nera stata posta su un punto in pendenza, cosicch\u00e9 i treni diretti nel verso in salita facevano molta fatica a partire. Questo punto si trova pi\u00f9 ad est rispetto alla struttura attuale. Nel 1850, per ovviare la chiusura di questa stazione, ne fu posta un'altra nella zona occidentale della citt\u00e0, dove la strada N4 attraversa il canale e la ferrovia, ma venne chiusa nel 1963. La stazione attuale, che si trova sotto Shaw Bridge, apr\u00ec nel 1998."}
{"id": "3836382", "revid": "124041581", "url": "https://it.wikipedia.org/wiki?curid=3836382", "title": "Fondazione Chovanskij", "text": "La Fondazione Chovanskij () \u00e8 un'organizzazione senza scopo di lucro costituita per il sostegno agli insegnanti. Fondata a Vorone\u017e nel 1899, si autofinanzia con fondi propri e con donazioni da parte delle associazioni dei cittadini.\n\u041cotto.\nIl motto della Fondazione, secondo le parole di A. A. Chovanskij, \u00e8: \u00abIl tesoro della conoscenza \u00e8 inestimabile; si distingue dal fatto che la persona che fa un dono non lo perde ma, al contrario, una donazione qui fatta \u00e8 anche un acquisto, perch\u00e9 l'arricchimento dell'istruzione pubblica arricchisce colui che ha donato\u00bb.\nStoria.\nAlla morte dell'editore Chovanskij (29 gennaio 1899) furono creati la Fondazione e il Premio per i migliori insegnanti. La Fondazione e la rivista Annali della Filologia cessarono per\u00f2 la loro attivit\u00e0 nel 1917.\nIl 4 novembre 2009 la Fondazione \u00e8 stata ricostituita in occasione del 110\u00ba anniversario, mantenendo lo scopo di sostenere gli insegnanti e gli editori.\n\u0410ttivit\u00e0.\nL'obiettivo della Fondazione consiste nel premiare i migliori insegnanti di lingua russa e di storia al fine di fornire supporto economico ai vincitori dello speciale concorso \"La parola viva\". Un altro scopo del Fondo \u00e8 quello di istituire un premio annuale per gli editori. Dal 2012 il Fondo d\u00e0 l'appoggio alla creativit\u00e0 di Arkadij Davidovi\u010d.\nLa Fondazione svolge attivit\u00e0 editoriale, didattica e scientifica nei campi della linguistica e della mitologia comparata, della storia locale, della psicologia sociale ed etnica, della psicolinguistica e della semiotica."}
{"id": "3836383", "revid": "105611", "url": "https://it.wikipedia.org/wiki?curid=3836383", "title": "Margherita Boccagrande", "text": ""}
{"id": "3836396", "revid": "276444", "url": "https://it.wikipedia.org/wiki?curid=3836396", "title": "Daytona 200", "text": ""}
{"id": "3836398", "revid": "2122884", "url": "https://it.wikipedia.org/wiki?curid=3836398", "title": "Raffaele Fallica", "text": "Biografia.\nLavora come doppiatore in molte societ\u00e0 di doppiaggio; \u00e8 inoltre presidente della \"ADC Group\" di Milano e appartiene alla \"A.D.A.P. - Associazione Doppiatori Attori Pubblicitari\".\nTra i suoi doppiaggi, ha doppiato cartoni animati e film cinema, senza per\u00f2 ignorare i telefilm.\nTra i film cinema, \u00e8 noto per aver doppiato Ray Bolger nell'edizione del 1985 del film \"Il mago di Oz\" nel ruolo di Hunk, lo spaventapasseri.\nHa inoltre lavorato come attore al cinema e in televisione.\nIn televisione ha lavorato nella seconda serie di \"Provaci ancora prof!\", ma \u00e8 soprattutto noto per aver recitato nella sit-com \"Casa Vianello\" con Sandra Mondaini e Raimondo Vianello. Inoltre, \u00e8 anche apparso in un episodio della terza stagione della sitcom \"Camera Caf\u00e9\".\nHa anche doppiato Raziel in ' e ' e il Professore di \"Ape Escape\" in \"PlayStation All-Stars Battle Royale\".\nPresenta manifestazioni e docufilm antologici sulla storia del cinema e del doppiaggio assieme al regista Franco Longobardi."}
{"id": "3836401", "revid": "52076", "url": "https://it.wikipedia.org/wiki?curid=3836401", "title": "Heracleopolis Magna", "text": ""}
{"id": "3836404", "revid": "983767", "url": "https://it.wikipedia.org/wiki?curid=3836404", "title": "Cencelle", "text": "Cencelle \u00e8 un sito archeologico nel territorio del comune di Tarquinia (provincia di Viterbo), dove sono stati scavati i resti di una citt\u00e0 medievale sorta alla met\u00e0 del IX secolo e abbandonata in et\u00e0 moderna.\nStoria.\nSecondo quanto riportato nel \"Liber Pontificalis\", la citt\u00e0 venne fondata da papa Leone IV il 15 agosto dell'anno 854 per dare una sede pi\u00f9 sicura ai cittadini di \"Centumcellae\" (Civitavecchia) e alla relativa diocesi, essendo la citt\u00e0 colpita dalle razzie dei Saraceni sulla costa tirrenica. Il papa secondo il suo biografo avrebbe dato alla nuova citt\u00e0 il nome di \"Leopoli\", ma in tutti gli atti si trova, nei primi secoli, il nome di \"Centumcellae - civitas o castrum centumcellensis\", in seguito mutato in Centucelle - Cincelle - Cencelle.\nLa nuova citt\u00e0 fu fondata su una diramazione della via Aurelia, su un'altura facilmente difendibile tra il fiume Mignone e il suo affluente Melledra, che era stata occupata anticamente anche dagli Etruschi. Al momento della fondazione furono costruite le mura cittadine, una prima chiesa, sede episcopale, con annesso cimitero e abitazioni in legno, successivamente sostituite da case e palazzi in muratura. \nLa chiesa principale dedicata a San Pietro venne ricostruita pi\u00f9 grande tra la fine dell'XI e gli inizi del XII secolo.\nLa citt\u00e0 venne danneggiata dal terremoto del 1349 e gli edifici vennero successivamente restaurati. Decadde progressivamente e agli inizi del XV secolo le terre risultavano secondo le fonti \"distrutte e inabitate\". Nella seconda met\u00e0 del Quattrocento l'area cittadina fu utilizzata nell'ambito dello sfruttamento delle miniere di allume dei monti della Tolfa e nel Seicento fu probabilmente centro di un'azienda agricola..\nIl sito \u00e8 stato oggetto di campagne di scavo condotte dalla cattedra di archeologia medievale della Sapienza - Universit\u00e0 di Roma di Letizia Pani Ermini a partire dal 1994, in collaborazione con diverse altre universit\u00e0 e istituti di ricerca. Lo scavo \u00e8 diretto da Francesca Romana Stasolla.\nDescrizione.\nLo scavo si \u00e8 svolto nei seguenti settori:\nLa citt\u00e0 \u00e8 delimitata da una mura con torri a pianta rettangolare, dotate di tre porte. Tra la porta occidentale e la porta orientale corre la via principale (\"via carraria\"). Al centro, verso la sommit\u00e0 della collina la strada si apre in una piazza (\"platea comunis\") sulla quale si affacciano a sud la chiesa di San Pietro e a nord il palazzo civico.\nLa chiesa di San Pietro, che ne sostituiva una pi\u00f9 piccola precedente, fu ricostruita in forme romaniche tra la fine dell'XI secolo e gli inizi del XII. Aveva un portale centrale e tre navate, concluse da tre absidi sporgenti dal muro perimetrale. La navata centrale era pavimentata con un pavimento in stile cosmatesco, quelle laterali a lastre di tufo. Il presbiterio era rialzato al di sopra della cripta. Nella navata destra si apriva il battistero, pavimentato in lastre marmoree che reimpiegavano elementi decorativi della chiesa precedente, con fonte battesimale ottagonale. \nLa chiesa dovette cessare il culto tra la fine del XIV e il XV secolo: nella navata sinistra si install\u00f2 una fornace per la realizzazione di campane e nella cripta degli impianti per trasformazione di prodotti agricoli.\nAlcune sepolture sono testimoniate all'interno della chiesa, lungo i muri perimetrali, mentre altre si trovano in un'area ad est dell'edificio, utilizzata intensamente anche dopo la chiusura al culto dell'edificio..\nIl palazzo civico si componeva di diversi corpi di fabbrica, sorti separatamente, probabilmente in parte su strutture preesistenti, e progressivamente riuniti: una torre (XII secolo), una casa-torre e un palazzo pubblico con cortile e pozzo (tra la fine del XII e gli inizi del XIII secolo), un palazzo con bottega per la produzione ceramica, ristrutturato e collegato alla torre nella seconda met\u00e0 del XIII secolo. Infine alla met\u00e0 del XIV secolo, forse in relazione con le riparazioni dei danni del terremoto del 1349, la bottega cess\u00f2 di funzionare e il palazzo venne ristrutturato e ampliato.\nNegli altri settori dello scavo sono state riportate alla luce strutture abitative e artigianali, che spesso hanno subito modifiche e trasformazioni d'uso durante la vita della citt\u00e0: resti di strutture lignee della prima fase dell'abitato, case a schiera e case-torri, botteghe per la lavorazione del ferro e di fabbro che si aggiungono a quella di ceramica gi\u00e0 citata). Presso la porta occidentale della citt\u00e0 \u00e8 stata rinvenuta una struttura quadrangolare interpretata come sede del presidio a guardia della porta occidentale."}
{"id": "3836405", "revid": "729019", "url": "https://it.wikipedia.org/wiki?curid=3836405", "title": "Bisceglie Calcio a 5 2011-2012", "text": "Nel 2011-12 il Bisceglie disputato il campionato di Serie A di calcio a 5.\nMaglie e Sponsor.\nIl Partner tecnico per la stagione 2011-2012 \u00e8 Joma, mentre lo sponsor ufficiale \u00e8 RAMS 23."}
{"id": "3836408", "revid": "729019", "url": "https://it.wikipedia.org/wiki?curid=3836408", "title": "Horten H VI", "text": "L'Horten H VI, indicato anche come Horten Ho VI e Horten Ho 253 in base alle convenzioni di designazione Reichsluftfahrtministerium, era un aliante ad alte prestazioni da alta quota progettato e realizzato in piccola serie dai fratelli Reimar e Walter Horten nei primi anni quaranta.\nUlteriore sviluppo del precedente Horten H IV era caratterizzato, come tutta la loro produzione, dalla configurazione tuttala ottimizzandone le caratteristiche per l'alta quota e conservando il posto di pilotaggio in posizione semi-prona per migliorare la penetrazione aerodinamica del velivolo rispetto ai modelli convenzionali."}
{"id": "3836410", "revid": "61051", "url": "https://it.wikipedia.org/wiki?curid=3836410", "title": "Horten Ho 253", "text": ""}
{"id": "3836412", "revid": "466539", "url": "https://it.wikipedia.org/wiki?curid=3836412", "title": "Paolo Bessegato", "text": "Biografia.\nHa cominciato a fare teatro all'et\u00e0 di sedici anni, recitando nel gruppo \"Interazione\" di Milano, che nel 1969 vinse il premio San Fedele per la ricerca teatrale. Durante gli anni dell'universit\u00e0, si \u00e8 diplomato alla Scuola del Piccolo Teatro di Milano. Dopo le prime esperienze con Giorgio Strehler e Dario Fo, ha messo in scena un proprio testo (\"Manuale di disoccupazione\") e realizzato spettacoli con testi dei poeti Andrea Zanzotto, Antonio Porta, Giancarlo Majorino.\nNegli anni ottanta si \u00e8 affermato come attore, lavorando con diversi registi. Tra le sue interpretazioni c'\u00e8 \"Tartufo\" di Moli\u00e8re, prodotto dal Ctb Teatro Stabile di Brescia, regia di Mina Mezzadri, regista con cui ha poi continuato a collaborare. Altro incontro, e ancora al Ctb, \u00e8 stato quello con Nanni Garella, per la cui regia ha recitato Jimmy Porter in \"Ricorda con rabbia\" di Osborne, nel 1985, e in altri successivi spettacoli.\nSono molti i personaggi del teatro sia classico che contemporaneo a cui ha dato vita: il Conte ne \"La bottega del caff\u00e8\" di Goldoni-Fassbinder, regia di Bruni-De Capitani, al Teatro dell'Elfo nel 1991; Admeto nell'\"Alcesti\" di Euripide, accanto a Lucilla Morlacchi, regia di Walter Pagliaro; Corrado ne \"La morte civile\" di Paolo Giacometti, regia di Giuseppe Bertolucci, insieme a Sabina Guzzanti, David Riondino e Antonio Catania, con i quali nel 1993 aveva formato compagnia; Ulisse in \"Ecuba\" di Euripide, con Anna Proclemer, regia di Massimo Castri, per il Teatro di Roma nel 1994.\nPaolo Bessegato si \u00e8 anche dedicato alla regia, mettendo in scena testi di Roberto Mussapi (\"Villon\" nel 1990), Ottiero Ottieri (\"L'infermiera di Pisa\", nel 2000 e \"Il palazzo e il pazzo\" nel 2003); Achille Platto (\"Bibbi\u00f9\" nel 1996, \"Aqua trobia\" nel 2002, \"Sacra Familia\" nel 2011) e Giuseppe Di Leva (\"45 giri\", nel 2009, che ha ideato insieme all'autore, diretto e interpretato con Lunetta Savino. Nel 1998 ha curato la regia della prima esecuzione moderna dell'opera lirica \"Ruy Blas\" di Filippo Marchetti, al Teatro Pergolesi di Jesi.\nIn coppia con David Riondino ha realizzato per il teatro, con l'accompagnamento di varie bande musicali: \"Il corsaro nero\", tratto dal romanzo di Emilio Salgari; \"Poema autobiografico\" di Giuseppe Garibaldi; \"Francesca da Rimini\" di Silvio Pellico; \"L'isola o L'ammutinamento del Bounty\" poema di George Byron. Come voce recitante ha collaborato con i musicisti Marco Tutino, Ivan Fedele, Luca Francesconi, Carlo Galante, Carlo Boccadoro, Michele Dall'Ongaro."}
{"id": "3836428", "revid": "1573940", "url": "https://it.wikipedia.org/wiki?curid=3836428", "title": "Capricornis thar", "text": "Il capricorno dell'Himalaya (Capricornis thar ) \u00e8 un mammifero artiodattilo della sottofamiglia dei Caprini. \u00c8 stato riconosciuto solo recentemente come specie a parte; in passato, infatti, cos\u00ec come altre specie di capricorno, era considerato una sottospecie del capricorno di Sumatra (\"Capricornis sumatraensis\").\nDescrizione.\nIl capricorno dell'Himalaya, cos\u00ec come tutti i capricorni e le altre specie della sottofamiglia dei Caprini, \u00e8 un animale ben adattato a uno stile di vita basato sull'arrampicata. Il suo lungo e folto mantello \u00e8 di colore grigio-biancastro sul dorso, mentre il ventre e l'interno delle zampe sono di colore grigio chiaro. La testa \u00e8 nera, e spesso sulla regione della spalla si trova una chiazza di colore rossastro. Entrambi i sessi sono muniti di corna, relativamente brevi e leggermente piegate all'indietro.\nDistribuzione e habitat.\nCome indica il nome, il capricorno dell'Himalaya abita nella regione himalayana, prevalentemente nel nord dell'India, in Nepal e in Bhutan, sebbene si possa trovare anche nella parte orientale del Bangladesh e nel Myanmar occidentale. Il suo habitat \u00e8 costituito da aree montane ricoperte di macchie o foreste. Si pu\u00f2 incontrare fino a 3500 m di quota.\nBiologia.\n\u00c8 un animale abbastanza vivace, ma nelle scalate \u00e8 piuttosto lento. \u00c8 attivo soprattutto la mattina presto e nel tardo pomeriggio, quando si sposta dalle zone in cui riposa per andare in cerca di cibo, costituito da erbe, muschi e altri vegetali. I maschi sono solitamente solitari, ma le femmine spesso si riuniscono in piccoli gruppi.\nConservazione.\nLe principali minacce per il capricorno dell'Himalaya sono la caccia e la distruzione dell'habitat. La IUCN lo inserisce tra le specie prossime alla minaccia."}
{"id": "3836430", "revid": "2122884", "url": "https://it.wikipedia.org/wiki?curid=3836430", "title": "Maria Teresa Letizia", "text": "Biografia.\nLavor\u00f2 come attrice tra gli anni settanta e gli anni ottanta sia per il cinema che per la televisione, per poi allontanarsi dalla recitazione e passare al doppiaggio.\nCome doppiatrice \u00e8 ricordata per aver doppiato Billie Burke nell'edizione del 1985 del film \"Il mago di Oz\" nella voce di Glinda, la buona strega del Nord.\n\u00c8 morta il 26 aprile 2004."}
{"id": "3836432", "revid": "599013", "url": "https://it.wikipedia.org/wiki?curid=3836432", "title": "Enneagramma", "text": ""}
{"id": "3836433", "revid": "2110845", "url": "https://it.wikipedia.org/wiki?curid=3836433", "title": "Giovanni Romano (calciatore 1929)", "text": "Caratteristiche tecniche.\nGioc\u00f2 nel ruolo di terzino ed era tenace, veloce e deciso negli interventi.\nCarriera.\nInizi\u00f2 la carriera professionistica nel 1951 con il (la squadra della citt\u00e0 natia), disputandovi quattro campionati di cui il primo in Serie B e tre in Serie C. Nel 1955 fu acquistato dal , appena tornato in cadetteria. Con i biancorossi disput\u00f2 sette stagioni, di cui quattro in serie cadetta (le prime tre e l'ultima) e tre in massima serie, mantenendo sempre il posto da titolare. Conquist\u00f2 in breve tempo la fiducia e la simpatia degli sportivi baresi.\nSi spos\u00f2 a Bari con una donna del luogo e all'et\u00e0 di 33 anni termin\u00f2 l'attivit\u00e0 di calciatore. Apr\u00ec, sempre a Bari, una ferramenta che rese ben avviata e che lasci\u00f2 poi ai figli.\nDopo il ritiro.\nSubito dopo il ritiro divent\u00f2 talent scout; in seguito apr\u00ec, sempre a Bari, una ferramenta che rese ben avviata e che lasci\u00f2 poi ai figli.\nNel 1990, in occasione del Campionato mondiale di calcio fu premiato per la sua \"alt\u00e0 fedelt\u00e0\" alla maglia biancorossa.\nAmmalatosi, mor\u00ec dopo il 1993 (o forse nello stesso '93). \u00c8 considerato un esempio di rettitudine sportiva e onest\u00e0.\nNel testo \"1908-1998 90 Bari\" lo storico ufficiale del Bari, Gianni Antonucci ricorda le sue rovesciate, simili a quelle di Carlo Parola e i vari duelli che il difensore ingaggi\u00f2 con l'attaccante viola Kurt Hamrin (giudicati dallo storico barese divertenti ed emozionanti)."}
{"id": "3836434", "revid": "52076", "url": "https://it.wikipedia.org/wiki?curid=3836434", "title": "Meritra", "text": ""}
{"id": "3836436", "revid": "767487", "url": "https://it.wikipedia.org/wiki?curid=3836436", "title": "Coals of Fire (film 1911)", "text": "Coals of Fire \u00e8 un cortometraggio muto del 1911 diretto da Hobart Bosworth anche sceneggiatore e interprete del film. Gli altri attori erano Jack Conway, Bessie Eyton, J.B. Sherry.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 23 ottobre 1911."}
{"id": "3836442", "revid": "125963523", "url": "https://it.wikipedia.org/wiki?curid=3836442", "title": "Eduardo Montagner Anguiano", "text": "Eduardo Montagner Anguiano \u00e8 uno scrittore messicano, di discendenza veneta (Segusino), nato a Chipilo de Francisco Xavier Mina, nello stato di Puebla, Messico. \u00c8 uno scrittore di lingua veneta (variante chipile\u00f1o) e spagnola. Le sue opere letterarie fanno parte della letteratura messicana del XXI secolo e mantengono l'identit\u00e0 propria della localit\u00e0 poblana di Chipilo. Laureato in Linguistica \u00e8 un difensore delle lingue minoritarie del Messico (focalizzando la sua attenzione in particolar modo sulla variante chipile\u00f1a).\n\u00c8 stato allievo di Daniel Sada\nNel 2015 fa parte dei 20 autori messicani under 40 scelti a rappresentare il Messico alla Fiera del Libro di Londra.\nDati biografici.\nEduardo Montagner \u00e8 nato il 12 maggio del 1975 a Chipilo, Puebla. Nipote di immigranti italiani provenienti da Segusino che giunsero in Messico nel 1882 e che fondarono il paese di Chipilo, dopo aver passato l'infanzia nel paese natale, si trasferisce nella citt\u00e0 di Puebla de Zaragoza per studiare linguistica alla Benem\u00e9rita Universidad Aut\u00f3noma de Puebla.\nOpere letterarie.\nIl romanzo \"Al prim\" (\"Il primo\"), scritto in veneto chipile\u00f1o, \u00e8 stato il suo primo lavoro in prosa; con questa opera si fanno grandi passi nella \"registrazione\" di una lingua minoritaria che stava via via scomparendo, lavoro reso possibile anche grazie agli sforzi congiunti tra le istituzioni messicane e quelle italiane.\nIl suo primo romanzo scritto in spagnolo \u00e8 stato \"Toda esa gran verdad\", che ricevette una serie di critiche per aver trattato il tema dell'omosessualit\u00e0 in maniera molto esplicita, essendo il Messico un paese in cui la situazione per gli omosessuali \u00e8 difficile. L'opera ha avuto un forte impatto in termini socio-culturali ed in special modo in quello religioso.\nSceneggiature e traduzioni.\nNel 2008 ha collaborato con il cineasta Jaime Humberto Hermosillo nella stesura di \"Fetiche\", sceneggiatura basata sul romanzo \"Toda esa gran verdad\".\nNel 2011 ha tradotto, insieme a Giampiero Bucci, la prosa scelta di Andrea Zanzotto nel libro intitolato \"El (necesario) mentir\" (Ediciones Vaso Roto)."}
{"id": "3836443", "revid": "599013", "url": "https://it.wikipedia.org/wiki?curid=3836443", "title": "Ko\u00efchiro Matsuura", "text": ""}
{"id": "3836445", "revid": "111483160", "url": "https://it.wikipedia.org/wiki?curid=3836445", "title": "Riccardo Mantani", "text": "Biografia.\nNato a Morciano, a 5 anni si trasferisce a Riccione e inizia presto a studiare recitazione.\nHa lavorato come doppiatore per molti film e serie televisive. Tra i pi\u00f9 importanti vi sono il film \"Il mago di Oz\", nell'edizione del 1985, dove doppia Charley Grapewin nel ruolo dello zio Henry; \u00e8 anche particolarmente noto per aver prestato la voce al barbuto Maestro della serie animata Siamo fatti cos\u00ec. \u00c8 stato anche un attore teatrale, infatti fece parte del Teatro dei Filodrammatici di Milano ed \u00e8 stato protagonista di numerose rappresentazioni.\n\u00c8 morto il 2 marzo 2013 all'et\u00e0 di 83 anni."}
{"id": "3836446", "revid": "599013", "url": "https://it.wikipedia.org/wiki?curid=3836446", "title": "Carlo Mezzi", "text": "Carriera.\nGioc\u00f2 in Serie A con il Bari."}
{"id": "3836450", "revid": "287204", "url": "https://it.wikipedia.org/wiki?curid=3836450", "title": "Koichiro Matsuura", "text": ""}
{"id": "3836451", "revid": "767487", "url": "https://it.wikipedia.org/wiki?curid=3836451", "title": "Enneagramma (geometria)", "text": "L'enneagramma in geometria \u00e8 una figura caratterizzata da nove punti.\nUn enneagramma regolare \u00e8 costruito usando gli stessi punti di un ennagono regolare."}
{"id": "3836453", "revid": "767487", "url": "https://it.wikipedia.org/wiki?curid=3836453", "title": "Gozzelino di Toul", "text": "Proveniente da una nobile famiglia franca, Gozzelino fu notaio della cancelleria regia dal 914 al 919. Nel 922 re Carlo III di Francia lo design\u00f2 come vescovo di Toul e fu consacrato il 17 marzo 922. \nDopo le devastazioni provocate dai danesi e dagli ungheresi, Gozzelino risollev\u00f2 le sorti della sua diocesi, riform\u00f2 i monasteri esistenti e ne fond\u00f2 di nuovi: in particolare nel 935 (o 936) fond\u00f2 l'Abbazia femminile benedettina di Bouxi\u00e8res-aux-Dames e riform\u00f2, tra il 934 e il 936, l'abbazia di sant'Apro, cercando di riportarla all'antico splendore. . \nMor\u00ec dopo quarant'anni di episcopato. Venerato come santo, la sua Memoria liturgica cade il 7 settembre.\nNumerosi oggetti a lui appartenuti, un pettine liturgico, un evangeliario, un calice con la sua patena ed un anello vescovile, si trovano dal 1803 nel tesoro della Cattedrale di Nancy."}
{"id": "3836455", "revid": "767487", "url": "https://it.wikipedia.org/wiki?curid=3836455", "title": "Nicola Bovari", "text": "Carriera.\nGioc\u00f2 in Serie A con il Bari e con l'Inter."}
{"id": "3836459", "revid": "767487", "url": "https://it.wikipedia.org/wiki?curid=3836459", "title": "Choc7", "text": "I Choc7 (caratteri cinesi: \u8d85\u514b7; pinyin: \"Chao Ke Qi\") sono una boyband mandopop taiwanese, il cui leader \u00e8 Ah Ben. Il nome si riferisce al fatto che i componenti del gruppo sono sette. La band \u00e8 stata creata da una gara musicale avvenuta nel variet\u00e0 televisivo taiwanese \"Mo Fan Bang Bang Tang\" (\u6a21\u8303\u68d2\u68d2\u5802).\nStoria.\nPrima della formazione dei Choc7, all'interno del variet\u00e0 \"Mo Fan Bang Bang Tang\" sono stati creati due gruppi, i \"Knights of Princess\" e gli \"Elite of Otaku\", i quali hanno partecipato ad una gara musicale che avrebbe permesso la creazione della band finale. Alla fine della gara sono stati eliminati tre membri dai due gruppi originari, mentre ne sono rimasti sette a formare i Choc7. I Choc7 hanno debuttato con questo nome a maggio del 2009, poco prima di pubblicare un EP contenente tre canzoni intitolato \"Tai Qing Chun\". La canzone che d\u00e0 il titolo all'album \u00e8 stata scritta dai Lollipop, un affermato gruppo musicale mandopop. Le altre due canzoni, \"Wo Tai Ben\" e \"Deng Shenme\", sono state scritte rispettivamente da Wang Zi, fratello maggiore di Mao Di, e da Wei Yu."}
{"id": "3836461", "revid": "287204", "url": "https://it.wikipedia.org/wiki?curid=3836461", "title": "Job (album)", "text": "Job \u00e8 l'album d'esordio degli A Toys Orchestra, pubblicato nel 2001. Nel febbraio del 2011 la Urtovox, nuova casa discografica del gruppo, pubblica la ristampa dell'album, in collaborazione con la Audioglobe,a cui \u00e8 affidata la distribuzione."}
{"id": "3836468", "revid": "158913", "url": "https://it.wikipedia.org/wiki?curid=3836468", "title": "Caccia all'uomo (film 1948)", "text": ""}
{"id": "3836470", "revid": "767487", "url": "https://it.wikipedia.org/wiki?curid=3836470", "title": "Alberto Tonoli", "text": "Caratteristiche tecniche.\nGioc\u00f2 nel ruolo di ala sinistra.\nCarriera.\nGiocatore.\nGioc\u00f2 in Serie A con il Bari.\nAllenatore.\nNella stagione 1974-1975 ha vinto il campionato ligure di Promozione con la ."}
{"id": "3836472", "revid": "106456", "url": "https://it.wikipedia.org/wiki?curid=3836472", "title": "San Gozzelino", "text": ""}
{"id": "3836484", "revid": "775372", "url": "https://it.wikipedia.org/wiki?curid=3836484", "title": "Brazzers", "text": "Brazzers (IPA: ) \u00e8 una casa di produzione pornografica canadese la cui sede \u00e8 a Montr\u00e9al.\nGestisce 31 siti web il cui capofila \u00e8 \"brazzers.com\" e, a febbraio 2016, secondo \"Alexa\" presenta un indice di traffico web pari a .\nBrazzers \u00e8 una sussidiaria di MindGeek, azienda privata di audiovisivi la cui sede legale \u00e8 a Lussemburgo, e proprietaria di altri siti specializzati nel settore pornografico come \"Pornhub\" e \"YouPorn\".\nGran parte del materiale pubblicato da Brazzers \u00e8 prodotto negli Stati Uniti, in particolare a Las Vegas, Los Angeles e Miami.\nStoria.\nIl marchio Brazzers \u00e8 stato lanciato nel 2004 da tre ragazzi che, insieme, frequentavano l'Universit\u00e0 Concordia. Il sito \u00e8 gestito da Montr\u00e9al; le scene vengono girate prevalentemente a Los Angeles, Las Vegas e Miami. Dall'inizio della sua apertura Brazzers aderisce agli standard di controllo, utilizzando il sistema di etichettatura ICRA, ASACP e Parental Control Bar, che impedisce ai bambini di accedere ai contenuti per adulti presenti sul sito.\nOra sono invece attrici professioniste a girare i nuovi contenuti. Sempre nel 2008 venne licenziato il produttore Bobby Manila che, in seguito denuncer\u00e0 il sito per frode e per aver violato alcuni termini del contratto. Nel febbraio del 2010 la Pink Visual ha accusato la Brazzers di violare il contenuto protetto da copyright di distribuzione dei contenuti senza licenza.\nDal 2015 il sito diventa disponibile anche in spagnolo. Nello stesso anno viene creato il reality show Brazzers House in cui 10 pornostar, messe a vivere tutte insieme nella stessa casa per diversi giorni, si sfidano in prove fisiche e mentali per vincere la finale, oltre al premio in denaro.\nIl \"Brazzers network\".\nI siti che compongono il network di Brazzers sono:\nComplessivamente, al 26 dicembre 2021, il network offre scene, con attrici, tra cui le pi\u00f9 prolifiche sono Phoenix Marie (149 scene), Monique Alexander (118), Bridgette B (106), Rachel Starr (95), Luna Star (90), Ariella Ferrera (88), Madison Ivy (87), Abella Danger (85), Nikki Benz (81) e Alexis Fawx (80).\nRiconoscimenti.\n2018\n2019"}
{"id": "3836489", "revid": "1851848", "url": "https://it.wikipedia.org/wiki?curid=3836489", "title": "Romano Bernard", "text": "Caratteristiche tecniche.\nGioc\u00f2 nel ruolo di terzino sinistro.\nCarriera.\nGioc\u00f2 in Serie A con il Vicenza."}
{"id": "3836492", "revid": "62004", "url": "https://it.wikipedia.org/wiki?curid=3836492", "title": "Colliers Classic 2006", "text": "Il Colliers Classic 2006, decima edizione della corsa e valida come evento dell'UCI Europe Tour 2006 categoria 1.1, si svolse il 30 aprile 2006 su un percorso totale di circa 199,5\u00a0km. Fu vinto dal belga Erwin Thijs che termin\u00f2 la gara in 4h41'21\".\nPartenza con 114 ciclisti, dei quali 61 portarono a termine il percorso."}
{"id": "3836500", "revid": "599013", "url": "https://it.wikipedia.org/wiki?curid=3836500", "title": "Giorgio Miazza", "text": "Carriera.\nDopo essere cresciuto nelle squadre giovanili della Madonna Pellegrina, debutta in Serie B con la maglia del Novara il 9 febbraio del 1958 a Bari.\nConfermato nella stagione seguente, gioca l'intero campionato 1958-59, segnalandosi per il temperamento e la solidit\u00e0 del gioco. Resta in biancazzurro fino al 1962. Prende parte al vittorioso spareggio-salvezza contro la (11 giugno 1961), e si pone all'attenzione del pubblico e dei critici nel campionato 1961-62.\nIngaggiato dal Lanerossi Vicenza nell'estate 1962, fa il suo esordio in serie A, collezionando sette presenze nella stagione 1962-63.\nTornato al Novara in Serie C nell'estate del 1963, contribuisce a riportare i piemontesi fra i cadetti nel 1965. \u00c8 ancora presente in alcune partite nel 1966, per poi essere ceduto all'Arezzo nell'estate 1966. Con la maglia amaranto, dopo un buon inizio di campionato, finisce relegato al ruolo di riserva, disputando dodici partite nel torneo cadetto.\nRientra, quindi, a Novara, dove termina la sua carriera alla fine degli anni sessanta."}
{"id": "3836513", "revid": "729019", "url": "https://it.wikipedia.org/wiki?curid=3836513", "title": "Dattilo (isola)", "text": "Dattilo \u00e8 un'isola italiana appartenente all'arcipelago delle isole Eolie, in Sicilia.\nL'isoletta, disabitata, \u00e8 posta circa 1,5\u00a0km ad est di Panarea. \u00c8 caratterizzata da ripidi pendii sul versante orientale e prevalentemente scogliere su quello occidentale. La cima \u00e8 a 103 metri di altezza.\nCaratteristiche geologiche.\nL'isola, insieme ai numerosi scogli vicini (Lisca Bianca, Bottaro, Lisca Nera e altri), \u00e8 ci\u00f2 che resta di antiche bocche vulcaniche appartenenti all'apparato di Panarea, formatesi circa 130.000 anni fa. Molto probabilmente in passato tali scogli erano uniti fra loro a formare un'isola pi\u00f9 grande, forse collegata alla stessa Panarea, ma in seguito all'erosione degli agenti atmosferici ed a fenomeni di bradisismo, essa si separ\u00f2 in pi\u00f9 terre emerse, processo completatosi circa 10.000 anni fa.\nDattilo \u00e8 interamente rocciosa, ricca di allume, zolfo e gesso, ed \u00e8 totalmente inaccessibile, eccezion fatta per una piccola spiaggia di ciottoli sul versante orientale.\nFlora e fauna.\nLe piante principali presenti sull'isola sono radi cespugli di lentisco (\"Pistacia lentiscus\"), enula marina (\"Limbarda crithmoides\") e \"Suaeda vera\". Tra gli animali pi\u00f9 comuni si annoverano il coniglio selvatico (\"Oryctolagus cuniculus\"), la lucertola campestre (\"Podarcis sicula\"), il geco comune (\"Tarentola mauritanica\") ed il geco verrucoso (\"Hemidactylus turcicus\"). Sull'isola nidifica inoltre il gabbiano reale mediterraneo (\"Larus michahellis\").\nNel 1991, insieme agli altri isolotti minori di Panarea, Dattilo \u00e8 stata dichiarata Riserva naturale integrale, con divieto di sbarco se non per scopi scientifici.\nEtimologia.\nPur in mancanza di documenti storici, si ritiene che il nome dell'isola derivi dal greco antico \"d\u00e1ctylos\" (\"\u03b4\u03ac\u03ba\u03c4\u03c5\u03bb\u03bf\u03c2\"), ossia \u201cdito\u201d, a causa di una roccia slanciata verso il cielo che assume appunto la forma di un dito."}
{"id": "3836514", "revid": "599013", "url": "https://it.wikipedia.org/wiki?curid=3836514", "title": "The Outcast", "text": ""}
{"id": "3836516", "revid": "767487", "url": "https://it.wikipedia.org/wiki?curid=3836516", "title": "Pierluigi Giunti", "text": "Carriera.\nGioc\u00f2 in Serie A con il Vicenza."}
{"id": "3836517", "revid": "621682", "url": "https://it.wikipedia.org/wiki?curid=3836517", "title": "Pier Luigi Giunti", "text": ""}
{"id": "3836519", "revid": "621682", "url": "https://it.wikipedia.org/wiki?curid=3836519", "title": "Franco Gallina", "text": ""}
{"id": "3836524", "revid": "365417", "url": "https://it.wikipedia.org/wiki?curid=3836524", "title": "Antonia Malatesta", "text": "Biografia.\nEra figlia di Sigismondo Pandolfo Malatesta, signore di Rimini e di Isotta degli Atti.\nL'11 gennaio 1481 spos\u00f2 Rodolfo Gonzaga, signore di Luzzara, Castiglione e Solferino. La coppia non ebbe figli.\nIl 25 dicembre 1483 venne uccisa a Luzzara con un colpo di spada da Rodolfo, che la sorprese in amore con il suo maestro di danza Fernando Flores Cubillas.\nUn'altra versione storica della morte di Antonia riporta che la moglie di Rodolfo fosse entrata in disaccordo con Eusebio Malatesta, di origine ebrea ed amministratore di Federico I Gonzaga, circa la discendenza di quest'ultimo. Eusebio si vendic\u00f2 riferendo a Federico che Antonia tramava contro il cugino Rodolfo e questo, per la sua sicurezza, fece uccidere la moglie, decapitandola, nella pubblica piazza di Luzzara."}
{"id": "3836527", "revid": "599013", "url": "https://it.wikipedia.org/wiki?curid=3836527", "title": "Giovanni Grabesu", "text": "Caratteristiche tecniche.\nGioc\u00f2 nel ruolo di esterno destro.\nCarriera.\nHa disputato 10 incontri in Serie A con la maglia della in tre diverse stagioni, mettendo a segno tre reti, tutte nella stagione Serie A 1958-1959 (una doppietta nel successo interno sul Lanerossi Vicenza e una rete nel successo interno sul Bologna.\nHa inoltre totalizzato 41 presenze e 7 reti in Serie B nelle file di e . Ha poi chiuso la carriera giocando in Serie C con le maglie della Torres e della Salernitana, con un totale di 14 presenze ed una rete in terza serie."}
{"id": "3836528", "revid": "384917", "url": "https://it.wikipedia.org/wiki?curid=3836528", "title": "La tigre per la coda (Curtiss)", "text": "La tigre per la coda (titolo originale \"Tiger by the Tail\") \u00e8 un racconto dell'autrice Ursula Curtiss.\nTrama.\nHugh e Julia hanno preso una villetta in affitto per passare due settimane di vacanza al mare. Appena arrivati, nell'abitazione presa in affitto, Julia scivola e si fa molto male. Hugh la porta immediatamente in ospedale e, visto che la villetta \u00e8 molto lontana dall'ospedale, decide di disdire l'affitto della villetta e di prendere una camera a pochi passi dall'ospedale con lo scopo di stare vicino alla sua cara mogliettina Julia. Appena Hugh Trantor entra della camera che ha preso in affitto si rende conto che c'\u00e8 qualche cosa che non lo convince, ma non riesce a capire cosa sia. \nIl racconto prosegue con tutta una serie di strani indizi e poi con l'individuazione di cosa nascondono i coniugi Kingsley."}
{"id": "3836533", "revid": "38120", "url": "https://it.wikipedia.org/wiki?curid=3836533", "title": "Tempesta su Parigi", "text": ""}
{"id": "3836534", "revid": "729019", "url": "https://it.wikipedia.org/wiki?curid=3836534", "title": "Reykjanesbraut", "text": "La Reykjanesbraut (41) \u00e8 una strada che da Reykjav\u00edk scende a sud ovest verso Sandger\u00f0i, nella penisola di Reykjanes in Islanda."}
{"id": "3836535", "revid": "767487", "url": "https://it.wikipedia.org/wiki?curid=3836535", "title": "Mauro De Grassi", "text": "Carriera.\nGioc\u00f2 in Serie A con la Sampdoria."}
{"id": "3836540", "revid": "767487", "url": "https://it.wikipedia.org/wiki?curid=3836540", "title": "The Outcast (film 1912)", "text": "The Outcast \u00e8 un cortometraggio muto del 1912 diretto da Thomas H. Ince o da Francis Ford\nProduzione.\nIl film fu prodotto dalla Bison Motion Pictures.\nDistribuzione.\nDistribuito dalla Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi l'8 giugno 1912."}
{"id": "3836541", "revid": "767487", "url": "https://it.wikipedia.org/wiki?curid=3836541", "title": "Manlio Vigna", "text": "Carriera.\nHa militato per tre stagioni, dal 1960 al 1963, in Serie A con la ."}
{"id": "3836557", "revid": "599013", "url": "https://it.wikipedia.org/wiki?curid=3836557", "title": "Carlo Grazioli", "text": "Caratteristiche tecniche.\nGioc\u00f2 nel ruolo di esterno sinistro di centrocampo.\nCarriera.\nGioc\u00f2 in Serie A ed in Serie B con la maglia del Novara."}
{"id": "3836560", "revid": "599013", "url": "https://it.wikipedia.org/wiki?curid=3836560", "title": "Hugo Settis", "text": "Caratteristiche tecniche.\nSettis gioc\u00f2 inizialmente come centravanti o interno destro. Quando pass\u00f2 all'Hurac\u00e1n mantenne inizialmente tale posizione, fino a quando Juan Esposto non gli sottrasse lo spazio, facendolo arretrare a centrocampista (mediano sinistro) o, in talune occasioni, difensore.\nCarriera.\nClub.\nDebutt\u00f2 in massima serie nel Racing di Avellaneda il 21 novembre 1926: realizz\u00f2 una doppietta (segnando al 1\u00ba e al 66\u00ba minuto) contro lo Sportivo Palermo. Nell'ultimo torneo della Asociaci\u00f3n Amateurs de Football chiuse con 5 reti in 4 incontri. Pass\u00f2 poi all'Hurac\u00e1n, in cui esord\u00ec il 20 marzo 1927 contro l'Estudiantil Porte\u00f1o, giocando da interno destro. Fu proprio nella stagione 1927 che cambi\u00f2 ruolo, spostandosi da attaccante a centrocampista. Nel 1928 oper\u00f2 stabilmente da mediano sinistro, assommando 27 presenze e una rete. Durante il Concurso Est\u00edmulo 1929 scese in campo in 8 occasioni. Nel 1930, dopo aver raccolto 30 presenze da difensore destro, sub\u00ec una sospensione da parte della AAAF, che pun\u00ec lui e altri sei giocatori per via delle loro proteste riguardo alla situazione dei calciatori argentini, cui era impedito il libero passaggio da una societ\u00e0 all'altra; fu in seguito uno dei capi del movimento, insieme al compagno di squadra Pablo Bartolucci, che caldeggi\u00f2 e infine ottenne l'introduzione del professionismo nel calcio argentino. Nella prima stagione da professionista, Settis gioc\u00f2 30 gare su 34. Si ritir\u00f2 poi nel 1933."}
{"id": "3836562", "revid": "339392", "url": "https://it.wikipedia.org/wiki?curid=3836562", "title": "San Daikaiju Chikyu Saidai no Kessen", "text": ""}
{"id": "3836563", "revid": "122549252", "url": "https://it.wikipedia.org/wiki?curid=3836563", "title": "Ioduro rameoso", "text": "Lo ioduro rameoso o ioduro di rame(I) \u00e8 un composto chimico inorganico con formula minima CuI.\nPolvere di colore bianco insolubile in acqua che diventa gialla con la calcinazione e viene poco decomposta dall'idrogeno gassoso se scaldato fino al calor rosso. Mischiato con l'ossido ferrico, manganico o rameico ed esponendo il miscuglio al calor rosso si libera iodio e si ottiene ossido rameoso.\nIn natura si trova in minerali come la marshite, dove il colore bruno-rossastro \u00e8 dovuto alle impurit\u00e0. Come molti composti contenenti ioduro, data la facile ossidazione aerobica dello ioduro a iodio, spesso pu\u00f2 presentare colorazioni leggermente brunastre.\nUtilizzato in una variet\u00e0 di applicazioni che vanno dalla sintesi organica alla semina delle nubi.\nStruttura.\nLo ioduro di rame(I) \u00e8 un polimero inorganico. Ha un ricco schema di fase in cui esistono parecchie forme cristalline. Adotta la struttura della blenda dello zinco (Sfalerite) per temperature inferiori a 390 \u00b0C (\u0263-CuI), alla struttura della Wurtzite fra 390 e 440 \u00b0C (\u03b2-CuI) ed alla forma cubica semplice per temperature superiori ai 440 \u00b0C (\u03b1-CuI). Nelle prime due forme gli ioni sono coordinati tetraedricamente, con una distanza Cu-I di 2\u00a0338 \u00c5. Il bromuro di rame(I) ed il cloruro di rame(I), le cui distanze interatomiche fra alogeno e rame(I) sono 2\u00a0051 e 2\u00a0173 \u00c5, si trasformano dalla struttura \u0263 alla struttura \u03b2 a 405 e 435 \u00b0C, rispettivamente. Di conseguenza pi\u00f9 lungo \u00e8 il legame pi\u00f9 basso \u00e8 la temperatura per il cambio di struttura.\nSintesi.\nIn laboratorio lo ioduro rameoso \u00e8 preparato da soluzioni acquose di uno ioduro alcalino e di un sale di rame solubile.\ndove lo ioduro rameico CuI2, instabile, immediatamente si decompone a iodio ed a ioduro rameoso\nQuesta reazione pu\u00f2 essere impiegata per analizzare campioni contenenti il rame(II), poich\u00e9 lo iodio sviluppato pu\u00f2 essere analizzato tramite la titolazione redox.\nStrati sottilissimi di rame se esposti a vapori di iodio formano film di CuI con centri catodoluminescenti.\nCuI \u00e8 poco solubile in acqua (0.00042\u00a0g/l a 25 \u00b0C), ma si dissolve in presenza di NaI o di KI per dare l'anione lineare [CuI2]\u2212. La diluizione di tali soluzioni con acqua precipita di nuovo CuI. Questo processo di dissoluzione-precipitazione \u00e8 impiegato per purificare CuI, rendendo il campione sempre pi\u00f9 bianco."}
{"id": "3836566", "revid": "767487", "url": "https://it.wikipedia.org/wiki?curid=3836566", "title": "Renzo Pini", "text": "Caratteristiche tecniche.\nGioc\u00f2 nel ruolo di ala sinistra.\nCarriera.\nGioc\u00f2 in Serie A con la Lucchese.\nSuccessivamente al 1948 ha giocato nello Spezia, allenato dal Dott.Scarabello, nel Sestri Levante e nell'Arsenalspezia."}
{"id": "3836568", "revid": "287204", "url": "https://it.wikipedia.org/wiki?curid=3836568", "title": "200 Miglia di Daytona", "text": "La 200 Miglia di Daytona (denominazione ufficiale Daytona 200) \u00e8 una competizione motociclistica della lunghezza di 200 miglia (322 km) che si disputa ogni anno sul Daytona International Speedway a Daytona Beach in Florida, negli Stati Uniti d'America.\nStoria.\nLe prime edizioni si tennero a partire dal 1937 sul tracciato di del Daytona Beach Road Course per poi spostarsi nel 1961 sul circuito di del Daytona International Speedway. Per molti anni il tracciato \u00e8 rimasto praticamente invariato, snodandosi per gran parte lungo l'ovale sopraelevato utilizzato per le gare NASCAR e comprendendo una sezione interna pi\u00f9 lenta, al pari del tracciato della 24 Ore di Daytona automobilistica. L'edizione del 1977, vinta da Steve Baker, fu valida per il Motomondiale, nella classe Formula 750. Dal 1985 la gara si disputa con moto della categoria superbike, attirando anche i migliori piloti europei. In seguito ai lavori di ristrutturazione alla prima parte del tracciato sopraelevato (il \"West banking\") avvenuti alla fine della stagione 2004 e che avevano aumentato la velocit\u00e0 di percorrenza di quel tratto, per la gara del 2005 si decise (per motivi di sicurezza) di disputare la \"200 Miglia\" con le moto della categoria \"AMA Formula Xtreme\", meno potenti della classe regina \"AMA Superbike\" e si var\u00f2 una nuova configurazione del tracciato che evitasse il \"West banking\": dopo il tornante \"Pedro Rodr\u00edguez\", essa comprendeva una nuova bretella e percorreva contromano la curva \"International Horseshoe\" e si riallacciava al rettilineo \"Superstretch\" attraversando l'area all'interno del tracciato, avendo cos\u00ec una lunghezza inferiore di circa mezzo miglio rispetto all'anno precedente e imponendo l'aumento dei giri della gara. \nUn nuovo cambio regolamentare arriv\u00f2 nel 2009, quando la nuova gestione impose l'uso delle moto della categoria \"Daytona SportBikes\" e il ritorno al tracciato da precedentemente utilizzato.\nLa gara \u00e8 una delle pi\u00f9 combattute del motociclismo statunitense a causa di alcuni elementi che la fanno rassomigliare alle gare di durata, come i pit-stop per il cambio gomme e rifornimenti e la probabilit\u00e0 dell'ingresso in pista della \"safety car\", e solo nove campioni mondiali hanno fatto loro la competizione. Tra i campioni del mondo aventi nazionalit\u00e0 statunitense solo Kenny Roberts Jr. non ha vinto la \"Daytona 200\".\nScott Russell e Miguel Duhamel detengono a pari merito il maggior numero di vittorie con cinque a testa. Russell, conosciuto col soprannome di \"Mr. Daytona\" grazie ai suoi risultati su questo tracciato, ha ottenuto tutte le sue vittorie nella classe Superbike (sia con moto da 750\u00a0cm\u00b3 che da 1000\u00a0cm\u00b3), mentre il quinto successo di Duhamel \u00e8 stato ottenuto nella \"Formula Xtreme\" (con moto da 600\u00a0cm\u00b3), introdotta nel 2005.\nLa vittoria di Steve Rapp nel 2007 \u00e8 stata la prima per la Kawasaki dopo quella di Scott Russell nel 1995 e la prima per un pilota privato dopo quella di John Ashmead nel 1989.\nAlbo d'oro.\nFonte: \nDove non indicata la nazionalit\u00e0 si intende pilota statunitense."}
{"id": "3836569", "revid": "621682", "url": "https://it.wikipedia.org/wiki?curid=3836569", "title": "Renato Pini", "text": ""}
{"id": "3836580", "revid": "638792", "url": "https://it.wikipedia.org/wiki?curid=3836580", "title": "Gojira Minira Gabara \u014cru Kaij\u016b Daishingeki", "text": ""}
{"id": "3836581", "revid": "599013", "url": "https://it.wikipedia.org/wiki?curid=3836581", "title": "Lamberto Lippi", "text": "Caratteristiche tecniche.\nGioc\u00f2 nel ruolo di ala sinistra.\nCarriera.\nGioc\u00f2 in Serie A con la Lucchese ed in Serie B con Lucchese, Spezia e Viareggio."}
{"id": "3836585", "revid": "1305772", "url": "https://it.wikipedia.org/wiki?curid=3836585", "title": "Gojira tai Mekagojira", "text": " pu\u00f2 riferirsi a:"}
{"id": "3836587", "revid": "638792", "url": "https://it.wikipedia.org/wiki?curid=3836587", "title": "Gojira tai Mekagojira (film 2002)", "text": ""}
{"id": "3836588", "revid": "599013", "url": "https://it.wikipedia.org/wiki?curid=3836588", "title": "Aldo Giannotti", "text": "Carriera.\nGioc\u00f2 in Serie A con la Lucchese."}
{"id": "3836589", "revid": "105826", "url": "https://it.wikipedia.org/wiki?curid=3836589", "title": "Fulton J. Sheen", "text": ""}
{"id": "3836591", "revid": "278830", "url": "https://it.wikipedia.org/wiki?curid=3836591", "title": "Gojira tai Sup\u0113suGojira", "text": ""}
{"id": "3836595", "revid": "767487", "url": "https://it.wikipedia.org/wiki?curid=3836595", "title": "Freddie Freeloader", "text": "Freddie Freeloader \u00e8 una composizione di Miles Davis, contenuta nel famoso disco Kind of Blue registrato dal trombettista nel 1959. Il brano ha la forma del classico blues in 12 battute. \nLa versione incisa \u00e8 in si bemolle, ed \u00e8 suonata da Davis (tromba), John Coltrane (sax tenore), Julian \"Cannonball\" Adderley (sax contralto), Wynton Kelly (piano), Paul Chambers (contrabbasso) e Jimmy Cobb (batteria). \u00c8 l'unico brano del disco Kind Of Blue in cui il piano \u00e8 suonato da Wynton Kelly, in tutti gli altri brani il pianista \u00e8 invece Bill Evans.\nIl tema \u00e8 esposto dai fiati arrangiati in sezione di Davis, Coltrane e Cannonball Adderley, con il piano che fa da contrappunto.\nGli assoli sono nell'ordine di: Wynton Kelly (4 \"chorus\"), Miles Davis (6 \"chorus\"), John Coltrane (5 \"chorus\"), Cannonball Adderley (5 \"chorus\"), Paul Chambers (2 \"chorus\").\nIl titolo \"Freddie Freeloader\" (\"Freddie lo scroccone\"), sembra si riferisca a Fred Tolbert, un barista di Philadelphia, amico di Miles Davis."}
{"id": "3836597", "revid": "110157", "url": "https://it.wikipedia.org/wiki?curid=3836597", "title": "Tekstil'\u0161\u010diki (Mosca)", "text": "Il quartiere Tekstil'\u0161\u010diki (, \"tessitori\") \u00e8 un quartiere di Mosca sito nel Distretto Sud-orientale.\nNel territorio oggi occupato dal quartiere sorgevano le localit\u00e0 di Grajvoronovo e Sadki, nel 1381 vi era gi\u00e0 anche il monastero di San Nicola-Ugre\u0161skij, luogo di pellegrinaggio dei cittadini credenti.\nTra la fine degli anni 1920 e i primi anni 1930, non lontano dalla fermata del treno \u010cesmenskaja (dal 1925, Tekstil'\u0161\u010diki) nasce nell'area la \"citt\u00e0 tessile\", ove risiedevano gli operai impiegati nelle fabbriche dell'area (mulino, cotonificio, tessitura, stampa) costruita sulle aree in precedenza occupate dalla caserma in funzione fino alla met\u00e0 del XIX secolo.\nIncluso nell'area della citt\u00e0 nel 1960 all'interno del quartiere \u017ddanovskij, il quartiere subisce una consistente urbanizzazione residenziale. Nel 1969 la parte a sua del viale Volgogradksij viene unita al quartiere Ljublinskij. L'attuale quartiere \u00e8 stato definito con la riforma del 1991.\nNel territorio del quartiere sorge il Parco Ljublino, facente parte del complesso ricreativo Kuzminki-Ljublino."}
{"id": "3836598", "revid": "638792", "url": "https://it.wikipedia.org/wiki?curid=3836598", "title": "Gojira tai Desutoroia", "text": ""}
{"id": "3836600", "revid": "767487", "url": "https://it.wikipedia.org/wiki?curid=3836600", "title": "Quofestive - Live at the O2 Arena 2011", "text": "Quofestive - Live at the O2 Arena 2011 \u00e8 un album dal vivo della rock band inglese Status Quo, pubblicato nel dicembre del 2011.\nIl disco.\nQuesto CD \u00e8 stato messo in vendita sul posto a partire da 10 minuti dalla fine del concerto, oppure su prenotazione e spedizione per posta.\nTracce.\nDisco 1\nDisco 2"}
{"id": "3836602", "revid": "278830", "url": "https://it.wikipedia.org/wiki?curid=3836602", "title": "Gojira ni-sen Mireniamu", "text": ""}
{"id": "3836604", "revid": "729019", "url": "https://it.wikipedia.org/wiki?curid=3836604", "title": "Gar\u00f0skagavegur", "text": "La Gar\u00f0skagavegur (45) \u00e8 una strada che segue la costa del promontorio Gar\u00f0skagi di Gar\u00f0ur, permettendo di visitare il faro di Gar\u00f0skagaviti. Si stacca dalla Reykjanesbraut nei pressi di Keflav\u00edk e si connette alla Hafnavegur poco pi\u00f9 a sud-ovest."}
{"id": "3836605", "revid": "638792", "url": "https://it.wikipedia.org/wiki?curid=3836605", "title": "Gojira \u00d7 Megagirasu J\u012b Sh\u014dmetsu Sakusen", "text": ""}
{"id": "3836606", "revid": "110157", "url": "https://it.wikipedia.org/wiki?curid=3836606", "title": "Ju\u017enoportovyj", "text": "Il quartiere Ju\u017enoportovyj (, \"del porto del sud\") \u00e8 un quartiere di Mosca sito nel Distretto Sud-orientale.\nPrende il nome dal porto fluviale meridionale sulla Moscova che si trova nell'adiacente quartiere di Pe\u010datniki."}
{"id": "3836608", "revid": "1442080", "url": "https://it.wikipedia.org/wiki?curid=3836608", "title": "Qatar ExxonMobil Open 2012 - Doppio", "text": "Il doppio del Qatar ExxonMobil Open 2012 \u00e8 stato un torneo di tennis facente parte dell'ATP World Tour 2012.\nMarc L\u00f3pez e Rafael Nadal erano i campioni uscenti, ma Nadal ha deciso di non partecipare. L\u00f3pez ha giocato con Albert Ramos, ma sono stati sconfitti al secondo turno da Dmitrij Tursunov e Nenad Zimonji\u0107.\nFilip Pol\u00e1\u0161ek e Luk\u00e1\u0161 Rosol hanno vinto il torneo battendo in finale i tedeschi Christopher Kas e Philipp Kohlschreiber per 6\u20133, 6\u20134, vincendo il loro primo titolo a Doha."}
{"id": "3836609", "revid": "599013", "url": "https://it.wikipedia.org/wiki?curid=3836609", "title": "Gaudenzio Trentini", "text": "Caratteristiche tecniche.\nGioc\u00f2 nel ruolo di terzino destro.\nCarriera.\nGioc\u00f2 in Serie A con la SPAL."}
{"id": "3836610", "revid": "621682", "url": "https://it.wikipedia.org/wiki?curid=3836610", "title": "Gaudenzio Trentin", "text": ""}
{"id": "3836613", "revid": "287204", "url": "https://it.wikipedia.org/wiki?curid=3836613", "title": "Giro di Toscana 2006", "text": "Il Giro di Toscana 2006, settantanovesima edizione della corsa e valida come evento dell'UCI Europe Tour 2006 categoria 1.1, si svolse il 30 aprile 2006 su un percorso totale di 198,5\u00a0km. Fu vinto dal polacco Przemys\u0142aw Niemiec che termin\u00f2 la gara in 5h02'05\", alla media di 39,426 \u00a0km/h.\nPartenza con 122 ciclisti, dei quali 48 portarono a termine il percorso."}
{"id": "3836614", "revid": "278830", "url": "https://it.wikipedia.org/wiki?curid=3836614", "title": "Gojira Mosura Kingu Gidora Daikaij\u016b S\u014dk\u014dgeki", "text": ""}
{"id": "3836618", "revid": "767487", "url": "https://it.wikipedia.org/wiki?curid=3836618", "title": "Paolo Terreni", "text": "Biografia.\nPaolo Terreni era un giornalista e illustratore della tradizione culturale pisana, esperto di urbanesimo e profondo conoscitore di cronache e annali locali. Era inoltre appassionato di cultura, tradizioni e paesaggi del continente africano, dove ha viaggiato spesso, soprattutto in Kenya, Tanzania, Zambia, Zimbabwe e Tunisia.\nUltimamente era stato impegnato nella divulgazione, attraverso la propria opera e la partecipazione a lezioni e conferenze pubbliche, della storia della citt\u00e0. In tutta la sua produzione artistica rivolta alla realizzazione di libri, fumetti, vignette, copertine, poster, pubblicit\u00e0, locandine e cartelloni ha firmato circa 6000 disegni. Era membro dell'Accademia di Marina del Sacro Ordine dei Cavalieri di Santo Stefano, dell'Accademia dei Disuniti e della Societ\u00e0 storica pisana.\n\u00c8 scomparso nel 2013 all'et\u00e0 di 57 anni.\nInizi della carriera artistica.\nPaolo Terreni nasce a Pisa il 18 dicembre 1955, dove ha sempre vissuto. Dopo aver frequentato le scuole cittadine, consegue il diploma di ragioneria nel 1974, iniziando ad esercitare la professione di consulente amministrativo e del lavoro. La passione per il disegno e la scrittura si manifesta fin dall'adolescenza. Incuriosito dalla tradizione locale della poesia vernacola, approfondisce l'opera di Arturo Birga e Domenico Sartori, due tra i suoi maggiori esponenti. Contemporaneamente inizia a mettere a fuoco il proprio tratto, ispirandosi al disegno umoristico del fumetto franco-belga e trovando i suoi modelli in Peyo, Andr\u00e9 Franquin, Albert Uderzo, lo stesso genere diffuso dal Corriere dei Piccoli, negli anni '60 e '70. Le prime prove illustrate consistono in una serie di esercizi di riproduzione dei personaggi di Asterix e Obelix, uno dei fumetti pi\u00f9 amati che costituisce anche la fonte principale delle vignette d'inizio carriera.\nPrime pubblicazioni.\nL'esordio nel mondo editoriale avviene nel 1979 con il libro \"Neri Scacceri\", edito da Nistri-Lischi, storica casa editrice pisana. L'opera \u00e8 una versione integrale a fumetti dell'omonima poesia in vernacolo pisano di Domenico Sartori che tratta con grande umorismo la vita di San Ranieri, patrono di Pisa. \u00c8 il primo racconto a fumetti in vernacolo pisano nella storia di questa tradizione. S'inaugura cos\u00ec anche una fase creativa destinata ad essere uno dei tratti pi\u00f9 peculiari del percorso artistico di Paolo Terreni, ossia l'illustrazione di classici della letteratura vernacola, articolata in sonetti e racconti, attraverso cui viene esaltata la forza espressiva e ironica del linguaggio che la caratterizza.\nNel 1982 esce \"Nanni da Pisa\", un volume a fumetti illustrato con vignette classiche in bianco e nero, esempio di connubio tra letteratura per l'infanzia e storia locale. Il libro, pubblicato da Edistudio, segna anche l'inizio di una durevole collaborazione con l'editore Brunetto Casini, che ancora oggi segue e divulga i progetti dell'artista; Edistudio, che oltre ad essere impegnata a livello locale \u00e8 anche la prima casa editrice europea per la conoscenza della lingua e della letteratura in esperanto, ha coinvolto Paolo Terreni nell'illustrazione di diverse copertine per edizioni esperante di opere celebri della letteratura italiana come \"Il deserto dei Tartari\" di Dino Buzzati.\nNell'ambito dell'illustrazione di opere in vernacolo va invece ricordata anche una serie di pagine dedicate alle favole inedite di Arturo Birga (1871-1959), autore fra l'altro di un ciclo di storielle in rima ispirate a Esopo. I disegni che accompagnano il testo di Birga sono usciti sulla rivista vernacola \"Er Gobbo\", alla quale Paolo Terreni ha collaborato dal 1990 al 1996.\nNanni da Pisa.\nIl crociato Nanni, dopo quattro anni d'assenza, fa ritorno a casa e sbarca in citt\u00e0 quando \u00e8 ormai sera. Ospite dell'amico Andreotto, che ne festeggia il ritorno, conosce la bella Cristina degli Ammannati, che gli chiede di raccontare la sua avventura in Terrasanta. Il cristiano re Baldovino si era infatti appoggiato al contingente pisano, di cui Nanni faceva parte, per difendere la citt\u00e0 di Ascalona dall'avanzata di Saladino. Una delle trovate pi\u00f9 divertenti, all'interno del resoconto dell'impresa, \u00e8 San Ranieri che intercede presso la Morte per salvare la vita a Nanni e dare la vittoria sul campo ai Pisani. Intanto Nanni capisce di essersi invaghito di Cristina ma dall'amico viene a sapere che la giovane \u00e8 promessa al ricco Cucco Seccamerenda. Nanni decide allora di farle una serenata, alla fine della quale Cristina a sua volta gli dichiara il proprio amore. Nanni non ha ancora finito di gioire, che sente suonare la campana del Parlascio. Tutta la citt\u00e0 accorre in piena notte al palazzo del console, dove \u00e8 data notizia di una scorribanda fuori dalle mura della citt\u00e0 ai danni di un podere. Nanni si arruola per la rappresaglia del giorno seguente ma lo preoccupa doversi allontanare senza aver prima neutralizzato il suo rivale d'amore. L'indomani, proprio mentre si trova dalle parti della Piazza dei Miracoli ad ammirare la costruzione della Torre, arriva un banditore che chiama a raccolta i cittadini, per indurli a prendere le armi contro gli aggressori. Qui nasce un'altra scena molto esilarante in cui l'architetto Bonanno pisano, responsabile del cantiere, viene letteralmente travolto dalle maestranze sollecitate alla partenza, e per questo minaccia di lasciare i lavori incompiuti.\nDopo la spedizione contro Lucca, che si conclude con la vittoria per le forze pisane, Nanni va da Cucco, deciso a soffiargli la futura sposa. Per l'occasione inventa che il suo matrimonio \u00e8 volont\u00e0 del Signore, quale premio del valore dimostrato in Terrasanta. Dopo un acceso scambio di battute, i due decidono di sfidarsi in un duello a cavallo che viene rappresentato con incredibile cura dei dettagli. Grazie all'intervento provvidenziale di San Ranieri, ancora una volta Nanni ha la meglio sull'avversario e, seppure acciaccato, conquista il primo bacio della sua amata.\nUn tifoso d'eccezione.\nNel '79 viene contattato da Romeo Anconetani, presidente del Pisa Sporting Club, che gli propone una collaborazione come illustratore del Nerazzurro, il periodico settimanale d'informazione calcistica della squadra cittadina. Da questa attivit\u00e0 scaturiranno in tutto 1500 vignette umoristiche, di cui la prima met\u00e0 \u00e8 stata raccolta in volume e pubblicata in occasione di una grande festa durata tre giorni per la promozione del \"Pisa Sporting Club\" in serie A nel 1985.\nLa collaborazione ai quotidiani locali.\nDopo aver realizzato per anni vignette sullo sport e le problematiche cittadine, dal gennaio 1988 all'89 \u00e8 il curatore di una rubrica sul quotidiano locale \"Il Tirreno\", intitolata \"C'era una volta\", composta di una vignetta e di una sunto di circa dieci righe di testo sui fatti storici salienti della citt\u00e0. Questo inserto \u00e8 stato poi sviluppato nell'ambito di una trasmissione per una emittente locale e riproposto in diverse altre circostanze. Fra l'89 e il '90 realizza le \"strisce di Tatina\", circa cinquanta strisce umoristiche uscite su \"Pisa Informazioni\", un giornale locale di annunci.\nDal 1989 al 1991 \u00e8 stato illustratore di inserzioni pubblicitarie per il quotidiano \"Tuttosport\" e la rivista \"Gente\".\nNel 2005 ha curato una rubrica storica per il quotidiano \"La Nazione\".\nGrafica, impegno per la citt\u00e0 e attivit\u00e0 recenti.\nPaolo Terreni ha messo la propria arte a servizio di numerose iniziative collegate alla rinascita e alla valorizzazione della cultura e delle tradizioni pisane. Ha partecipato attivamente alla riscoperta della festa cittadina del \"Gioco del Ponte\", \u00e8 membro del Circolo Culturale \"La Soffitta\" e promotore del Premio Pisa, un premio nazionale di letteratura, poesia e saggistica. Nell'ambito delle manifestazioni sportive del \"Pisa Sporting Club\" ha disegnato due medaglie in occasione delle due \"Mitropa Cup\" vinte dal Pisa. Dal 1999 al 2004 ha creato una serie di numeri monografici dal titolo \"Giugno pisano\", dedicati a personaggi ed eventi storici pisani e alle ricorrenze storico-culturali celebrate in citt\u00e0 durante il mese di giugno. Ha curato la realizzazione del periodico promotore delle attivit\u00e0 dell'Accademia dei Disuniti. Per il suo impegno artistico ha vinto diversi trofei di grafica nazionale e internazionale, oltre ad aver partecipato a esposizioni in Francia e in Spagna; \u00e8 stato inoltre premiato nell'ambito di un torneo nazionale di scrittura organizzato dagli Alpini per il racconto \"Montenero\". Nel 2009, in occasione dei venticinque anni della rivista vernacola \"Er tramme\", edita da Bandecchi e Vivaldi, il suo libro \"Er ritorno der crociato\" \u00e8 stato scelto come strenna per gli abbonati.\nTra le ultime imprese ha fondato un giornale locale a cadenza mensile, \"Il Lanternino\", che prende il nome da una vecchia rivista satirica, stampata a Pisa alla fine dell'800, e che tratta di storia, cultura e tradizioni pisane.\nLa sua ultima fatica \u00e8 stata il romanzo \"Un professore nella Pisa che fu\", edito da Edistudio a fine 2011, che ha riscosso un notevole successo di critica e di pubblico."}
{"id": "3836620", "revid": "287204", "url": "https://it.wikipedia.org/wiki?curid=3836620", "title": "Ren\u00e8 Sommerfeldt", "text": ""}
{"id": "3836622", "revid": "278830", "url": "https://it.wikipedia.org/wiki?curid=3836622", "title": "Gojira tai Mosura tai Mekagojira T\u014dky\u014d Esu \u014c Esu", "text": ""}
{"id": "3836625", "revid": "278830", "url": "https://it.wikipedia.org/wiki?curid=3836625", "title": "Gojira Fainaru W\u014dzu", "text": ""}
{"id": "3836626", "revid": "729019", "url": "https://it.wikipedia.org/wiki?curid=3836626", "title": "Hafnavegur", "text": "La Hafnavegur (44) \u00e8 una strada nella penisola di Reykjanes in Islanda che da Keflav\u00edk scende a sud ovest verso Hafnir, interconnettendosi alla Nesvegur."}
{"id": "3836627", "revid": "587663", "url": "https://it.wikipedia.org/wiki?curid=3836627", "title": "Adobe Type Manager", "text": "Adobe Type Manager, spesso abbreviato come ATM, \u00e8 una famiglia di applicazioni sviluppate da Adobe per la gestione e l'utilizzo dei caratteri Type 1, prodotti da Adobe stessa.\nLa prima versione del prodotto venne sviluppata nel 1989, indirizzando specificatamente la piattaforma Macintosh, mentre la prima versione per Windows venne resa disponibile nel 1990. Con il passaggio dei computer Apple alla piattaforma macOS Adobe termin\u00f2 ogni ulteriore sviluppo del prodotto. L'ultima versione resa disponibile \u00e8 ATM Light 4.1.2.\nLe versioni su piattaforma Macintosh.\nLa prima versione di ATM venne sviluppata appositamente per Macintosh per garantire il corretto arrotondamento dei caratteri PostScript Type 1 sul monitor e per consentire l'uso di stampanti non PostScript. Nei sistemi operativi precedenti a Mac OS X, il set di caratteri Mac Type 1 veniva visualizzato correttamente sullo schermo solo per certe dimensioni mentre usando altre dimensioni i caratteri apparivano scalettati. ATM correggeva questo difetto, consentendo la visualizzazione pulita dei caratteri con qualsiasi dimensione nonch\u00e9 una stampa precisa su stampanti non PostScript.\nA met\u00e0 degli anni novanta, Adobe produsse una versione estesa dell'applicativo, denominata ATM Deluxe, che aggiungeva un sistema completo di gestione dei caratteri installati sul computer, rinominando ATM Light la versione base originale. In aggiunta alle funzionalit\u00e0 del prodotto base, ATM Deluxe consentiva l'attivazione e la disattivazione dei caratteri, sia individualmente che come parte di set pi\u00f9 estesi definibili dall'utente; la visualizzazione e la stampa campione; il controllo della presenza di versioni duplicate dello stesso carattere e di conflitti di formato; la presenza di set di caratteri parziali (mancanti dei dati per la stampa o per la visualizzazione a monitor).\nNel 2001, le funzionalit\u00e0 di ATM Light vennero integrate nel sistema operativo Mac OS X, con il contributo di Adobe, rendendo cos\u00ec non pi\u00f9 necessario l'utilizzo di applicativi esterni per la gestione corretta dell'arrotondamento e della stampa precisa dei caratteri. In contemporanea, anche lo sviluppo di ATM Deluxe arriv\u00f2 al termine, anche se il programma continu\u00f2 a essere venduto fino al 2005 pur avendo problemi a funzionare sotto Mac OS X (compreso l'ambiente Classic).\nLe versioni su piattaforma Windows.\nAdobe realizz\u00f2 una versione specifica per Windows nel 1990, nella quale la visualizzazione dei caratteri veniva corretta operando direttamente a un livello molto basso del sistema (versioni di Windows 3.0, 3.1, 95, 98, Me). Windows NT, per le sue caratteristiche, non consentiva di sfruttare questa modalit\u00e0 di correzione e Microsoft inizialmente adott\u00f2 come soluzione la conversione automatica dei caratteri PostScript Type1 nel formato True Type al momento dell'installazione. A partire da Windows NT4.0, Microsoft aggiunse la funzione di \"driver di caratteri\" (\"font driver\") che consent\u00ec di supportare PostScript Type1 tramite ATM (e pi\u00f9 in generale, altri formati di caratteri a seconda del font driver). A partire da Windows 95, Adobe forn\u00ec anche la versione Windows di ATM Deluxe.\nCome nel caso della piattaforma Macintosh, Adobe concesse il codice base in licenza a Microsoft, che lo integr\u00f2 in Windows 2000 e Windows XP rendendo anche su queste piattaforme non pi\u00f9 necessario l'utilizzo di ATM Light, ad eccezione del caso dei caratteri non inclusi da Microsoft nel sistema e per i quali ATM Light suppliva da \"font driver\".\nAnche nel caso della piattaforma Windows, ATM Deluxe non \u00e8 pi\u00f9 disponibile, mentre rimane disponibile ATM Light. La versione 4.1.2 (l'ultima pubblicata) \u00e8 compatibile con Windows XP nella versione a 64 bit, anche se per l'installazione richiede di usare la versione a 32 bit.\nA partire da Windows Vista, il supporto dei caratteri Type1 \u00e8 nativo e la stessa applicazione ATM Light non \u00e8 compatibile col sistema operativo.\nParte delle funzionalit\u00e0 di ATM sono state integrate in Acrobat Reader a partire dalla versione 2.1, a uso totalmente interno del programma (non \u00e8 previsto alcun tipo di interfaccia utente).\nVersioni per altre piattaforme.\nAdobe svilupp\u00f2 versioni di ATM anche per altri sistemi operativi selezionati, soprattutto a met\u00e0 degli anni novanta, tra i quali NeXTSTEP, DesqView e OS/2. A differenza di Macintosh e Windows, per queste piattaforme ATM veniva offerto di serie con il sistema operativo stesso.\nFurono inoltre sviluppate versioni di ATM per applicazioni puramente DOS, di cui la pi\u00f9 nota \u00e8 WordPerfect nelle versioni 5.0 e 5.1. Questa variante, sviluppata assieme a LaserTools, fu distribuita col nome di PrimeType negli Stati Uniti e come Adobe Type Manager per WordPerfect nel resto del mondo . Tuttavia a partire dalla versione 6.0 anche WordPerfect integr\u00f2 il supporto nativo dei caratteri Type1 rendendo cos\u00ec non pi\u00f9 necessario il ricorso ad ATM."}
{"id": "3836628", "revid": "400518", "url": "https://it.wikipedia.org/wiki?curid=3836628", "title": "Immaturi - il viaggio", "text": ""}
{"id": "3836632", "revid": "1376956", "url": "https://it.wikipedia.org/wiki?curid=3836632", "title": "Episodi di eBand", "text": "Il 6 gennaio 2012 su Disney Channel \u00e8 andata in onda la serie eBand con il primo episodio. La normale programmazione \u00e8 iniziata, sempre su Disney Channel, il 31 gennaio 2012."}
{"id": "3836633", "revid": "287204", "url": "https://it.wikipedia.org/wiki?curid=3836633", "title": "EBand", "text": "eBand \u00e8 una sitcom italiana per ragazzi creata da Marco Renzi, Ugo Ripamonti e Renato Sannio e diretta da Yuri Rossi.\nLa serie \u00e8 prodotta da Brave Film ed \u00e8 stata trasmessa in prima visione su Disney Channel dal 30 gennaio 2012. Dal 23 aprile 2012 va in onda anche sul digitale terrestre, su Rai Gulp.\nLa serie viene cancellata dopo appena una stagione, concludendosi con un clamoroso cliffhanger.\nNel 2013 da eBand \u00e8 stata tratta una serie internazionale dal titolo The Avatars, ma anch'essa \u00e8 stata cancellata dopo 2 stagioni e in Italia \u00e8 stata interrotta a met\u00e0 della seconda stagione.\nAnna Dalton partecipa in entrambe le serie.\nTrama.\nTre sedicenni, uniti dall'amore per la musica, sognano di diventare delle star del rock. Purtroppo hanno ricevuto 33 \"no\" da mille case discografiche, per tutti sono troppo giovani e immaturi. Tutto cambia quando la sorella di Paul propone di creare una band virtuale: Gli Avatars."}
{"id": "3836649", "revid": "958185", "url": "https://it.wikipedia.org/wiki?curid=3836649", "title": "Sonno polifasico", "text": "Il sonno polifasico, termine coniato dallo psicologo J.S. Szymanski nel primo XX secolo, si riferisce alla pratica di dormire diverse volte durante la giornata, in contrasto con il sonno bifasico (due volte al giorno) ed il sonno monofasico (una volta al giorno).\nPratica.\nIl sonno \u00e8 un processo che varia durante la vita di un essere umano e passa dal sonno polifasico del neonato a quello bifasico del bambino (che dorme piuttosto a lungo nel pomeriggio), a quello monofasico circadiano, tarato sul ciclo giorno-notte, dell'adulto. Infine, nella senilit\u00e0 il ritmo circadiano (circa 24 ore), strettamente monofasico del giovane adulto, lascia spazio ad un ritmo polifasico ultradiano, ovvero con frequenti sonnellini diurni. Il termine in quanto tale non si riferisce a nessuno schema in particolare. Il disturbo del ritmo circadiano del sonno noto come sindrome da ritmo sonno-veglia irregolare \u00e8 un esempio di sonno polifasico nell'uomo.\nIl sonno polifasico \u00e8 comune in diversi animali e si crede che sia lo stato di sonno primordiale per i mammiferi, sebbene le scimmie siano monofasiche\nIl termine \u00e8 utilizzato anche da diverse comunit\u00e0 online che sperimentano organizzazioni alternative del ritmo sonno-veglia nell'intento di velocizzare il raggiungimento della fase REM, l'unica essenziale al riposo e alla vita dell'uomo, potendo arrivare cos\u00ec, dopo un periodo di adattamento, a dormire fino a due ore al giorno. Tuttavia, ricercatori come Piotr Wo\u017aniak avvertono che tali forme di privazione del sonno non siano salutari. I metodi di sonno polifasico pi\u00f9 noti e testati sono l'Everyman e lo Uberman."}
{"id": "3836656", "revid": "729019", "url": "https://it.wikipedia.org/wiki?curid=3836656", "title": "Grindav\u00edkurvegur", "text": "La Grindav\u00edkurvegur (43) \u00e8 una strada nella penisola di Reykjanes in Islanda che dalla Reykjanesbraut scende a sud verso Grindav\u00edk, permettendo di raggiungere la stazione termale della Laguna Blu."}
{"id": "3836658", "revid": "110157", "url": "https://it.wikipedia.org/wiki?curid=3836658", "title": "Birjul\u00ebvo Vosto\u010dnoe", "text": "Il quartiere Birjul\u00ebvo Vosto\u010dnoe (, Birjul\u00ebvo orientale) \u00e8 un quartiere di Mosca sito nel Distretto Meridionale.\nL'area, insieme all'adiacente quartiere di Birjul\u00ebvo Zapadnoe (Birjul\u00ebvo occidentale), era occupata nel 1900 dall'omonimo villaggio di Birjul\u00ebvo. Entra a far parte di Mosca nel 1960.\nL'urbanizzazione moderna, coi condomini che vanno a sostituire gli edifici originari, ha inizio nel 1971; i nuovi appartamenti vengono destinati ai lavoratori della stazione e delle fabbriche della zona."}
{"id": "3836659", "revid": "1543377", "url": "https://it.wikipedia.org/wiki?curid=3836659", "title": "Benton City (Washington)", "text": "Benton City \u00e8 un comune dello stato di Washington negli Stati Uniti d'America. Nel censimento del 2010 contava 3,038 abitanti.\nSociet\u00e0.\nEvoluzione demografica.\nA partire dal censimento del 2000, c'erano 2,624 persone, 894 famiglie e 660 famiglie che risiedono in citt\u00e0. La densit\u00e0 della popolazione \u00e8 di 582.2/km 2\nNel CDP la distribuzione per et\u00e0 della popolazione mostra 34,7% sotto l'et\u00e0 di 18, l'8,5% aveva un'et\u00e0 compresa tra i 18 e i 24 anni, il 28,8% aveva un'et\u00e0 compresa tra i 25 e 44 anni e il 27,2% aveva pi\u00f9 di 45 anni. L'et\u00e0 media era di 30 anni. Il reddito pro-capite per la citt\u00e0 erano $ 13,971.\nCollegamenti esterni.\nSito ufficiale del comune"}
{"id": "3836663", "revid": "287204", "url": "https://it.wikipedia.org/wiki?curid=3836663", "title": "Kaiju", "text": ""}
{"id": "3836666", "revid": "52076", "url": "https://it.wikipedia.org/wiki?curid=3836666", "title": "Baenra Merineteru", "text": ""}
{"id": "3836670", "revid": "104485", "url": "https://it.wikipedia.org/wiki?curid=3836670", "title": "Amonirdisu", "text": ""}
{"id": "3836679", "revid": "729019", "url": "https://it.wikipedia.org/wiki?curid=3836679", "title": "Su\u00f0urstrandarvegur", "text": "Su\u00f0urstrandarvegur (427) \u00e8 una strada dell'Islanda che da Grindav\u00edk corre lungo la costa meridionale della penisola di Reykjanes verso la \u00deorl\u00e1kshafnarvegur."}
{"id": "3836681", "revid": "52076", "url": "https://it.wikipedia.org/wiki?curid=3836681", "title": "Sanakhte", "text": ""}
{"id": "3836683", "revid": "2091899", "url": "https://it.wikipedia.org/wiki?curid=3836683", "title": "Giovanni Galasso", "text": "Biografia.\nNacque a Portocannone, provincia di Campobasso il 23 marzo 1897. \nLaureatosi al Politecnico di Torino in ingegneria industriale meccanica il 22 marzo 1922, inizi\u00f2 immediatamente a lavorare presso l'Aeronautica d'Italia di Torino (gi\u00e0 Aeronautica Ansaldo) come capo dell'ufficio tecnico di officina, per poi venire assunto, il 1 aprile 1929, dalla Direzione Tecnica Aviazione della Fiat, con la qualifica di capo ufficio della Direzio0ne Tecnica Aviazione. Qui ebbe una parte decisiva nella realizzazione del Fiat A.S.1, un aereo che diede ai progettisti e alla casa costruttrice molte soddisfazioni.\nIl 27 settembre dello stesso anno, a causa del basso stipendio, accett\u00f2 l'offerta delle Officine Ferroviarie Meridionali di Napoli che gli triplicavano lo stipendio se fosse riuscito a lasciare la Fiat. Dimessosi, lasci\u00f2 Torino e si trasfer\u00ec a Napoli, dove fu assunto dalle OFM il 1 novembre 1930.\nCostituito in breve tempo un gruppo di lavoro, la cui prima realizzazione fu il Ro.25 un biplano monomotore, mono e biposto da scuola e acrobazia, realizzato in soli due prototipi, uno a decollo terrestre e l'altro idrovolante.\nA questo segu\u00ec il Ro.26 un biplano monomotore, biposto, per l'addestramento acrobatico dei piloti militari. L'aereo fu costruito in pochi esemplari sia nella versione terrestre che come idrovolante.\nAd essi seguirono i velivoli da ricognizione e aerocooperazione Ro.30 e Ro.37 Lince, l'addestratore Ro.41 Maggiolino e l'idrovolante da ricognizione Ro.43. \nIl 10 agosto 1935 fu nominato direttore tecnico, in sostituzione dell'ingegnere Alessandro Tonini prematuramente deceduto.\nDal Ro.43, su richiesta della Direzione Generale Costruzioni Aeronautiche ne fu tratta una versione idrocaccia, designata Ro.44. Ad esso seguirono il caccia monomotore Ro.51, i bimotori da combattimento Ro.53, Ro.57, Ro.58, i trimotori Ro.67 e CP.12, il velivolo da collegamento Ro.63, e l'idrovolante a scarponi IR.11.\nDopo la firma dell'armistizio dell'8 settembre 1943 lasci\u00f2 definitivamente l'attivit\u00e0 progettuale. Nel 1945 fu contattato dall'azienda statunitense Douglas Aircraft Company per un'eventuale assunzione, ma declin\u00f2 l'offerta. Si spense a Napoli l'8 luglio 1984."}
{"id": "3836689", "revid": "104485", "url": "https://it.wikipedia.org/wiki?curid=3836689", "title": "Netjerykhet", "text": ""}
{"id": "3836690", "revid": "88740", "url": "https://it.wikipedia.org/wiki?curid=3836690", "title": "Gerardo di Toul", "text": "Biografia.\nG\u00e9rardo era figlio di Inframme e di Emma, che vollero dargli una solida formazione cristiana.\nAllevato presso il Capitolo della cattedrale di Colonia, egli si sent\u00ec presto attratto dalla vita sacerdotale.\nDivenuto prete, prosegu\u00ec i suoi studi nelle parrocchie della citt\u00e0, svolgendo inoltre l'attivit\u00e0 di cancelliere del Capitolo.\nIl Capitolo della cattedrale di Toul mand\u00f2 una delegazione all'arcivescovo di Colonia per cercarvi un successore di san Gozzelino come vescovo di Toul, essendo in quel periodo il sovrano titolato a nominare il vescovo, Ottone I di Sassonia, impegnato in Italia.\nIl Consiglio presbiteriale di Colonia scelse all'unanimit\u00e0 Gerardo, che, pur sorpreso di questa scelta, accett\u00f2. Egli venne consacrato vescovo a Treviri il 19 marzo 963.\nVolendo dotare la citt\u00e0 di una nuova cattedrale che testimoniasse la sua vita spirituale, intraprese la costruzione di un grande edificio di culto che lascia intravedere la cattedrale definitiva, eretta nel XIII secolo ed ancora attuale. Tuttavia egli riusc\u00ec a completarne solo il coro ed il transetto e la consacr\u00f2 nel 981.\nFond\u00f2 anche monasteri, scuole, un ospizio per alloggiare ammalati bisognosi di cure, chiamata \"Maison-Dieu\", un centro d'accoglienza per stranieri giunti a Toul da paesi lontani per sfuggire alla miseria.\nDotato di grande fede, pregava per molte ore, era dotato di una profonda piet\u00e0 e moltiplic\u00f2 gli Uffici divini in tutta la diocesi. Non disdegnando i servizi ai suoi fedeli, riceveva i poveri alla sua mensa, apriva loro i granai nei momenti di carestia ed amministrava la giustizia nella diocesi con profondo spirito cristiano.\nEgli continu\u00f2 l'opera del suo predecessore, lottando contro il paganesimo che era ancora praticato nelle campagne e favorendo lo stabilirsi di monasteri.\nRimise poi in vigore il culto di alcuni santi locali quali sant'Elifio martire, san Mansueto, primo vescovo di Toul, sant'Apro, settimo vescovo di Toul, valorizzandone le reliquie e dedicando loro oratori e cappelle.\nMor\u00ec spossato dalle grandi fatiche cui si era sempre sottoposto il 23 aprile del 994.\nCulto.\nGerardo \u00e8 venerato come santo dalla Chiesa cattolica che lo ricorda il 23 aprile: \nGli vennero attribuiti numerosi miracoli ed anche un'apparizione della Madonna, sulla colline del Saintois, che gli avrebbe chiesto di far costruire una chiesa, cosa che egli fece.\nNel corso di un viaggio pontificio, papa Leone IX giunse a Toul per la traslazione delle reliquie del vescovo Gerardo del quale era stato successore. Il culto di quest'ultimo era stato autorizzato da una bolla emessa a conclusione del sinodo di Roma del 1050 e firmata dal vescovo Bernardo, il quale negli stessi anni aveva rinvenuto i resti dei santi Massimo, Giuliano, Felicita e tre Innocenti nell'antico cimitero sul quale insisteva la Basilica di santa Giustina .\nLa notte del 20 ottobre 1051 la cerimonia ebbe inizio con l'apertura del sepolcro:\n\u00ab\u2026si lev\u00f2 la pietra sepolcrale ed il corpo di San Gerardo apparve in vesti pontificali, i capelli bianchi, gli occhi chiusi, come addormentato in attesa della Resurrezione.\u00bb\nFu dopo tre giorni di cerimonie che il corpo del santo venne posto in una cassa, sopra un altare alla crociera del transetto.\nGerardo era stato canonizzato l'anno prima nel corso di un sinodo svoltosi in Roma.\nL'altare di San Gerardo scomparve nel corso del XVIII secolo: la cattedrale di Toul conserva ancora il capo del santo e numerose ossa, mentre altre parti possono essere disseminate in altre parrocchie.\nLa citt\u00e0 di G\u00e9rardmer, della quale Gerardo di Toul \u00e8 co-patrono insieme a san Bartolomeo apostolo, possedeva una reliquia del santo, che and\u00f2 persa allorch\u00e9 il 22 giugno 1940 la chiesa, ove la reliquia si trovava, venne distrutta."}
{"id": "3836694", "revid": "640277", "url": "https://it.wikipedia.org/wiki?curid=3836694", "title": "Kheper", "text": ""}
{"id": "3836697", "revid": "640277", "url": "https://it.wikipedia.org/wiki?curid=3836697", "title": "Didufri", "text": ""}
{"id": "3836702", "revid": "1442080", "url": "https://it.wikipedia.org/wiki?curid=3836702", "title": "Aircel Chennai Open 2012 - Doppio", "text": "Il doppio dell'Aircel Chennai Open 2012 \u00e8 stato un torneo di tennis facente parte dell'ATP World Tour 2012.\nMahesh Bhupathi e Leander Paes erano i campioni uscenti ma hanno deciso di non partecipare insieme.\nBhupathi ha giocato in coppia con Rohan Bopanna ma sono stati eliminati in semifinale, Paes ha scelto Janko Tipsarevi\u0107 come partner ed \u00e8 riuscito a vincere nuovamente il torneo sconfiggendo in finale Jonathan Erlich e Andy Ram per 6-4, 6-4."}
{"id": "3836704", "revid": "1543377", "url": "https://it.wikipedia.org/wiki?curid=3836704", "title": "Gilera RX", "text": "La Gilera RX \u00e8 una motocicletta di tipo enduro prodotta dall'azienda motociclistica italiana Gilera in cilindrata 125 e 200 cm\u00b3, presentata nel salone di Milano nel novembre 1983 e successivamente prodotta nello stabilimento di Arcore e commercializzata a partire dal marzo 1984.\nIl contesto.\nDiretta concorrente della Cagiva Aletta Rossa, seppe distinguersi per le sue ottime prestazioni per l'epoca, per la accuratezza nell'assemblaggio, qualit\u00e0 dei componenti, il design curato di Paolo Martin e per la completezza della strumentazione (che comprendeva tachimetro, contagiri, indicatore benzina e temperatura pi\u00f9 spie di frecce, olio e abbaglianti).\nLa ciclistica vanta un telaio in acciaio a struttura mista in tubi e lamiera scatolata, una forcella Paioli da 35 mm a steli disposti normalmente, collegata ad un manubrio in acciaio con traversino fisso Tommaselli ed al posteriore un mono ammortizzatore Marzocchi regolabile nel precarico molla abbinato alla sospensione in lamiera scatolata in alluminio di tipo Monodrive.\nL'impianto frenante \u00e8 misto disco/tamburo con disco anteriore Brembo da 230mm con una pinza Brembo a due pistoncini contrapposti e un tamburo posteriore ad azionamento di tipo meccanico, mentre le ruote a raggi sono in acciaio lucidato da 21\u201d all'anteriore e da 18\u201d al posteriore. Un serbatoio di lamiera metallica capace di contenere fino ad 13 litri consente un'autonomia di 371\u00a0km.\nUna sella con il logo \"RX\" stampato poteva consentire il trasporto di un passeggero che disponeva di due comode pedane ripiegabili con inserto in gomma zigrinata e di un portapacchi che gli consentiva di trovare appiglio per le mani.\nIl propulsore due tempi Gilera con cilindro in lega di alluminio era per l'epoca una vera e propria modernit\u00e0, raffreddamento a liquido mediante pompa, miscelatore automatico, ammissione lamellare direttamente nel cilindro. Come optional era presente anche l'avviamento elettrico e di conseguenza una batteria pi\u00f9 grossa.\nSul lato sinistro del motore vi si trova la parte riguardante l'accensione magnetica a volano di tipo CDI, la leva del cambio regolabile nell'inclinazione e il pignone a 16 denti collegato tramite catena ad una corona dentata da 52 denti, la quale andava a fissarsi nel mozzo posteriore, era presente nel mozzo posteriore anche un parastrappi in gomma.\nSul lato destro del motore vi si trova: il miscelatore automatico variabile nella portata di olio tramite cavo collegato all'acceleratore, la pompa del liquido refrigerante collegata all'albero motore tramite ingranaggi, pi\u00f9 all'interno troviamo la parte riguardante la frizione a bagno d'olio ed i relativi dischi.\nL'evoluzione RX Arizona.\nNel 1984 Gilera presenta l'evoluzione del modello RX, una moto identica nella meccanica principale, ma con diversi accorgimenti riguardanti perlopi\u00f9 l'impatto visivo.\nLe modifiche furono ispirate alle enduro di grossa cilindrata che gareggiavano nella corsa \u201cParis-Dakar\u201d: un serbatoio in lamiera metallica come il precedente ma di maggiore capienza di carburante, da 13 a 22 litri su cui spicca il logo utilizzato per questo modello: un'aquila in sfondo a stelle e strisce, un omaggio allo stato dell'Arizona a cui questa moto \u00e8 stata dedicata.\nUna maschera sul faro anteriore non tanto per evitare la rottura dovuta ai sassi, ma perlopi\u00f9 per estetica, dei soffietti per riparare gli steli delle forcelle da polvere e pietrisco, paramani sul manubrio, borsa posteriore fissata sul portapacchi, copridisco con logo \u201cGilera\u201d."}
{"id": "3836705", "revid": "52076", "url": "https://it.wikipedia.org/wiki?curid=3836705", "title": "Shepsekhet", "text": ""}
{"id": "3836711", "revid": "661526", "url": "https://it.wikipedia.org/wiki?curid=3836711", "title": "Cose che nessuno sa", "text": "Cose che nessuno sa \u00e8 un romanzo pubblicato nell'ottobre del 2011 da Alessandro D'Avenia.\nTrama.\nIl giorno prima dell'inizio del liceo, Margherita, una 14enne di Milano, scopre che suo padre Alessandro non torner\u00e0 pi\u00f9 a casa. Comincia quindi l'anno scolastico frastornata dal dolore e addossa la colpa sulla madre Eleonora, che in realt\u00e0 soffre per l'assenza di suo marito, esattamente come la figlia. Le sue insicurezze poi si mostrano: \u00e8 considerata una ragazza strana dai compagni e un'alunna difficile dai professori. La protagonista deve quindi superare tutti questi ostacoli sentimentali e il romanzo \u00e8 infatti concentrato sulla maturazione di Margherita, dovuta anche grazie al professore di lettere (grande appassionato dell'Odissea), di Giulio (un ragazzo da cui si sente attratta), l'amica Marta (solare e con una famiglia felice) e la Nonna Teresa che, con la cucina, riesce a rallegrare tutti. Il romanzo parla perci\u00f2 della crescita morale e psicologica di Margherita, che deve superare tutti gli ostacoli e i dolori che l'assenza del padre ha creato.\nStruttura.\nIl romanzo \u00e8 diviso in due parti, intitolate rispettivamente \"Il predatore\" e \"La madreperla\"."}
{"id": "3836715", "revid": "661526", "url": "https://it.wikipedia.org/wiki?curid=3836715", "title": "Alessandro D'Avenia", "text": "Biografia.\nD'Avenia nasce il 2 maggio 1977, a Palermo, da Rita e Giuseppe, terzo di 6 figli.\nA partire dall'anno scolastico 1990-1991, con un anno di anticipo, frequenta il Liceo Classico Vittorio Emanuele II di Palermo, dove incontra padre Pino Puglisi (insegnava religione nello stesso istituto), dalla cui figura viene fortemente influenzato.\nNel 2000 si laurea in Lettere classiche alla Sapienza di Roma, relatore Luigi Enrico Rossi; poi vince una borsa di studio e nel 2004 consegue un dottorato di ricerca all'Universit\u00e0 degli Studi di Siena con una tesi sulle sirene in Omero e sul loro rapporto con le Muse, nel mondo antico.\nFonda una compagnia teatrale dilettante e gira un cortometraggio.\nNel 2006 consegue, a Milano, un master in Produzione cinematografica all'Universit\u00e0 Cattolica del Sacro Cuore.\nHa partecipato a diverse edizioni dei Colloqui fiorentini.\nInsegna lettere al Collegio San Carlo di Milano.\nLa sua attivit\u00e0 di scrittore inizia contemporaneamente a quella di insegnante.\nIl romanzo d'esordio \"Bianca come il latte, rossa come il sangue\" esce nel 2010, diventa rapidamente un successo internazionale, raggiungendo il milione di copie e 22 traduzioni, nel 2017.\nIl secondo titolo di D'Avenia \u00e8 \"Cose che nessuno sa\", pubblicato nel novembre 2011, tradotto in 10 lingue.\nCollabora come pubblicista con alcuni quotidiani italiani (\"Avvenire\", \"Corriere della Sera, La Stampa\").\nDal gennaio 2018 tiene, ogni luned\u00ec, una rubrica sul \"Corriere della Sera\": \"Letti da rifare\", in cui indaga il mondo dei giovani, sotto diversi punti di vista.\nCome sceneggiatore, nel 2008 ha firmato alcuni episodi della terza serie di \"Life Bites - Pillole di vita\" presso Disney Italia.\nTra il 2011 e il 2012 lavora alla sceneggiatura del film \"Bianca come il latte, rossa come il sangue,\" prodotto da Rai Cinema, uscito nelle sale cinematografiche nell'aprile 2013.\nA ottobre del 2014 esce il suo terzo romanzo, \"Ci\u00f2 che inferno non \u00e8\", tradotto in 3 lingue, nel 2017.\nI suoi primi 3 libri risultano essere (secondo il sito del MIUR) tra i 10 libri pi\u00f9 amati dai giovani italiani.\nIl 31 ottobre 2016 \u00e8 uscito il suo quarto libro, \"L'arte di essere fragili. Come Leopardi pu\u00f2 salvarti la vita\", divenuto anche un'opera teatrale.\nIl 31 ottobre 2017 \u00e8 uscito il suo quinto libro, \"Ogni storia \u00e8 una storia d'amore\". \nIl 3 novembre 2020 \u00e8 uscito il suo sesto libro, \"L'Appello.\" Dal 10 dicembre \u00e8 anche disponibile su YouTube il racconto teatrale del libro."}
{"id": "3836716", "revid": "110157", "url": "https://it.wikipedia.org/wiki?curid=3836716", "title": "Chiesa della Nativit\u00e0 della Vergine Maria (Raskil'dino)", "text": "La chiesa della Nativit\u00e0 della Vergine Maria \u00e8 una cattedrale di rito ortodosso che si trova a Raskil\u2019dino, Repubblica autonoma della Ciuvascia in Russia. \u00c8 dipendente dalla Metropolia di \u010ceboksary."}
{"id": "3836718", "revid": "52076", "url": "https://it.wikipedia.org/wiki?curid=3836718", "title": "Djedkhau", "text": ""}
{"id": "3836720", "revid": "52076", "url": "https://it.wikipedia.org/wiki?curid=3836720", "title": "Waditawy", "text": ""}
{"id": "3836723", "revid": "52076", "url": "https://it.wikipedia.org/wiki?curid=3836723", "title": "Sehoteptawy", "text": ""}
{"id": "3836725", "revid": "661526", "url": "https://it.wikipedia.org/wiki?curid=3836725", "title": "Bianca come il latte, rossa come il sangue", "text": "Bianca come il latte, rossa come il sangue \u00e8 il romanzo d'esordio di Alessandro D'Avenia, pubblicato nel 2010 dalla casa editrice Mondadori. Il romanzo si ispira a una vicenda realmente accaduta di una ragazza morta di leucemia che frequentava un liceo romano dove l'autore a quel tempo faceva supplenza.\nTrama.\nIl romanzo racconta in prima persona la storia di Leonardo (conosciuto come Leo), ragazzo di 16 anni innamorato di Beatrice, una ragazza dai lunghi capelli rossi. Leo descrive la scuola come una perdita di tempo, ma grazie ad essa ha conosciuto Silvia, la sua fedelissima migliore amica segretamente innamorata di lui. Oltre a lei giocano un ruolo importante nella sua vita Niko, il suo migliore amico, con cui gioca nella squadra di calcio della scuola, i \"Pirati\", Gandalf, il professore di religione, i suoi genitori, e il \"Sognatore\", un giovane supplente di storia e filosofia con cui Leo ha inizialmente un rapporto controverso. Leo all'inizio lo considera uno \"sfigato\", ma l'insegnante riuscir\u00e0 col passare del tempo a coinvolgerlo nelle sue lezioni e a fargli capire l'importanza dei sogni. Nella prima parte della storia si nota il lato pi\u00f9 scherzoso e spensierato del ragazzo, il quale per\u00f2, dopo aver scoperto che Beatrice \u00e8 malata di leucemia, vivr\u00e0 una trasformazione radicale. Infatti Leo prima si reca insieme al padre all'ospedale per donare il sangue a Beatrice, poi le scrive una lettera in cui le confessa i suoi sentimenti, ma a causa di un incidente in motorino non riuscir\u00e0 a consegnargliela. Dopo le vacanze invernali Leo riuscir\u00e0 finalmente a conoscere Beatrice, recandosi a casa sua insieme a Silvia una mattina dopo aver marinato la scuola. Il ragazzo riuscir\u00e0 a confessare alla ragazza i sentimenti che prova per lei, ma Beatrice gli dir\u00e0 che \u00e8 tutto vano, in quanto lei sta per morire. Leo continuer\u00e0 comunque a frequentare Beatrice, che gli far\u00e0 capire che la sua anima gemella in realt\u00e0 \u00e8 Silvia. Il giovane \u00e8 quindi pronto a dichiararsi all'amica sulla \"loro\" panchina al parco, ma il tutto si concluder\u00e0 con la loro separazione. Infatti Silvia, gelosa di Leo, tempo prima aveva dato di proposito all'amico il numero sbagliato di Beatrice, affinch\u00e9 lui non riuscisse a conquistarla.\nVerso la fine della scuola Beatrice muore, nonostante tutte le cure fatte. Dopo le vacanze estive Leo, leggendo una lettera di Silvia, capir\u00e0 i sentimenti dell'amica e canter\u00e0 una serenata per lei sotto la sua casa.\nTrasposizione cinematografica.\nIl film \"Bianca come il latte, rossa come il sangue\"\n\u00e8 uscito nelle sale dal 4 aprile 2013.\nDistribuzione.\nIl libro \u00e8 stato tradotto in diciannove lingue e ha raggiunto il milione di copie nei primi mesi del 2013, diventando cos\u00ec un best seller internazionale .\nAl 2014, nella sola Italia ha venduto oltre 700.000 copie, 170.000 delle quali gi\u00e0 nel primo anno di pubblicazione ."}
{"id": "3836729", "revid": "729019", "url": "https://it.wikipedia.org/wiki?curid=3836729", "title": "Eyrarbakkavegur", "text": "Eyrarbakkavegur (34) \u00e8 una strada della regione islandese del Su\u00f0urland, che dalla citt\u00e0 di Selfoss scende a sud ovest in direzione di \u00deorl\u00e1ksh\u00f6fn, interconnettendosi alla \u00deorl\u00e1kshafnarvegur. Tra Eyrarbakki e \u00deorl\u00e1ksh\u00f6fn transita sullo stretto braccio di sabbia sul mare di Eyrarbakkavegur."}
{"id": "3836732", "revid": "52076", "url": "https://it.wikipedia.org/wiki?curid=3836732", "title": "Nitokerty", "text": ""}
{"id": "3836738", "revid": "52076", "url": "https://it.wikipedia.org/wiki?curid=3836738", "title": "Sanktauef", "text": ""}
{"id": "3836739", "revid": "52076", "url": "https://it.wikipedia.org/wiki?curid=3836739", "title": "Nebtawy", "text": ""}
{"id": "3836741", "revid": "47767", "url": "https://it.wikipedia.org/wiki?curid=3836741", "title": "Lucyna", "text": ""}
{"id": "3836742", "revid": "287204", "url": "https://it.wikipedia.org/wiki?curid=3836742", "title": "Lucienne", "text": ""}
{"id": "3836743", "revid": "4106", "url": "https://it.wikipedia.org/wiki?curid=3836743", "title": "Eugene Cristophe", "text": ""}
{"id": "3836744", "revid": "729019", "url": "https://it.wikipedia.org/wiki?curid=3836744", "title": "Kr\u00fdsuv\u00edkurvegur", "text": "La Kr\u00fdsuv\u00edkurvegur (42) \u00e8 una strada dell'Islanda che da Hafnarfj\u00f6r\u00f0ur scende a sud ovest verso la Su\u00f0urstrandarvegur, transitando nei pressi dell'area geotermale di Kr\u00fdsuv\u00edk e del lago Gr\u00e6navatn."}
{"id": "3836748", "revid": "1386670", "url": "https://it.wikipedia.org/wiki?curid=3836748", "title": "Alekseevskij rajon (Mosca)", "text": ""}
{"id": "3836751", "revid": "52076", "url": "https://it.wikipedia.org/wiki?curid=3836751", "title": "Tepia", "text": ""}
{"id": "3836753", "revid": "1386670", "url": "https://it.wikipedia.org/wiki?curid=3836753", "title": "Mar'ino (rajon di Mosca)", "text": ""}
{"id": "3836765", "revid": "729019", "url": "https://it.wikipedia.org/wiki?curid=3836765", "title": "\u00deorl\u00e1kshafnarvegur", "text": "\u00deorl\u00e1kshafnarvegur (38) \u00e8 una strada della regione islandese del Su\u00f0urland, che dalla citt\u00e0 di Hverager\u00f0i scende a sud in direzione di \u00deorl\u00e1ksh\u00f6fn."}
{"id": "3836767", "revid": "481666", "url": "https://it.wikipedia.org/wiki?curid=3836767", "title": "Duke R. Lee", "text": "Specializzato in western, usava talvolta il nome Duke Lee.\nBiografia.\nIl suo primo film risale al 1913: debutt\u00f2 in \"101 Ranch Film\", un western della 101-Bison. Sar\u00e0 il primo di una carriera che lo vedr\u00e0, in ruoli da protagonista o di caratterista, apparire in 105 film. Lavor\u00f2 anche come aiuto regista in \"The Pointing Finger\", una pellicola del 1919.\nNel 1922, ebbe il ruolo di Buffalo Bill nel serial diretto da Edward Laemmle dal titolo \"In the Days of Buffalo Bill\".\nPresenza costante nel cinema di John Ford con il quale cominci\u00f2 a lavorare nel 1917, Lee apparve sullo schermo per l'ultima volta nel 1946 proprio in un suo film, \"Sfida infernale\", dove ricopriva un ruolo marginale.\nDuke R. Lee mor\u00ec il 1\u00ba aprile 1959 all'et\u00e0 di 77 anni a Los Angeles."}
{"id": "3836774", "revid": "1573940", "url": "https://it.wikipedia.org/wiki?curid=3836774", "title": "Thallomys", "text": "Thallomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Thallomys appartengono roditori di piccole dimensioni, con lunghezza della testa e del corpo tra 120 e 170\u00a0mm, la lunghezza della coda tra 120 e 210\u00a0mm e un peso fino a 116\u00a0g.\nCaratteristiche craniche e dentarie.\nIl cranio ha le ossa inter-orbitali considerevolmente compresse e le creste sopra-orbitali ben sviluppate. La bolla timpanica \u00e8 grande. I molari hanno una struttura delle cuspidi complessa.\nSono caratterizzati dalla seguente formula dentaria:\nAspetto.\nLa pelliccia \u00e8 morbida. I piedi sono corti e larghi, adattati alla vita arboricola. Le dita sono alquanto corte, tranne il quinto dito che appare allungato. La coda \u00e8 pi\u00f9 lunga della testa e del corpo ed \u00e8 ricoperta fittamente di peli e termina solitamente con un ciuffo. Le femmine hanno due paia di mammelle inguinali.\nDistribuzione.\nQuesto genere \u00e8 diffuso nell'Africa orientale e meridionale.\nTassonomia.\nIl genere comprende 4 specie."}
{"id": "3836776", "revid": "344503", "url": "https://it.wikipedia.org/wiki?curid=3836776", "title": "Scott Z. Burns", "text": "Biografia.\nBurns si \u00e8 laureato nel 1985 nell'Universit\u00e0 del Minnesota.\n\u00c8 noto per aver scritto sceneggiature per \"The Bourne Ultimatum\", \"The Informant!\" (2009), e \"Contagion\" (2011), tutti con la partecipazione di Matt Damon. \n\u00c8 inoltre il produttore del documentario Premio Oscar \"Una scomoda verit\u00e0\"."}
{"id": "3836777", "revid": "729019", "url": "https://it.wikipedia.org/wiki?curid=3836777", "title": "Luchetto Grimaldi", "text": "Biografia.\nEra membro della nota casata genovese, figlio di Grimaldo di Oberto. Suo cugino quasi omonimo, Luca Grimaldi, figlio di Ingone di Oberto, fu anch'egli diplomatico e figura di spicco della Genova guelfa di quegli stessi anni.\nDopo aver ricoperto cariche cittadine nella sua citt\u00e0, nel 1242 fu nominato podest\u00e0 di Milano, a seguito della morte di Pagano della Torre, capo della fazione antimperiale e antifedericiana. La fortunata spedizione contro Como, alleata di Federico II, fu condotta personalmente dal Grimaldi che mise a sacco il territorio comasco fino alle porte della citt\u00e0 rivale.\nNegli anni cinquanta acquis\u00ec il controllo del feudo piccolo, ma strategicamente importante, di Pietralata, oggi Prel\u00e0.\nNel 1261 il suo nome figura fra i firmatari del trattato con Michele Paleologo, allora imperatore di Nicea.\nCon la vittoria di Carlo d'Angi\u00f2 a Benevento (febbraio 1266) e il trionfo in tutta Italia della fazione guelfa, i Grimaldi, che avevano da tempo stretto legami con il conte di Provenza, vennero ad assumere una posizione di primo piano nel governo del Comune.\nNella primavera del 1267, Luchetto fu nominato ammiraglio di una flotta di 25 galee destinata alla conquista di Acri, allora alleata dei Veneziani, nell'ambito della cosiddetta guerra di San Saba, \nGiunto ad Acri in agosto, il Grimaldi assalt\u00f2 la cosiddetta torre delle Mosche, che controllava l'imboccatura del porto, e la conquist\u00f2. Poi pose le galee in modo da sbarrare l'entrata e l'uscita delle navi dal porto, per prendere la citt\u00e0 per fame, ma dovette ritirarsi all'arrivo improvviso di 20 galee veneziane al comando di Giacomo Dondulo, che inferse notevoli perdite alla flotta genovese; devastante fu poi in Sicilia, sulla rotta del ritorno, l'inopportuna intromissione da parte del Grimaldi nella sollevazione antiangioina dei ribelli svevi, che catturarono e affondarono alcune galee genovesi.\nMa i fatti diedero ragione al Grimaldi, che, a fronte del clima di opportunistica neutralit\u00e0 che il comune di Genova aveva scelto di perseguire, pot\u00e9 con disinvoltura ottenere i favori del re angioino e svolgere ancora una volta un ruolo di primo piano nella politica della citt\u00e0, sfruttando al meglio, grazie al trattato di alleanza firmato nel giugno 1269 tra Genova e Carlo d'Angi\u00f2, la situazione di particolare privilegio nei commerci con l'Italia meridionale.\nNel 1270 riusc\u00ec inoltre a ottenere l'incarico di podest\u00e0 di Ventimiglia, citt\u00e0 che si trovava in una posizione chiave, tra il territorio genovese e quello provenzale, per gli interessi dei Grimaldi; ma l'elezione fu fortemente avversata dai Curio e ne scaturirono delle lotte tra le fazioni avverse. Contemporaneamente a Genova le eccessive concessioni offerte dai Grimaldi a Carlo I d'Angi\u00f2 accrebbero gli attriti con i Doria e gli Spinola, casate di parte ghibellina, le quali, a seguito di una sollevazione popolare, prendevano la supremazia in citt\u00e0. Convocato a Genova, Luchetto Grimaldi fu costretto all'esilio durante il quale mor\u00ec, probabilmente intorno al 1272.\nEbbe numerosa prole, tra cui Filippo, Pietro e Barnaba, da cui discese la linea dei signori di Boglio (Beuil) nella Contea di Nizza."}
{"id": "3836778", "revid": "767487", "url": "https://it.wikipedia.org/wiki?curid=3836778", "title": "Charlie Margulis", "text": "Nel corso della sua carriera, milit\u00f2 nelle orchestre di Tommy Dorsey, Jimmy Dorsey, Benny Goodman, Artie Shaw, Vincent Lopez e Paul Whiteman.\nSuon\u00f2 con Paul Whiteman nel film \"Il re del jazz\"."}
{"id": "3836784", "revid": "4106", "url": "https://it.wikipedia.org/wiki?curid=3836784", "title": "Paul le Drogo", "text": ""}
{"id": "3836788", "revid": "287204", "url": "https://it.wikipedia.org/wiki?curid=3836788", "title": "Charles P\u00e8lissier", "text": ""}
{"id": "3836789", "revid": "2044019", "url": "https://it.wikipedia.org/wiki?curid=3836789", "title": "La figlia del capitano (miniserie televisiva 2012)", "text": "La figlia del capitano \u00e8 una miniserie televisiva trasmessa su Rai 1 il 9 e il 10 gennaio 2012 e che vede nel cast Primo Reggiani, Vanessa Hessler, Ludovico Fremont ed Edwige Fenech, quest'ultima nei panni della zarina Caterina II di Russia (ma anche co-produttrice del progetto). Fiction tratta dal racconto di Aleksandr Sergeevi\u010d Pu\u0161kin.\nTrama.\nNella Russia della seconda met\u00e0 del Settecento, P\u00ebtr Grinev \u00e8 un viziato aristocratico che per punizione viene inviato dal padre in un avamposto di frontiera ai confini dell'Impero. La vita per lui non sar\u00e0 facilissima nella nuova situazione, ma gli d\u00e0 modo di innamorarsi di Ma\u0161a, la bella figlia del capitano della guarnigione. \u00c8 un amore che non avr\u00e0 vita facile, visto che subir\u00e0 i disturbi del giovane ufficiale Svabrin, anch'egli innamorato di Ma\u0161a. Nel frattempo inizia la rivolta dei cosacchi, guidata dal crudele Pugacev.\nNel secondo ed ultimo episodio, P\u00ebtr si separa da Ma\u0161a e cerca di avvisare l'esercito russo del prossimo arrivo di Pugac\u00ebv, il cui consenso popolare \u00e8 sempre crescente. Mentre gli eventi precipiteranno, P\u00ebtr tenter\u00e0 di salvare non solo la patria, ma anche la ragazza che ama."}
{"id": "3836791", "revid": "125072612", "url": "https://it.wikipedia.org/wiki?curid=3836791", "title": "Blaublitz Akita", "text": "Il \u00e8 una societ\u00e0 calcistica giapponese con sede nella citt\u00e0 di Akita. Nella stagione 2021 milita nella J2 League, la seconda divisione giapponese, per la prima volta nella sua storia.\nStoria.\nFino alla stagione 2009 la squadra era conosciuta con il nome di TDK Sport Club e faceva parte del circolo sportivo riservato agli impiegati della sede di Nikaho dell'eponima azienda di elettronica. Dal 1965, anno della fondazione, fino al 1982, la squadra ha sempre militato nei tornei minori, ottenendo in seguito la promozione nelle leghe regionali. Nel 1984 il TDK ottenne la promozione per il secondo raggruppamento della Japan Soccer League: salvatosi il primo anno a causa dell'annullamento delle retrocessioni, nella stagione successiva ritorn\u00f2 nelle leghe regionali dove rimase fino al 2006, anno in cui ottenne la promozione in Japan Football League.\nNel febbraio 2009 la TDK svincol\u00f2 la squadra dall'orbita aziendale: la societ\u00e0 entr\u00f2 in una fase di transizione che si concluse nel settembre dello stesso anno, con la rifondazione del club come squadra semiprofessionistica e con il nome di Akita Football Club, subito cambiato in Blaublitz Akita in seguito ai risultati di un sondaggio tra i tifosi. Malgrado le vicissitudini societarie, la squadra continua a militare in Japan Football League richiedendo pi\u00f9 volte l'iscrizione alla J. League come membro associato.\nAl termine della stagione 2013 va a formare, assieme ad altre 11 squadre, la nuova terza serie del campionato giapponese, la J3 League, dove ha militato fino alla stagione 2020.\nColori e simboli.\nColori.\nAnche in occasione del passaggio dal regime semiprofessionistico a quello amatoriale il Blaublitz Akita ha mantenuto gli stessi colori societari, vale a dire il nero e il blu.\nSimboli ufficiali.\nFino al 2009 veniva utilizzato uno stemma a forma di scudo diviso in tre parti: la superiore, colorata di azzurro, recava il logo della TDK. La met\u00e0 a destra, era colorata di nero ed era sormontata due lettere bianche \"SC\", mentre la met\u00e0 sinistra, colorata di grigio, recava la sagoma blu scura di un uccello e il disegno bianco del Monte Ch\u014dkai. Tutti questi elementi erano accompagnati da un nastro di colore blu con scritto \"TDK Soccer Club\". Con la rifondazione della societ\u00e0, la forma del logo \u00e8 stata mantenuta, ma il riempimento \u00e8 costituito da un campo blu con strisce bianche, sormontate dalla testa di un Namahage di colore nero attorniato da fulmini color oro.\nStrutture.\nIl Blaublitz Akita gioca le partite interne nell'Akita Athletic Stadium, fondato nel 1941 e pi\u00f9 volte ristrutturato per permettere alla squadra di rispettare i requisiti per una futura iscrizione alla J. League. La squadra ha inoltre usufruito di terreni di gioco meno capienti come il Nikaho Greenfield e l'Akigin Stadium. Gli allenamenti vengono invece svolti in un centro sportivo costruito dalla TDK all'epoca in cui la squadra era a regime amatoriale.\nSociet\u00e0.\nPrecedentemente controllata dalla TDK (rimasta in seguito come sponsor principale del club), a partire dal 12 settembre 2009 la squadra \u00e8 gestita finanziariamente da una societ\u00e0 denominata ."}
{"id": "3836797", "revid": "729019", "url": "https://it.wikipedia.org/wiki?curid=3836797", "title": "La ragazza di fuoco", "text": "La ragazza di fuoco (\"Catching Fire\") \u00e8 un romanzo di fantascienza per ragazzi del 2009 scritto da Suzanne Collins, il secondo della trilogia degli \"Hunger Games\", in cui si prosegue il racconto di Katniss Everdeen e della futuristica nazione di Panem.\nIn seguito agli eventi del primo libro, \"Hunger Games\", una ribellione contro Capitol City monta nei distretti, e Katniss e il suo compagno Peeta sono costretti a ritornare nell'arena in occasione di un'edizione speciale degli Hunger Games. I maggiori temi includono sopravvivenza, controllo governativo, ribellione e interdipendenza vs. indipendenza.\nIl romanzo \u00e8 stato pubblicato negli Stati Uniti il 1\u00ba settembre 2009, mentre in Italia il 2 novembre 2010. \"La ragazza di fuoco\" ha ricevuto parecchi pareri positivi ed elogi riguardanti lo stile, il finale e il sofisticarsi sempre pi\u00f9 della protagonista. Il terzo libro della serie, \"Il canto della rivolta\", \u00e8 stato pubblicato il 24 agosto 2010 negli Stati Uniti; l'uscita italiana \u00e8 avvenuta il 15 maggio 2012. Suzanne Collins ha venduto oltre 50 milioni di copie nell'America settentrionale (soprattutto negli Stati Uniti) e quasi 1 milione di copie in Italia\nAmbientazione.\n\"La ragazza di fuoco\" \u00e8 ambientato nella fittizia nazione di Panem, situata in Nord America, tra le Montagne Rocciose, con capitale Capitol City. Il Distretto 12, dove abita Katniss, la protagonista, \u00e8 collocato in una regione ricca di carbone, Appalachia, in riferimento ai Monti Appalachi (nel versante orientale degli Stati Uniti e del Canada). Ci sono in tutto dodici distretti, oltre al tredicesimo che fu distrutto da Capitol City per estinguere una rivolta accaduta anni prima. Gli Hunger Games hanno luogo in un'arena costruita per l'occasione in una localit\u00e0 non nota, piena di trappole ed insidie, e vi partecipano 24 ragazzi tra i 12 e i 18 anni, i quali combatteranno fino alla morte finch\u00e9 non ne rimarr\u00e0 uno solo in vita. Funzione degli Hunger Games \u00e8 tenere a bada la popolazione pi\u00f9 povera e quindi pi\u00f9 motivata a ribellarsi offrendo al pubblico un sadico spettacolo con il quale intrattenersi.\nTrama.\nDopo aver vinto la 74\u00aa edizione degli Hunger Games, Katniss Everdeen e Peeta Mellark si trasferiscono nelle loro nuove abitazioni nel Villaggio dei Vincitori nel Distretto 12, il distretto pi\u00f9 povero di Panem. Il giorno stesso in cui Katniss e Peeta stanno per iniziare il Tour della Vittoria per i distretti, il presidente Snow viene a farle visita. Snow le rivela di sentirsi beffato dalla minaccia di suicidio sua e di Peeta che ha consentito loro la vittoria. Il suo atto, spiega il presidente, avrebbe generato sentimenti rivoluzionari tra gli abitanti dei vari distretti. Infine, le ordina di convincere non solo gli abitanti di Panem, ma anche lui, che il suo gesto non era un segno di sfida nei confronti della capitale ma un atto di amore folle per Peeta.\nLa prima tappa del Tour della Vittoria \u00e8 il Distretto 11, paese natale dell'amica e alleata di Katniss negli Hunger Games, Rue, prima che morisse. Durante la cerimonia, Katniss tiene un discorso molto breve agli abitanti del distretto ringraziando le famiglie dei tributi deceduti. Alla fine, un vecchio fischietta la melodia che Rue utilizzava per Katniss all'interno dell'arena, e l'intera folla fa lo stesso gesto che Katniss aveva usato per dare l'ultimo saluto a Rue. Katniss viene portata via da Peeta, ma non prima che riesca a scorgere i Pacificatori sparare in testa al vecchio che aveva cominciato a fischiare la melodia.\nKatniss e Peeta proseguono il loro tour per tutti i dodici distretti fino a Capitol City. Durante un'intervista, Peeta chiede la mano di Katniss pubblicamente, davanti alle telecamere, sperando cos\u00ec di risolvere la controversia tra Katniss e il presidente Snow. Nonostante questo, Katniss viene a sapere che i loro tentativi di sopprimere la ribellione nei distretti sono falliti.\nPoco dopo essere tornati al Distretto 12, Katniss scopre un tentativo di rivolta nel Distretto 8, e decide di parlarne con Gale, il suo migliore amico, il quale intende seguire quell'esempio. I due si incontrano nel bosco, dove Katniss propone di fuggire ma Gale rifiuta accusandola di voler abbandonare il Distretto 12 dopo aver scatenato una ribellione: i due litigano. Le cose si complicano quando i vecchi Pacificatori del Distretto 12 vengono sostituiti da altri pi\u00f9 intolleranti, e che nessuno osa contrastare. Gale viene per\u00f2 frustato a sangue per aver cacciato fuori dalla recinzione ed esser stato scoperto, e Katniss cerca di fermare il capo dei Pacificatori, aiutata da Peeta, Haymitch e Darius, un ex pacificatore amico di Katniss che, a causa del suo intervento in favore di Gale, viene reso un senza-voce, e in seguito torturato e ucciso.\nRitiratasi nella foresta oltre la recinzione, Katniss incontra due fuggiasche dal Distretto 8, Bonnie e Twill. Le donne credono che il Distretto 13 non sia stato totalmente distrutto da Capitol City, teoria avanzata per via del filmato stesso delle rovine che la televisione trasmette frequentemente, e che \u00e8 sempre lo stesso filmato con gli stessi particolari.\n\u00c8 per\u00f2 l'Edizione della Memoria: infatti, quando Capitol City sconfisse i tredici distretti ribelli annientando il tredicesimo e istituendo cos\u00ec gli Hunger Games, decise che ogni 25 anni si sarebbe svolta un'edizione speciale dei giochi, chiamata appunto \"Edizione della Memoria\". Gli strateghi scrissero cos\u00ec diverse pergamene, contenenti varianti applicabili ai normali giochi, per ricordare ai distretti sconfitti i vari elementi che portarono Capitol City alla vittoria. Fino ad ora sono state aperte due pergamene:\nCos\u00ec quella sera viene annunciato che, per la 75\u00aa edizione degli Hunger Games, 24 dei vincitori ancora in vita dei precedenti Hunger Games sono costretti a venire di nuovo sorteggiati e a ritornare nell'arena (\"per ricordare ai ribelli che neanche i pi\u00f9 forti di loro possono sconfiggere Capitol City, i tributi siano scelti tra i vincitori ancora in vita\"). Katniss capisce che verr\u00e0 selezionata, essendo l'unica femmina vincitrice nel suo Distretto. Durante l'estrazione, esce fuori il nome di Haymitch, ma Peeta si offre al posto suo. Katniss decide di far vincere Peeta e fa promettere a Haymitch di proteggerlo a scapito della sua stessa vita. Nei giorni successivi sar\u00e0 lo stesso Peeta a stimolare i due ad allenarsi.\nDurante i Giochi, Katniss e Peeta si alleano con altri due vincitori: Finnick Odair, un ragazzo di 24 anni riuscito a sopravvivere nell'arena a soli 14 anni, e Mags, una donna di 80 anni, mentore di Finnick, entrambi del Distretto 4. Dopo la morte di Mags, Katniss, Peeta e Finnick uniscono le loro forze con quelle di Johanna Mason, una ventunenne sarcastica e spesso crudele del Distretto 7, e Beetee e Wiress, un anziano e una quarantenne eccezionalmente intelligenti del Distretto 3. Wiress dimostra subito la sua genialit\u00e0 rivelando a Katniss che l'arena \u00e8 strutturata come un orologio, in cui varie calamit\u00e0 si abbattono in una determinata zona dell'arena in un'ora precisa.\nDopo che Wiress viene uccisa, il gruppo concorda assieme a Beetee un piano per fulminare gli avversari sulla spiaggia con del filo metallico collegato a un albero che attira i fulmini. Negli ultimi capitoli, Katniss riesce a dirigere il fulmine nel campo di forza che circonda l'arena, distruggendola. Perde i sensi, e quando si risveglia si ritrova a bordo di un hovercraft diretto al Distretto 13. Con lei ci sono Finnick, Beetee, Plutarch Heavensbee (Capo Stratega del 75\u00b0 Hunger Games) e Haymitch, da cui apprende che Peeta, Johanna e Enobaria (un tributo del Distretto 2) sono stati catturati da Capitol City. Katniss viene informata del piano stabilito tra alcuni concorrenti che prevedeva di mantenere lei e Peeta in vita, in cui Beetee avrebbe dovuto distruggere il campo di forza cos\u00ec come aveva fatto lei. E viene a scoprire da Gale, anche lui a bordo dell'hovercraft, che il Distretto 12 \u00e8 stato distrutto.\nTemi.\nUno dei temi principali del romanzo \u00e8 la sopravvivenza. Un altro dei temi \u00e8 interdipendenza contro indipendenza. Katniss e Peeta possono essere entrambi considerati interdipendenti. Essi si aiutano\nl'un l'altro per sopravvivere, dando maggiore importanza alla vita dell'altro. Questo aumenta le possibilit\u00e0 di ognuno di venire uccisi.\nIl controllo governativo \u00e8 un altro dei temi principali della serie. Dopo la sconfitta di un precedente tentativo di ribellione, Capitol City impone ai suoi cittadini di sottostare a regole restrittive. Ad esempio, la 75\u00aa edizione annuale degli Hunger Games obbliga Katniss e Peeta a ritornare nuovamente a combattersi. Vengono mandati nuovi Pacificatori nei vari distretti cos\u00ec da reprimere ogni fervore rivoluzionario da parte degli abitanti. Altri temi presenti nel libro includono moralit\u00e0, obbedienza, sacrificio, redenzione, amore e legge.\nAdattamento cinematografico.\nDal libro \u00e8 stato tratto un film, uscito nelle sale statunitensi il 22 novembre 2013 e in quelle italiane il 27 novembre. La regia \u00e8 affidata a Francis Lawrence. Nel cast figurano Jena Malone nel ruolo di Johanna Mason, Philip Seymour Hoffman nel ruolo di Plutarch Heavensbee, Lynn Cohen nel ruolo di Mags, Sam Claflin nel ruolo di Finnick, e Jeffrey Wright nel ruolo di Beetee."}
{"id": "3836803", "revid": "729019", "url": "https://it.wikipedia.org/wiki?curid=3836803", "title": "Landmannalei\u00f0", "text": "Landmannalei\u00f0 (F225) \u00e8 una strada dell'Islanda che collega la Sprengisandur con la Fjallabakslei\u00f0 nyr\u00f0ri nei pressi del lago Frostasta\u00f0avatn. \u00c8 utilizzata come deviazione della Sprengisandur per raggiungere il Landmannalaugar da Hella, a poca distanza dal suo termine."}
{"id": "3836806", "revid": "729019", "url": "https://it.wikipedia.org/wiki?curid=3836806", "title": "Adolf Op\u00e1lka", "text": "Nato nel 1915 a Re\u0161ice, piccolo centro della Moravia Meridionale, ufficiale dell'esercito cecoslovacco, Adolf Op\u00e1lka fu il capo di un gruppo di connazionali, addestrati dallo \"Special Operations Executive\" britannico che, il 27 maggio 1942, nei pressi di Praga, port\u00f2 a termine l'attentato, Operazione Anthropoid, contro il generale delle SS Reinhard Heydrich, \"Reichsprotektor\" di Boemia e Moravia, mentre a bordo dell'auto di ordinanza, una Mercedes-Benz nera decappottabile, si dirigeva verso l'aeroporto di Ruzyn\u011b.\nJozef Gab\u010d\u00edk tent\u00f2 per primo di colpire il generale tedesco con il mitra, ma l'arma (uno sten) si incepp\u00f2, Jan Kubi\u0161, altro componente del gruppo, lanci\u00f2, allora, una bomba a mano contro l'auto ferendo gravemente il gerarca nazista.\nHeydrich, ricoverato in ospedale per le gravi ferite, mor\u00ec il 4 giugno per setticemia. Sei giorni dopo, il 10 giugno, per rappresaglia le truppe naziste rasero al suolo il villaggio agricolo di Lidice, a sedici chilometri da Praga.\nDopo l'attentato, il commando si era rifugiato in una cripta della chiesa praghese dei Santi Cirillo e Metodio. I tedeschi, scoperto il rifugio, per una delazione, il 18 giugno dello stesso anno, circondarono l'edificio. Tre membri del gruppo furono uccisi nel combattimento. Altri quattro compagni, tra cui Op\u00e1lka, preferirono suicidarsi per evitare la cattura."}
{"id": "3836811", "revid": "1573940", "url": "https://it.wikipedia.org/wiki?curid=3836811", "title": "Thamnomys", "text": "Thamnomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Thamnomys appartengono roditori di piccole dimensioni, con lunghezza della testa e del corpo tra 125 e 156\u00a0mm, la lunghezza della coda tra 160 e 215\u00a0mm e un peso fino a 66\u00a0g.\nCaratteristiche craniche e dentarie.\nIl cranio ha un rostro lungo e una scatola cranica ampia. Le creste sopra-orbitali sono robuste. La bolla timpanica \u00e8 di medie dimensioni.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e soffice, in alcuni individui \u00e8 crespa. I piedi sono corti e larghi, adattati alla vita arboricola. Il quinto dito \u00e8 lungo quasi quanto il secondo. Le dita sono generalmente corte, l'alluce \u00e8 relativamente lungo, munito di un artiglio e non pienamente opponibile. La coda \u00e8 pi\u00f9 lunga della testa e del corpo, ricoperta fittamente di peli e con un ciuffo terminale. Le femmine hanno due paia di mammelle inguinali.\nDistribuzione.\nQuesto genere \u00e8 diffuso nell'Africa centrale.\nTassonomia.\nIl genere comprende 3 specie:"}
{"id": "3836812", "revid": "52076", "url": "https://it.wikipedia.org/wiki?curid=3836812", "title": "Irimaatenra", "text": ""}
{"id": "3836817", "revid": "435288", "url": "https://it.wikipedia.org/wiki?curid=3836817", "title": "Andrew Scott (1976)", "text": ""}
{"id": "3836821", "revid": "52076", "url": "https://it.wikipedia.org/wiki?curid=3836821", "title": "Aakheperra-setepenra", "text": ""}
{"id": "3836825", "revid": "52076", "url": "https://it.wikipedia.org/wiki?curid=3836825", "title": "Usermaatra-setepenamon", "text": ""}
{"id": "3836826", "revid": "98911418", "url": "https://it.wikipedia.org/wiki?curid=3836826", "title": "Teorema dell'approssimazione simpliciale", "text": "In matematica, il teorema dell'approssimazione simpliciale \u00e8 un risultato fondamentale per la topologia algebrica, che garantisce che le mappature continue possano essere approssimate (mediante una leggera deformazione) da quelle che sono funzioni definite a pezzi del tipo pi\u00f9 semplice. \nApplicazione.\nEsso si applica alle mappature tra spazi ricavati da simplessi \u2013 cio\u00e8, da complessi simpliciali. La mappatura continua generale fra tali spazi pu\u00f2 essere rappresentata in modo approssimato dal tipo di mappatura che \u00e8 (\"affine\"-) lineare su ogni simplesso in un altro simplesso, al costo (i) della sufficiente suddivisione baricentrica dei simplessi sia del dominio che dell'intervallo, e (ii) della sostituzione della mappatura effettiva con una omotopica. \nQuesto teorema fu dimostrato per la prima volta da L.E.J. Brouwer, mediante l'uso del teorema di rivestimento di Lebesgue (un risultato basato sulla compattezza). Esso serv\u00ec a porre su basi rigorose la teoria dell'omologia di quel periodo \u2013 il primo decennio del XX secolo \u2013 poich\u00e9 dimostrava che l'effetto topologico delle mappature continue (sui gruppi di omologia) poteva in un determinato caso essere espresso in modo finitario. Ci\u00f2 deve essere visto sullo sfondo della scoperta, fatta a quel tempo, che la continuit\u00e0 era in generale compatibile, in talune altre aree, con situazioni patologiche. Ci\u00f2 diede inizio, si potrebbe dire, all'era della topologia combinatoria.\nC'\u00e8 un ulteriore \"teorema dell'approssimazione simpliciale per le omotopie\", che afferma che un'omotopia tra mappature continue pu\u00f2 essere ugualmente approssimata da una versione combinatoria."}
{"id": "3836829", "revid": "729019", "url": "https://it.wikipedia.org/wiki?curid=3836829", "title": "Isola di Sibirjakov", "text": "L'isola di Sibirjakov (in russo \u041e\u0441\u0442\u0440\u043e\u0432 \u0421\u0438\u0431\u0438\u0440\u044f\u043a\u043e\u0432\u0430, \"ostrov Sibirjakova\") \u00e8 un'isola russa bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Circondario federale della Siberia.\nNon va confusa con l'omonima isola che si trova nel Territorio del Litorale, a sud di Vladivostok.\nGeografia.\nL'isola \u00e8 situata nella parte meridionale del mare di Kara, a circa 36\u00a0km dalla penisola del Tajmyr, all'estremit\u00e0 settentrionale del golfo dello Enisej. A sud-ovest, dista 37\u00a0km dalla penisola di Gyda e 30\u00a0km dall'isola Olenij ed \u00e8 da essa separata dallo stretto di Ovcyn (\u043f\u0440\u043e\u043b\u0438\u0432 \u041e\u0432\u0446\u044b\u043d\u0430, \"proliv Ovcyna\"). Insieme alle acque costiere, fa parte della Riserva naturale del Grande Artico.\nL'isola ha una lunghezza di 38\u00a0km e una larghezza massima di 27\u00a0km. La superficie \u00e8 di 846,7\u00a0km\u00b2.\nLe coste sono piatte e gran parte diritte e si sviluppano per 129,7\u00a0km. Fanno eccezione la parte sud-orientale e sud-occidentale che sono costituite da piccole baie, protette dal mare da isolotti minori e da banchi di sabbia.\nIl territorio, composto da vegetazione della tundra artica, \u00e8 una pianura ondulata, paludosa, che raggiunge un'elevazione massima di 33\u00a0m s.l.m.; \u00e8 disseminato di numerosi fiumi che sfociano in tutte le direzioni, il pi\u00f9 lungo dei quali, la Glubokaja (\u0440\u0435\u043a\u0430 \u0413\u043b\u0443\u0431\u043e\u043a\u0430\u044f, \"reka Glubokaja\"), si estende per 18\u00a0km. Molti fiumi hanno come sorgente altrettanti piccoli laghi.\nDa ottobre a luglio l'isola \u00e8 circondata di ghiaccio.\nStoria.\nL'isola deve il nome all'esploratore finlandese Adolf Erik Nordenski\u00f6ld, che nel 1878 la battezz\u00f2 in onore del finanziatore delle sue spedizioni, Aleksandr Michajlovi\u010d Sibirjakov, conosciuto anche come esploratore della Siberia e possessore di miniere d'oro."}
{"id": "3836830", "revid": "52076", "url": "https://it.wikipedia.org/wiki?curid=3836830", "title": "Hotepsekhemuy", "text": ""}
{"id": "3836833", "revid": "124532536", "url": "https://it.wikipedia.org/wiki?curid=3836833", "title": "Fjallabakslei\u00f0 nyr\u00f0ri", "text": "Fjallabakslei\u00f0 nyr\u00f0ri (F208) \u00e8 una strada dell'Islanda che collega la Sprengisandur (F26) a nord con la Hringvegur a sud. L'interconnessione con la Sprengisandur avviene poco a sud del lago \u00de\u00f3risvatn, tra i laghi Hrauneyjal\u00f3n e Kr\u00f3ksl\u00f3n (noto anche come Sig\u00f6ldul\u00f3n). Poco pi\u00f9 a nord del lago Frostasta\u00f0avatn si interconnette con la Landmannalei\u00f0 (F225), per poi raggiungere il Landmannalaugar poco pi\u00f9 a sud."}
{"id": "3836834", "revid": "52076", "url": "https://it.wikipedia.org/wiki?curid=3836834", "title": "Reneb", "text": ""}
{"id": "3836835", "revid": "52076", "url": "https://it.wikipedia.org/wiki?curid=3836835", "title": "Nynetjer", "text": ""}
{"id": "3836840", "revid": "1154737", "url": "https://it.wikipedia.org/wiki?curid=3836840", "title": "Ness (fiume)", "text": "Il Ness (in lingua gaelica scozzese \"Abhainn Nis\") \u00e8 un fiume che nasce dal Loch Ness in Scozia e sfocia nel mare nei pressi di Inverness e del Moray Firth.\nSito.\nNella sua parte terminale il fiume scorre attraverso la citt\u00e0 di Inverness e lambisce la base della collina sulla quale si erge il Castello di Inverness. Lungo il fiume vi \u00e8 il \"Teatro Eden Court\", uno dei pi\u00f9 grandi teatri della Scozia e la Cattedrale di San Andrews. Nel tratto cittadino \u00e8 attraversato da diversi ponti che collegano le due parti della citt\u00e0 che il fiume divide. Fra gli altri spicca il \"Greig Street Bridge\", ponte sospeso realizzato nel 1881. A monte del centro di Inverness si trovano le isole Ness che sono molto popolari per passeggiate nella natura e possiedono una notevole variet\u00e0 di vegetazione. Lungo le rive cittadine i pescatori pescano il salmone. Spesso si possono vedere le foche nuotare cos\u00ec come gli aironi, balestrucci e gabbiani che si immergono nelle sue acque. Lungo le rive del fiume esistono lunghi filari di alberi di tiglio. Il porto di Inverness \u00e8 situato alla foce del fiume Ness, dove c'\u00e8 anche una recente costruzione che offre ormeggio a yacht privati e altre imbarcazioni.\nIl primo avvistamento registrato del mostro di Loch Ness avvenne nel fiume Ness nel 565."}
{"id": "3836842", "revid": "1573940", "url": "https://it.wikipedia.org/wiki?curid=3836842", "title": "Carpomys", "text": "Carpomys () \u00e8 un genere di Roditori della famiglia dei Muridae.\nDescrizione.\nAl genere Carpomys appartengono roditori di piccole dimensioni, con lunghezza della testa e del corpo tra 195 e 200\u00a0mm, la lunghezza della coda tra 156 e 211\u00a0mm e un peso fino a 185\u00a0g.\nIl cranio presenta delle ossa frontali compresse ed \u00e8 privo delle creste sopra-orbitali. La scatola cranica \u00e8 rotonda e robusta. Il rostro \u00e8 corto. La bolla timpanica \u00e8 di dimensioni moderate.\nSono caratterizzati dalla seguente formula dentaria:\nLa pelliccia \u00e8 densa, i piedi sono larghi, adattati alla vita arboricola, sebbene l'alluce sia munito di un artiglio e non sia opponibile. Il quinto dito \u00e8 allungato. La coda \u00e8 ricoperta fittamente di peli. Le femmine hanno due paia di mammelle inguinali.\nDistribuzione.\nQuesto genere \u00e8 endemico delle Filippine.\nTassonomia.\nIl genere comprende 2 specie."}
{"id": "3836845", "revid": "318922", "url": "https://it.wikipedia.org/wiki?curid=3836845", "title": "Supercopa Sulamericana", "text": ""}
{"id": "3836850", "revid": "287204", "url": "https://it.wikipedia.org/wiki?curid=3836850", "title": "Frostasta\u00f0avatn", "text": "Il Frostasta\u00f0avatn \u00e8 un lago dell'Islanda che si trova nei pressi dell'intersezione delle strada di Landmannalei\u00f0 e Fjallabakslei\u00f0 nyr\u00f0ri, poco pi\u00f9 a nord del Landmannalaugar."}
{"id": "3836852", "revid": "767487", "url": "https://it.wikipedia.org/wiki?curid=3836852", "title": "Johannes Carsten Hauch", "text": "Studente di scienze naturali, pass\u00f2 lunghi periodi in Italia, per poi succedere a Oehlenschlager all'Universit\u00e0 di Copenaghen.\nQuest'ultimo fu suo maestro e mentore: tutte le poesie, i drammi e i romanzi di Hauch si riconoscono nello stile del maestro.\nRiposa al Cimitero acattolico di Roma."}
{"id": "3836857", "revid": "767487", "url": "https://it.wikipedia.org/wiki?curid=3836857", "title": "Poul Nielson", "text": "\u00c8 stato ministro e commissario europeo.\nBiografia.\nFormazione e carriera professionale.\nNielson frequent\u00f2 la scuola superiore presso la contea di Nassau nello stato di New York, diplomandosi nel 1961. Nel 1963 consegu\u00ec anche il diploma danese.\nNielson si laure\u00f2 in scienze politiche presso l'universit\u00e0 di Aarhus nel 1972. Dopo la laurea tenne delle lezioni presso la NATO a Roma e fu esaminatore esterno presso l'Istituto di scienze politiche di Aarhus nel 1978-79.\nCarriera politica.\nSia il padre che il nonno di Nielson erano militanti socialdemocratici. Nel 1966 Nielson fu nominato presidente nazionale dell'organizzazione giovanile del partito socialdemocratico Frit Forum. Svolse l'incarico anche l'anno successivo.\nNel 1971 Nielson fu eletto al Folketing. L'anno successivo fu nominato delegato presso l'Assemblea generale delle Nazioni Unite. Fece parte anche dell'Assemblea parlamentare del Consiglio d'Europa. Nel 1973 lasci\u00f2 il seggio parlamentare e nel 1974 entr\u00f2 nel ministero degli affari esteri, dove rimase fino al 1979. Tra 1974 e 1979 presiedette inoltre il comitato del partito socialdemocratico per la politica estera, di cui faceva parte dal 1965. Fu eletto nuovamente al Folketing nel 1977 e nominato nuovamente delegato presso l'Assemblea generale delle Nazioni Unite. Tra il 1977 e il 1979 presiedette il movimento europeo della Danimarca.\nMinistro.\nNel 1979 Nielson fu nominato presidente della commissione parlamentare per il commercio e l'industria e ministro dell'energia. Rimase ministro fino al 1982. Dal 1984 al 1994 presiedette il comitato del partito socialdemocratico per la politica energetica.\nTra il 1984 e il 1985 Nielson non fu membro del Folketing e diresse il dipartimento politico del ministero degli esteri. Nel 1985-86 fu consulente della Scuola danese di amministrazione. Nel 1986 fu rieletto al Folketing ed in seguito ne fece parte ininterrottamente fino al 1999. Dal 1986 al 1994 fece parte del Consiglio nordico. Tra gli anni Ottanta ed i primi anni Novanta Nielson fece parte dei consigli di amministrazione di una serie di imprese.\nNel 1994 Nielson fu nominato ministro della cooperazione allo sviluppo. Svolse l'incarico fino al 1999, quando fu indicato dal governo danese come commissario europeo della Danimarca.\nCommissario europeo.\nNielson entr\u00f2 in carica come Commissario europeo per lo Sviluppo e gli aiuti umanitari nell'ambito della Commissione Prodi e rimase in carica dal settembre 1999 al novembre 2004. Durante il suo mandato venne firmata la Convenzione di Cotonou.\nAttivit\u00e0 successive.\nDopo la fine del mandato da commissario europeo Nielson \u00e8 tornato a presiedere il comitato del partito socialdemocratico per la politica estera. \u00c8 stato nominato membro del comitato consultivo del segretario generale dell'ONU sull'acqua.\nNielson insegna politica europea e discipline dello sviluppo presso l'universit\u00e0 di Aalborg.\nVita personale.\nNielson \u00e8 sposato ed ha tre figli."}
{"id": "3836870", "revid": "2048388", "url": "https://it.wikipedia.org/wiki?curid=3836870", "title": "Campionati del mondo di duathlon long distance del 2004", "text": "I Campionati del mondo di duathlon long distance del 2004 si sono tenuti a Fredericia, Danimarca.\nLa gara maschile \u00e8 stata vinta dallo statunitense Greg Watson, mentre quella femminile dalla tedesca Ulrike Schwalbe."}
{"id": "3836871", "revid": "253269", "url": "https://it.wikipedia.org/wiki?curid=3836871", "title": "Ruth Royce", "text": "Biografia.\nNata nel Missouri, Ruth Royce era un'attrice di vaudeville che lavor\u00f2 anche nel cinema all'epoca del muto. \nSpecializzata in ruoli western, nell'arco di otto anni, dal 1919 al 1927, apparve in una trentina di pellicole, tra cui anche alcuni serial come \"The Vanishing Dagger\" e \"In the Days of Buffalo Bill\".\nIl suo ultimo film fu, nel 1927, \"Code of the Cow Country\". Mor\u00ec a Los Angeles, il 7 maggio 1971 all'et\u00e0 di 78 anni."}
{"id": "3836874", "revid": "110157", "url": "https://it.wikipedia.org/wiki?curid=3836874", "title": "M\u00e1slovice", "text": "M\u00e1slovice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836875", "revid": "287204", "url": "https://it.wikipedia.org/wiki?curid=3836875", "title": "Maslovice", "text": ""}
{"id": "3836876", "revid": "585241", "url": "https://it.wikipedia.org/wiki?curid=3836876", "title": "Corno Miller", "text": "Il Corno Miller ( ) \u00e8 una montagna del Gruppo dell'Adamello nelle Alpi Retiche meridionali. Si trova in Lombardia (provincia di Brescia).\nCaratteristiche.\nLa montagna \u00e8 collocata alla testata della Val Miller e della Val Salarno. Il \"Passo dell'Adamello\" la separa dall'Adamello.\nLa cima si trova all'interno del territorio comunale di Saviore dell'Adamello sebbene a pochissimi metri dal confine con il comune di Sonico.\nSalita alla vetta.\nSi pu\u00f2 salire sulla vetta partendo dal Rifugio Serafino Gnutti (2.166\u00a0m)."}
{"id": "3836878", "revid": "106456", "url": "https://it.wikipedia.org/wiki?curid=3836878", "title": "San Gerardo di Toul", "text": ""}
{"id": "3836879", "revid": "24443", "url": "https://it.wikipedia.org/wiki?curid=3836879", "title": "Cima Miller", "text": ""}
{"id": "3836882", "revid": "1573940", "url": "https://it.wikipedia.org/wiki?curid=3836882", "title": "Oenomys", "text": "Oenomys () \u00e8 un genere di Roditori della famiglia dei Muridae.\nDescrizione.\nAl genere Oenomys appartengono roditori di piccole dimensioni, con lunghezza della testa e del corpo tra 105 e 180\u00a0mm, la lunghezza della coda tra 140 e 205\u00a0mm e un peso fino a 121\u00a0g.\nIl cranio ha un piccolo osso inter-orbitale e creste sopra-orbitali ben sviluppate. Il rostro \u00e8 lungo e robusto. Il palato \u00e8 stretto, la bolla timpanica \u00e8 grande. I molari sono grandi e con le cuspidi prominenti.\nSono caratterizzati dalla seguente formula dentaria:\nI: formula_1; C: formula_2; Pm: formula_3; M: formula_4\nLa pelliccia \u00e8 soffice e lanosa, con dei peli fini e lunghi che ne fuoriescono. \u00c8 caratterizzato dal colore rossiccio dei lati del naso. Le orecchie sono grandi, rotonde e ricoperte di peli. La pianta dei piedi \u00e8 priva di peli e munita di 5 cuscinetti ben sviluppati. Il quinto dito del piede \u00e8 alquanto allungato. La coda \u00e8 scarsamente ricoperta di peli ed \u00e8 pi\u00f9 lunga della testa e del corpo. Ha circa 12 anelli di scaglie per centimetro. Le femmine hanno due paia di mammelle pettorali e due inguinali. Alcuni individui possono avere solo un paio, oppure nessuno, di mammelle pettorali.\nDistribuzione.\nQuesto genere \u00e8 diffuso nell'Africa subsahariana.\nTassonomia.\nIl genere comprende 2 specie."}
{"id": "3836883", "revid": "110157", "url": "https://it.wikipedia.org/wiki?curid=3836883", "title": "M\u011b\u0161ice", "text": "M\u011b\u0161ice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836884", "revid": "287204", "url": "https://it.wikipedia.org/wiki?curid=3836884", "title": "Mesice", "text": ""}
{"id": "3836891", "revid": "1442080", "url": "https://it.wikipedia.org/wiki?curid=3836891", "title": "Pretoria Challenger 1990 - Singolare", "text": "Il tabellone singolare del Pretoria Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Martin Sinner (tds n. 6). In finale ha sconfitto Wayne Ferreira con il punteggio di 6-4, 6-4."}
{"id": "3836894", "revid": "287204", "url": "https://it.wikipedia.org/wiki?curid=3836894", "title": "Miro\u0161ovice", "text": "Miro\u0161ovice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836896", "revid": "287204", "url": "https://it.wikipedia.org/wiki?curid=3836896", "title": "Mirosovice", "text": ""}
{"id": "3836897", "revid": "1543377", "url": "https://it.wikipedia.org/wiki?curid=3836897", "title": "Antonio Melandri", "text": "Biografia.\nInizialmente studi\u00f2 e si esib\u00ec come oboista, poi, incoraggiato per la bella voce, studi\u00f2 canto a Milano. Il debutto avvenne nel 1923 al Teatro Coccia di Novara in \"Lucia di Lammermoor\".\nCant\u00f2 al Teatro alla Scala dal 1926 al 1934 e si esib\u00ec nei maggiori teatri italiani (La Fenice di Venezia, Comunale di Firenze, San Carlo di Napoli), in Europa e Sudamerica fino ai primi anni 40. In particolare fu molto apprezzato al Teatro Col\u00f3n di Buenos Aires.\nPossedeva un repertorio assai vasto, orientato prevalentemente verso il repertorio di tenore drammatico e in particolare quello verista (la sua voce fu paragonata a quella di Aureliano Pertile). Le opere interpretate con maggior frequenza furono: \"La traviata\", \"Otello\" (di Verdi esegu\u00ec anche l'incompiuta \"Re Lear\"), \"Il crepuscolo degli dei\", \"Turandot\", \"La fanciulla del West\", \"Carmen\", \"Cavalleria rusticana\", \"Isabeau\", \"Fedora\", \"La campana sommersa\".\nInsegn\u00f2 al Conservatorio Giovanni Battista Martini di Bologna, dove form\u00f2, tra gli altri, il basso Ferruccio Mazzoli e i tenori Gianni Raimondi e Luciano Saldari."}
{"id": "3836898", "revid": "767487", "url": "https://it.wikipedia.org/wiki?curid=3836898", "title": "Missincat", "text": " Ha raggiunto il successo in Germania, dopo essersi trasferita a Berlino.\nBiografia.\nCresce artisticamente nella sua citt\u00e0 natale, Milano, dove suona come bassista per un gruppo pop locale, Le Vertigini.\nNel dicembre 2006, usando il soprannome MissinCat, fonda il suo progetto solista. Nell'aprile di quell'anno vince il prestigioso concorso dell'Heineken Jammin' Festival ma il 16 giugno non pu\u00f2 salire sul palco dell'evento che fu rinviato per il maltempo. Nell'estate del 2007 si trasferisce a Berlino in cerca di ispirazione musicale, e trova il successo in Germania. In ottobre 2008 \u00e8 supporter delle date tedesche del tour di Amy Winehouse e Missincat suona ad Amburgo, Monaco di Baviera, Colonia e Berlino davanti a migliaia di persone.\nFacendo la spola tra Milano e Berlino, registra i brani del suo primo album. La sua musica \u00e8 scarna, solo chitarra acustica e poco altro.\nGrazie ai brani messi su Myspace viene notata dall'etichetta discografica indipendente tedesca Revolver, che la mette sotto contratto.\nIl 20 febbraio 2009 pubblica il suo primo album \"Back on My Feet\", il singolo omonimo viene messo in rotazione sulle radio tedesche, mentre un suo brano viene usato dalla Nintendo per una campagna pubblicitaria. Suona, oltre che in Europa, anche in Australia e Stati Uniti, salendo sul palco del South by Southwest.\nNell'ottobre 2010 si sposta a Stoccolma, dove lavora con il produttore svedese Sonny Boy Gustafsson al suo nuovo album che esce in Germania, sempre per la Revolver, nel marzo 2011 e che si intitola \"Wow\". In questo disco la voce di Missincat \u00e8 arricchita dal suono di altri strumenti, come il banjo, il mellotron, gli archi e la celesta. Fa parte dell'album anche un duetto con la cantante svedese Miss Li e con l'italiano Dente.\nIl singolo in italiano \"Capita\" \u00e8 cantato proprio con Dente e di questo brano viene realizzato un video diffuso nel giugno 2011 diretto da Daniel Wangen.\nTra il 2012 e il 2013 partecipa come autrice ed interprete alla scrittura delle colonne sonore prima del film italo-tedesco \"Omamamia\" e poi della pellicola di S\u00f6nke Wortmann \"Scho\u00dfgebete\".\nNel 2015 pubblica il suo terzo album \"Wirewalker\" che segna un forte cambiamento stilistico anche frutto della collaborazione con i produttori Johannes Saal e Berend Intelmann.\nNel 2019 \u00e8 uscito un suo nuovo album \"10\" che sta ad indicare il decimo anno di attivit\u00e0."}
{"id": "3836903", "revid": "287204", "url": "https://it.wikipedia.org/wiki?curid=3836903", "title": "Modletice", "text": "Modletice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3836909", "revid": "1776051", "url": "https://it.wikipedia.org/wiki?curid=3836909", "title": "Amsterdamsche Football Club Ajax 1998-1999", "text": "Questa pagina raccoglie i dati riguardanti l'Amsterdamsche Football Club Ajax nelle competizioni ufficiali della stagione 1998-1999.\nStagione.\nQuesta stagione inizia senza Michael Laudrup che si \u00e8 ritirato, inoltre in gennaio i fratelli Frank e Ronald de Boer passano al ; arrivano invece Benni McCarthy, Jesper Gr\u00f8nkj\u00e6r e Giorgi Kinkladze.\nSi inizia con la Johan Cruijff Schaal, nella quale l'Ajax viene battuto 2-0 dal . Gli olandesi partecipano poi alla Champions League, ma finiscono ultimi con sette punti (frutto di due vittorie, un pareggio e tre sconfitte) in un girone che comprende anche , e . Intanto Morten Olsen viene sostituito in panchina dall'ex centrocampista biancorosso Jan Wouters; i \"Lancieri\" arrivano sesti in campionato a ventitr\u00e9 punti dal campione, ma conquistano la quattordicesima KNVB beker: dopo aver battuto in semifinale lo stesso Feyenoord vincono 2-0 contro il .\nOrganigramma societario.\nFonte\nArea direttiva\nArea tecnica"}
{"id": "3836915", "revid": "52076", "url": "https://it.wikipedia.org/wiki?curid=3836915", "title": "Amenmose", "text": ""}
{"id": "3836916", "revid": "287204", "url": "https://it.wikipedia.org/wiki?curid=3836916", "title": "Austin A40 Cambridge", "text": "La A40 Cambridge \u00e8 un'autovettura prodotta dall'Austin dal 1954 al 1956 in 30.666 esemplari.\nIl contesto.\nLa vettura possedeva una linea piuttosto arrotondata come la contemporanea A50 Cambridge ed i primi esemplari della successiva A55 Cambridge. Gli ultimi esemplari di quest'ultima e la A60 Cambridge possedevano invece una linea diversa, che era opera di Pininfarina. L'Austin A40 Cambridge aveva un corpo vettura dal design moderno che comprendeva parafanghi integrati ed una calandra che si sviluppava per tutta la larghezza del frontale. Fu commercializzata in un'unica versione, berlina quattro porte.\nIl nome A40 fu in seguito riutilizzato dall'Austin per la Austin A40 Farina, che venne prodotta dal 1958 al 1967, e che non fu n\u00e9 la sostituta n\u00e9 la derivata della A40 Cambridge. Il nome \"Cambridge\" fu invece utilizzato in precedenza per un allestimento dell'Austin 10.\nCaratteristiche tecniche.\nIl motore, a quattro cilindri in linea e valvole in testa, possedeva una cilindrata di 1,2 L. Questo propulsore erogava 42 CV di potenza e fu in precedenza utilizzato sulla A40 Somerset. Il nome di questo motore della BMC, cio\u00e8 del gruppo che possedeva il marchio Austin, era \"B-Series\". \nIl cambio era a quattro velocit\u00e0, ed era controllato da una leva montata sul piantone dello sterzo. Le sospensioni erano indipendenti; quelle dell'avantreno erano formate da molle elicoidali e bracci trasversali, mentre quelle del retrotreno erano costituite da un assale rigido e da una barra antirollio."}
{"id": "3836920", "revid": "52076", "url": "https://it.wikipedia.org/wiki?curid=3836920", "title": "Ramesse IV", "text": ""}
{"id": "3836922", "revid": "52076", "url": "https://it.wikipedia.org/wiki?curid=3836922", "title": "Ramesse VI", "text": ""}
{"id": "3836923", "revid": "52076", "url": "https://it.wikipedia.org/wiki?curid=3836923", "title": "Ramesse VII", "text": ""}
{"id": "3836924", "revid": "52076", "url": "https://it.wikipedia.org/wiki?curid=3836924", "title": "Ramesse VIII", "text": ""}
{"id": "3836925", "revid": "52076", "url": "https://it.wikipedia.org/wiki?curid=3836925", "title": "Ramesse IX", "text": ""}
{"id": "3836926", "revid": "52076", "url": "https://it.wikipedia.org/wiki?curid=3836926", "title": "Ramesse X", "text": ""}
{"id": "3836928", "revid": "254059", "url": "https://it.wikipedia.org/wiki?curid=3836928", "title": "Messale di Barbara di Brandeburgo", "text": "Il Messale di Barbara di Brandeburgo (o Messale di Barbara) \u00e8 un messale miniato nel 1442 da Belbello da Pavia per la cattedrale di San Pietro di Mantova, ora custodito nel Museo diocesano di arte sacra Francesco Gonzaga.\nStoria.\nFu commissionato da Gianlucido Gonzaga, figlio di Gianfrancesco Gonzaga, I marchese di Mantova a Belbello da Pavia. \nGianlucido diede incarico poi a Barbara di Brandeburgo di portare a termine l'opera che, su suggerimento di Andrea Mantegna, fu completata nel 1465 dal miniatore Girolamo da Cremona, aiutante di Taddeo Crivelli.\nConta circa 2000 capilettera e 68 miniature con figure e venne donato alla cattedrale di Mantova dal cardinale Ercole Gonzaga nel 1554.\nNel 1935 venne inviato a Parigi in occasione dell'esposizione d'Arte Italiana."}
{"id": "3836929", "revid": "52076", "url": "https://it.wikipedia.org/wiki?curid=3836929", "title": "Ramesse XI", "text": ""}
{"id": "3836931", "revid": "52076", "url": "https://it.wikipedia.org/wiki?curid=3836931", "title": "Hedjekheperra-setepenra", "text": ""}
{"id": "3836932", "revid": "113234210", "url": "https://it.wikipedia.org/wiki?curid=3836932", "title": "Francesco Sammarco", "text": "Biografia.\nFrancesco Sammarco, detto \"Franco\", prima di ricoprire la carica di sindaco \u00e8 stato direttore dell'agenzia delle entrate di Vibo Valentia. Si \u00e8 candidato una prima volta alla carica di primo cittadino nel 2002 a capo di una coalizione di centrosinistra avversario del magistrato Elio Costa centrodestra, che vinse le elezioni con il 51% dei consensi contro il 42,4% raccolto da Sammarco; si \u00e8 ricandidato nel 2005 (dopo le dimissioni del predecessore) sempre a capo di una coalizione di centrosinistra, e questa volta ha vinto raccogliendo il 65,2%, battendo il candidato di centrodestra, l'avvocato Martino Valerio Grillo, che ha ottenuto il 32,4% dei voti.\nIl 19 aprile 2012 aderisce al partito di Sinistra Ecologia Libert\u00e0.\nIl 24 ottobre 2014 ufficializza la sua candidatura per le elezioni del consiglio regionale della Calabria, del 23 novembre 2014, nella lista \"La Sinistra con speranza\" nella circoscrizione Calabria Centro a supporto del candidato governatore, vincitore delle primarie di coalizione, Gerardo Mario Oliverio. Ma non viene eletto."}
{"id": "3836950", "revid": "767487", "url": "https://it.wikipedia.org/wiki?curid=3836950", "title": "Cadroe di Metz", "text": "La sua vita \u00e8 registrata in un'agiografia scritta subito dopo la sua morte da un monaco del monastero di San Felice di Metz, dove Cathr\u00f3e era abate. Alcune miracolose guarigioni vennero attribuite a Cathr\u00f3e durante la sua vita, e venne gi\u00e0 considerato santo subito dopo la sua morte.\nBiografia.\nPer le informazioni contenute su eventi in Lotaringia e Germania, e sugli atteggiamenti del tempo, la vita di Cathr\u00f3e \u00e8 di particolare interesse per gli storici per la luce che getta sulla Scozia meridionale del X secolo.\nIndagando a fondo su Cathr\u00f3e, il suo nome ha dimostrato di essere un ostacolo alla comprensione. Nella sua \"Vita\", \u00e8 comunemente indicato come \"Cathroe\", ma esistono altre forme come \"Cadroe\" e \"Kaddroe\", che si avvicinano a quelli usati dopo a Metz (\"Cadroe\", \"Kadroe\"). I suoi biografi spiegano che il significato sarebbe \"soldato nelle terre del Signore\" (\"bellator in castris Dominis\"). Alcuni studiosi hanno ipotizzato che ci\u00f2 che il monaco ud\u00ec e trascrisse erano dei linguaggi brittonici, e pi\u00f9 esattamente cumbrici antichi, il primo elemento del quale era il cumbrico \"Cat\" \"battaglia\". Comunque, seguendo l'esempio di John Colgan, David Dumville favorisce una etimologia goidelica. Egli fa notare che il nome Cathr\u00f3e \u00e8 attestato nel Vecchio e nel Medio irlandese e pu\u00f2 essere spiegato come un significato complesso \"campo di battaglia\" (\"Cath\", affine con il gallese \"gatto\", + \"r\u00f3e\").\nCathr\u00f3e nacque intorno al 900. Suo padre era Fochereach, un nobile e sua madre Bania, anch'essa appartenente alla nobilt\u00e0. Dopo la nascita di un fratello di nome Mattad\u00e1n, Cathr\u00f3e venne messo sotto la tutela di suo zio was Beanus (San Bean; vi sono diversi santi gaelici con questo nome).\nPellegrinaggio.\nBean mand\u00f2 suo nipote a studiare in Irlanda ad Armagh, dove sembra abbia imparato sia il latino che il greco. Torn\u00f2 in Scozia ad insegnare nel monastero di suo zio. Alcune visioni convinsero Cathr\u00f3e a lasciare la Scozia per divenire un pellegrino. L'agiografo ci dice che \u00ab...il re che governava la terra, Costantino, si affrett\u00f2 a trattenerlo\u00bb. Cathr\u00f3e entr\u00f2 nella \"casa della beata Brigida\", si presume che fosse il monastero dedicato a Santa Brigida d'Irlanda a Abernethy. \"Un certo abate, chiamato Maelodair [M\u00e1el Odran]\" persuase il re Costantino di consentire a Catroe di andarsene, e di aiutarlo nel suo viaggio. \u00abAllora tutti lo aiutarono con oro e argento, con vesti e cavalli e lasciarono [Cathr\u00f3e] con la benedizione di Dio, che, condotto dallo stesso re, giunse in terra di Cumbria\u00bb. Lo scrittore ci dice che il re Dovenaldus governava i Cumbri e che era parente di Cathr\u00f3e. Il re scort\u00f2 Catroe a \"Loidam Civitatem\" (da individuare come Leeds o Carlisle), \u00ab...che \u00e8 il confine tra la Cumbria e gli Uomini del Nord\u00bb.\nA York, Cathr\u00f3e fu il benvenuto, dice lo scrittore, di re Eric, la cui moglie era parente di Cathr\u00f3e. Questo \u00e8 problematico in quanto Eric Bloodaxe non si pensa abbia governato York al momento del viaggio, e la moglie di Eric, Gunnhild, si dice fosse norvegese.\nUltimi tempi.\nCathr\u00f3e fu abate di Waulsort per diversi anni, prima che Adelbero vescovo di Metz, gli desse l'amministrazione dell'abbazia di san Felix a Metz.\nCulto.\nUn Ousmann (o Reimann o Erimann) scrisse la sua agiografia. \nLa sua memoria liturgica cade il 6 marzo."}
{"id": "3836953", "revid": "585241", "url": "https://it.wikipedia.org/wiki?curid=3836953", "title": "Lobbia Alta", "text": "La Lobbia Alta (3.196 ) \u00e8 una montagna del Gruppo dell'Adamello nelle Alpi Retiche meridionali. Si trova in Trentino-Alto Adige (Trentino) a poca distanza dalla Lombardia.\nCaratteristiche.\n\u00c8 la pi\u00f9 alta del \"gruppo delle Lobbie\", gruppo che comprende anche la \"Lobbia di Mezzo\" (3.036\u00a0m) e la \"Lobbia Bassa\".\nSul versante sud-ovest del monte si trova il Rifugio ai Caduti dell'Adamello (3.040\u00a0m)"}
{"id": "3836958", "revid": "4175", "url": "https://it.wikipedia.org/wiki?curid=3836958", "title": "Penrith (Cumbria)", "text": ""}
{"id": "3836960", "revid": "767487", "url": "https://it.wikipedia.org/wiki?curid=3836960", "title": "The Oregon Trail (film 1923)", "text": "The Oregon Trail \u00e8 un serial muto del 1923 diretto da Edward Laemmle. Il film, in diciotto episodi per un totale di 420 minuti, viene considerato perduto.\nProduzione.\nIl film fu prodotto dall'Universal Pictures. Venne girato con il titolo di lavorazione \"The Trail Blazers\".\nDistribuzione.\nDistribuito dall'Universal Pictures, il film usc\u00ec nelle sale cinematografiche statunitensi il 12 marzo 1923. In Finlandia venne distribuito il 12 aprile 1925."}
{"id": "3836961", "revid": "2091899", "url": "https://it.wikipedia.org/wiki?curid=3836961", "title": "\u00d3d\u00e1\u00f0ahraun", "text": "\u00d3d\u00e1\u00f0ahraun (pronuncia: ) \u00e8 un campo di lava estremamente esteso che si trova nel nord-est dell'Islanda. I suoi confini sono il ghiacciaio Vatnaj\u00f6kull a sud, i fiumi Skj\u00e1lfandaflj\u00f3t e J\u00f6kuls\u00e1 \u00e1 Fj\u00f6llum rispettivamente ad ovest e ad est, ed il lago M\u00fdvatn a nord.\nData l'impossibilit\u00e0 di determinarne con precisione i suoi confini, si stima che le sue dimensioni varino tra i 4\u00a0000 ed i 5\u00a0000\u00a0km\u00b2. La composizione del suolo di lava e sabbia vulcanica rende l'\u00d3d\u00e1\u00f0ahraun un deserto freddo, con le acque che vengono drenate dai fiumi ai suoi margini ed il lago al confine settentrionale.\nEtimologia.\nIn lingua islandese \u00d3d\u00e1\u00f0ahraun significa \"campo di lava dei fuorilegge\". La dizione fu usata per la prima volta nel 1638 dal vescovo G\u00edsli Oddsson nel suo libro \"Undur \u00cdslands\".\nNon \u00e8 chiara l'origine del nome, ma secondo la leggenda deriva dal fatto che i fuorilegge si nascondevano qui in quanto la zona era disabitata e considerata inaccessibile, data la totale mancanza di acqua.\nDescrizione.\nNon \u00e8 semplice stabilire esattamente le dimensioni del campo lavico; in funzione dei limiti considerati la superficie varia tra 4.400 km\u00b2 e 5.600 km\u00b2. Il bordo meridionale \u00e8 normalmente individuato tra il Vonarskar\u00f0 sul Vatnaj\u00f6kull e il fiume J\u00f6kuls\u00e1 \u00e1 Fj\u00f6llum. Il confine settentrionale \u00e8 variamente attribuito tra l'estremit\u00e0 meridionale dei monti Bl\u00e1fjall e Sellandafjall vicino al lago M\u00fdvatn, o viene esteso fino a nord della Hringvegur nel M\u00fdvatns\u00f6r\u00e6fi. Il campo lavico copre un dislivello di 400 m da cui si innalzano il Dyngjufj\u00f6ll con il vulcano centrale Askja e il vulcano tabulare Her\u00f0ubrei\u00f0.\nIl campo lavico \u00e8 costituito da lava fluita in tempi e da sorgenti differenti; gli strati pi\u00f9 antichi hanno 9.000 anni, i pi\u00f9 recenti risalgono alle eruzioni del 2014-15. Dall'inizio del 2007 ci sono frequenti scosse telluriche in un gruppo di crateri chiamati \"Upptyppingar\", che appartengono al Kverkfj\u00f6ll. I terremoti si stanno spostando verso l'alto, il che suggerisce un'attivit\u00e0 del magma sottostante.\nNell'\u00d3d\u00e1\u00f0ahraun ci sono parecchi vulcani a scudo, i pi\u00f9 grandi dei quali sono Ketildyngja e Tr\u00f6lladyngja.\nIn passato, i campi di lava erano considerati intransitabili, principalmente a causa della mancanza d'acqua. Le piante crescono solo lungo i pochi fiumi che scendono dal Vatnaj\u00f6kull. Oggi la Hringvegur, la grande strada ad anello che contorna l'intera Islanda, nel tratto dal lago M\u00fdvatn a Egilssta\u00f0ir attraversa o costeggia il campo di lava."}
{"id": "3836965", "revid": "176990", "url": "https://it.wikipedia.org/wiki?curid=3836965", "title": "Usermaatra-setepenamon (IV)", "text": ""}
{"id": "3836966", "revid": "668168", "url": "https://it.wikipedia.org/wiki?curid=3836966", "title": "Ria Ant\u014dniou", "text": "Biografia.\nNel 2007 ha rappresentato la Grecia al concorso internazionale \"Top Model of the World\" classificandosi al terzo posto. Nello stesso anno ha vinto anche il titolo di \"Miss Peloponneso\"\".\" Nel 2008 ha ottenuto il secondo posto a \"Miss Grecia\" e \"Miss Terra\", dove ha rappresentato la sua nazione di origine. Ha guadagnato il secondo posto anche nella classifica \"Sexiest Woman Alive 2008\", promossa nello stesso anno dal portale GlobalBeauties.com.\nNel 2010 ha firmato un contratto con la casa discografica \"Casarro Music\", con cui ha realizzato un album di cover di hits europee, tra cui il singolo \"Give me\" di Amanda Lear. Ha ottenuto inoltre notoriet\u00e0 come modella, posando per le edizioni internazionali delle riviste \"Playboy\"\", Esquire\" (sulla cui copertina \u00e8 apparsa per 4 volte, fatto questo considerato come un vero e proprio record) e \"Nitro\".\nNel 2012 ha partecipato all'ottava edizione di \"Ballando con le stelle\" in coppia con Raimondo Todaro, classificandosi al terzo posto. Nello stesso anno \u00e8 stata testimonial di brand di intimo e costumi da bagno ed ha partecipato con Paolo Belli e Milly Carlucci alla conduzione del talent show \"Ballando con te.\" Ha condotto anche, insieme a Nino Graziano Luca, la 29\u00aa edizione del concorso per modelle \"The Look of the Year\", andato in onda su Arturo.\nNel 2016 \u00e8 stata protagonista, con Carlo Buccirosso, di uno spot per \"3 Italia\" ed ha partecipato al programma \"Colorado\" di Italia 1 in veste di ballerina e spalla comica . Ha recitato anche nei film \"Non si ruba a casa dei ladri\", diretto da Carlo Vanzina, e \"La coppia dei campioni\", per la regia di Giulio Base. Dallo stesso anno \u00e8 spesso ospite della trasmissione \"Tiki Taka\" condotta da Pierluigi Pardo. Nell'autunno 2017 \u00e8 stata scelta come protagonista del calendario sexy 2018 di \"For Men Magazine\". La rivista maschile greca \"Kafto\" l'ha inoltre proclamata, tra oltre 143 donne, come modella greca pi\u00f9 sexy dell'anno 2017.\nA gennaio 2018 \u00e8 ospite del programma \"Sbandati,\" in onda in seconda serata su Rai 2 e, a giugno dello stesso anno partecipa al talk show sportivo di Italia 1 \"Tiki Taka Russia\", dedicato al campionato mondiale di calcio 2018."}
{"id": "3836971", "revid": "287204", "url": "https://it.wikipedia.org/wiki?curid=3836971", "title": "Juan Mart\u00edn de Pueyrred\u00f3n", "text": " Fu uno dei protagonisti della resistenza all'invasione inglese di Buenos Aires del 1806 e in seguito dell'indipendenza argentina; ricopr\u00ec per quasi tre anni la carica di Direttore Supremo delle Province Unite del R\u00edo de la Plata.\nBiografia.\nFiglio del commerciante di origine francese Juan Mart\u00edn de Pueyrred\u00f3n y Labroucherie e di Rita Damasia O'Doghan y Martinez de Soria, di ascendenze irlandesi, non riusc\u00ec a concludere gli studi a causa della morte del padre, che lo spinse ad occuparsi degli interessi della famiglia. In seguito viaggi\u00f2 in Spagna e in Francia, dove studi\u00f2 letteratura, filosofia e storia a Parigi.\nSi trovava a Buenos Aires quando nel 1806 il generale inglese William Beresford occup\u00f2 la citt\u00e0; Pueyrred\u00f3n si rifugi\u00f2 nella campagna, dove cominci\u00f2 ad arruolare e addestrare un corpo di volontari per riprendere il possesso della citt\u00e0. Dopo essere stato sconfitto in un combattimento a Perdriel un\u00ec le sue forze a quelle del vicer\u00e9 Santiago de Liniers e riconquist\u00f2 Buenos Aires il 12 agosto.\nFu in seguito nominato rappresentante del cabildo di Buenos Aires presso il governo di Madrid; tornato nel R\u00edo de la Plata, dovette sfuggire all'ordine di cattura emesso dal governatore di Montevideo Francisco Javier de El\u00edo per le sue idee indipendentiste. In seguito intraprese una missione in Brasile per convincere Carlotta Gioacchina, sorella di Ferdinando VII, ad assumere la corona argentina.\nDopo la Rivoluzione di Maggio Pueyrred\u00f3n fu nominato governatore di C\u00f3rdoba nel 1810 e l'anno seguente comandante dell'Esercito del Nord, destinato all'invasione dell'Alto Per\u00f9. Nell'aprile del 1812 fu sostituito nell'incarico da Manuel Belgrano e torn\u00f2 a Buenos Aires, dove entr\u00f2 a far parte del Primo Triumvirato. La caduta di quest'ultimo lo port\u00f2 in esilio a San Luis, dove ebbe modo di conoscere San Mart\u00edn, allora governatore di Mendoza, in procinto di attraversare le Ande con il suo esercito. Nel 1816 fu inviato al Congresso di Tucum\u00e1n in qualit\u00e0 di deputato; poco dopo, con l'appoggio di San Mart\u00edn, fu nominato dalla stessa assemblea Direttore Supremo.\nNella sua nuova posizione Pueyrred\u00f3n appoggi\u00f2 il piano della campagna militare in Cile di San Mart\u00edn, fornendogli armi, truppe e denaro; sul piano interno si comport\u00f2 in modo autoritario, mandando in esilio alcuni oppositori, tra i quali Manuel Dorrego. Ordin\u00f2 lo spostamento del Congresso a Buenos Aires e si oppose fortemente alle istanze federaliste delle province, facendo invadere quelle ribelli dall'esercito nazionale. Non riuscendo a piegare la resistenza di Artigas nella \"Banda Oriental\", non si oppose all'invasione luso-brasiliana della stessa.\nLa ribellione della provincia di Santa Fe lo spinse nel 1819 ad inviare contro i ribelli un nuovo esercito al comando di Juan Jos\u00e9 Viamonte; questi per\u00f2 accett\u00f2 l'armistizio proposto dal governatore provinciale L\u00f3pez, confermato pochi giorni dopo dalla firma di un trattato tra lo stesso L\u00f3pez e Belgrano. Ormai privato di ogni prestigio, Pueyrred\u00f3n si dimise il 17 aprile.\nDopo il fallimento del suo successore Jos\u00e9 Rondeau i vari \"caudillos\" provinciali chiesero il suo arresto, ma Pueyrred\u00f3n riusc\u00ec a fuggire a Montevideo, da dove torn\u00f2 l'anno successivo per ricoprire alcuni incarichi minori; nel 1829 tent\u00f2 senza successo di mediare tra Lavalle e Rosas. Nel 1835 part\u00ec ancora una volta per l'esilio, dal quale torn\u00f2 nel 1849; mor\u00ec a Buenos Aires pochi mesi dopo il suo ritorno."}
{"id": "3836972", "revid": "46251399", "url": "https://it.wikipedia.org/wiki?curid=3836972", "title": "Entalpia standard di combustione", "text": ""}
{"id": "3836973", "revid": "176990", "url": "https://it.wikipedia.org/wiki?curid=3836973", "title": "Bakara", "text": ""}
{"id": "3836988", "revid": "287204", "url": "https://it.wikipedia.org/wiki?curid=3836988", "title": "Stuart Lancaster", "text": ""}
{"id": "3836991", "revid": "599013", "url": "https://it.wikipedia.org/wiki?curid=3836991", "title": "Stuart Lancaster (rugbista)", "text": "Biografia.\nNativo di Penrith, Stuart Lancaster crebbe a Wakefield nel West Yorkshire e milit\u00f2 nella locale squadra, oggi non pi\u00f9 attiva, fino al 1992, anno del suo trasferimento al .\nAncora dilettante, esercitava in quel periodo la professione di insegnante di educazione fisica presso la scuola superiore Kettlethorpe di Wakefield.\nBench\u00e9 inglese di nascita, a livello internazionale, per via di sua madre nativa di Dumfries rappresent\u00f2 la sebbene mai a livello \"seniores\": giunse infatti fino alla selezione Under-21.\nA Leeds disput\u00f2 tutto il resto della sua carriera da giocatore, divenendo ivi professionista e guadagnandosi i gradi da capitano della squadra, nonch\u00e9 distinguendosi come primo giocatore del club a raggiungere con esso le cento presenze; dopo la fine della carriera agonistica nel 2000 divenne direttore della scuola rugby dello stesso club e per un periodo ne fu anche allenatore e direttore.\nNel 2008 fu chiamato dalla federazione inglese che gli offr\u00ec l'incarico di supervisore di tutte le nazionali giovanili e di allenatore capo degli England Saxons, la nazionale A, con cui vinse le Churchill Cup del 2008, 2010 e 2011.\nA seguito delle dimissioni del C.T. della nazionale maggiore Martin Johnson dopo la , la RFU affid\u00f2 \"ad interim\" l'incarico di selezionatore a Lancaster; originariamente destinato a rimanere in carica fino alla fine del Sei Nazioni 2012 insieme ai suoi due assistenti Graham Rowntree e Andy Farrell, gli fu proposto un contratto fino al 2016, successivamente prolungato, a ottobre 2014, fino a tutta la stagione 2019-20.\nLascia l'incarico dopo la deludente Coppa del Mondo 2015 disputata in casa, dove l'Inghilterra viene eliminata al primo turno da Australia e Galles."}
{"id": "3837012", "revid": "47767", "url": "https://it.wikipedia.org/wiki?curid=3837012", "title": "Marsha", "text": ""}
{"id": "3837015", "revid": "287204", "url": "https://it.wikipedia.org/wiki?curid=3837015", "title": "Pistorius", "text": ""}
{"id": "3837018", "revid": "619119", "url": "https://it.wikipedia.org/wiki?curid=3837018", "title": "USS Wolverine", "text": ""}
{"id": "3837019", "revid": "113601577", "url": "https://it.wikipedia.org/wiki?curid=3837019", "title": "QS World University Rankings", "text": "QS World University Rankings \u00e8 una classifica mondiale di universit\u00e0 pubblicata ogni anno da \"Quacquarelli Symonds\" (QS).\n\u00c8 una delle pi\u00f9 note classifiche universitarie al mondo con la Academic Ranking of World Universities e al Times Higher Education World University Rankings,\nTra il 2004 e il 2009, la classifica veniva pubblicata in collaborazione con \"Times Higher Education\", settimanale britannico che tratta di istruzione superiore. A partire dal 2010 la collaborazione \u00e8 terminata, e \"Times Higher Education\" ha cominciato a pubblicare una propria versione della classifica, Times Higher Education World University Rankings.\nIl ranking delle universit\u00e0 del 2020-2021 \u00e8 disponibile sul sito dell\u2019ente."}
{"id": "3837020", "revid": "47767", "url": "https://it.wikipedia.org/wiki?curid=3837020", "title": "Massimiano Erculeo", "text": ""}
{"id": "3837021", "revid": "536103", "url": "https://it.wikipedia.org/wiki?curid=3837021", "title": "Quartetto I", "text": ""}
{"id": "3837024", "revid": "224230", "url": "https://it.wikipedia.org/wiki?curid=3837024", "title": "Istituto regionale per la storia del Movimento di liberazione nel Friuli-Venezia Giulia", "text": "L'Istituto regionale per la storia del Movimento di liberazione nel Friuli Venezia Giulia \u00e8 associato all'Istituto nazionale per la storia del Movimento di liberazione in Italia (INSMLI).\nLa sua sede \u00e8 in salita di Gretta 38 a Trieste.\nLe attivit\u00e0.\nL'Istituto regionale per la storia del Movimento di liberazione nel Friuli Venezia Giulia \u00e8 un'istituzione scientifica che si occupa della Storia contemporanea, in particolare novecentesca, dell'Adriatico orientale. Svolge attivit\u00e0 di ricerca e di divulgazione e fornisce un pubblico servizio culturale mediante la biblioteca e l'archivio, liberamente consultabili. La biblioteca conta circa 23.000 volumi ed \u00e8 specializzata nella storia contemporanea italiana ed internazionale, oltre che in quella regionale. Il catalogo \u00e8 inserito nel polo SBN del sistema bibliotecario dell'Ateneo triestino. L'archivio storico \u00e8 stato riconosciuto \"di particolare interesse\" dalla Sovrintendenza regionale archivistica e pertanto \u00e8 sottoposto alla sorveglianza da parte della Sovrintendenza medesima. L'inventario \u00e8 inserito nella \"Guida degli Archivi di Stato\". All'Istituto ha collaborato e collabora tuttora la maggior parte degli studiosi di materie storiche contemporanee attivi presso l'Universit\u00e0 di Trieste.\nLa storia.\nLe origini.\nL'IRSMLFVG \u00e8 stato fondato il 20 aprile del 1953 con il nome di Deputazione regionale per la storia del movimento di liberazione italiano nella Venezia Giulia da un gruppo di ex partigiani aderenti al Comitato di Liberazione Nazionale di Trieste, fra i quali Ercole Miani, Antonio Fonda Savio, Galliano Fogar, Alberto Berti. Il 2 marzo 1982 la denominazione \u00e8 stata modificata in Istituto regionale per la storia del movimento di liberazione nel Friuli-Venezia Giulia, per esprimere la volont\u00e0 di studiare tutte le esperienze resistenziali verificatesi nella ex Venezia Giulia, sia italiane, che slovene, che croate. \nIl processo della Risiera.\nNel corso degli anni Sessanta e Settanta l'Istituto in quanto tale ed i suoi collaboratori, assieme all'ANED ed alla comunit\u00e0 ebraica di Trieste, si sono impegnati fortemente per portare alla luce i misfatti commessi dai nazisti alla Risiera di San Sabba. Un forte supporto scientifico \u00e8 stato offerto alla magistratura per favorire le indagini conclusesi con la celebrazione del processo per i crimini della Risiera. Uguale attenzione \u00e8 stata dedicata al problema delle deportazioni dalla Zona d'operazioni del Litorale adriatico, in particolare grazie agli studi di Alberto Berti e Marco Coslovich.\nLa collaborazione internazionale.\nNel medesimo periodo l'Istituto ha avviato la collaborazione fra storici italiani e sloveni, grazie soprattutto all'apporto di studiosi quali Elio Apih, Enzo Collotti, Giovanni Miccoli e Teodoro Sala, stabilendo in particolare frequenti rapporti con l'Istituto per la storia del movimento operaio di Lubiana. La collaborazione \u00e8 proseguita anche quando, dopo l'indipendenza della Slovenia, l'Istituto di Lubiana ha mutato il suo nome in Istituto per la storia contemporanea. Buone relazioni sono state stabilite anche con gli storici austriaci, grazie soprattutto all'opera di Karl Stuhlpfarrer.\nIl laboratorio giuliano.\nFin dagli anni Settanta l'Istituto ha superato l'originario interesse prevalente per la storia della Resistenza, ampliando il suo campo di studi a tutta la storia contemporanea giuliana, nei suoi collegamenti con quella dei vari stati di cui l'area giuliana ha fatto parte nell'et\u00e0 contemporanea (Impero asburgico, Italia, Jugoslavia, Slovenia, Croazia). A tale riguardo i collaboratori dell'Istituto hanno forgiato il concetto di \"laboratorio giuliano\", per significare che \"La storia dei territori al confine orientale d'Italia costituisce una sorta di laboratorio in cui si trovano condensati su di una scala geograficamente circoscritta alcuni dei grandi processi della contemporaneit\u00e0: contrasti nazionali intrecciati a conflitti sociali, effetti devastanti della dissoluzione degli imperi plurinazionali che per secoli avevano occupato l'area centro-europea, regimi autoritari impegnati ad imporre le loro pretese totalitarie su di una societ\u00e0 locale profondamente divisa, scatenamento delle persecuzioni razziali e creazione dell'universo concentrazionario nazista simboleggiato dalla Risiera di San Sabba, spostamenti forzati di popolazione secondo la logica della semplificazione etnica, conflittualit\u00e0 est-ovest lungo una delle frontiere della guerra fredda\". \nLa didattica.\nSempre a partire dagli anni Settanta, l'Istituto si \u00e8 impegnato nel campo della didattica della storia contemporanea, organizzando sia iniziative nelle scuole che percorsi di aggiornamento per gli insegnanti. Al medesimo fine sono stati pubblicati numerosi strumenti didattici, come nel 1979 Storia regionale contemporanea: guida alla ricerca , nel 1997 Friuli e Venezia Giulia: Storia del \u2018900, sempre nel 1997 Il confine mobile. Atlante storico dell'Alto Adriatico 1866-1992: Austria, Croazia, Italia, Slovenia, nel 2007 il Cd-rom Storia del confine orientale italiano 1797-2007. Cartografia, documenti, immagini, demografia (consultabile on line) e la guida Un percorso tra le violenze del Novecento nella provincia di Trieste, cui \u00e8 seguito nel 2010 un DVD dal medesimo titolo.\nEsodo e foibe.\nNel corso degli anni Ottanta e Novanta l'Istituto ha svolto un ruolo di primo piano nella riscoperta sul piano scientifico dei problemi delle foibe e dell'esodo dei giuliano-dalmati. Al riguardo l'Istituto ha promosso fra l'altro la pubblicazione di volumi quali, nel 1980, il pionieristico libro di Cristiana Colummi, Liliana Ferrari, Gianna Nassisi, Germano Trani, \"Storia di un esodo: Istria 1945-1956\" e nel 1997 il libro a cura di Giampaolo Valdevit, \"Foibe. Il peso del passato\", con saggi di Raoul Pupo, Roberto Spazzali, Nevenka Troha, Giampaolo Valdevit, che ha raccolto i risultati della stagione di studi avviatasi alla fine degli anni Ottanta grazie anche alla disponibilit\u00e0 di un'ingente mole di nuove fonti, italiane ed ex jugoslave. \nL'IRSMLFVG \u00e8 divenuto il punto di riferimento della rete degli Istituti facenti capo all'Istituto nazionale per la storia del movimento di liberazione in Italia per quanto riguarda le attivit\u00e0 connesse alla celebrazione del Giorno del ricordo. Ne \u00e8 stato direttore lo storico Roberto Spazzali (coautore, con Raoul Pupo, del saggio \"Foibe\"), carica dalla quale Spazzali si \u00e8 dimesso il 20 febbraio 2016.\nPubblicazioni.\nL'Istituto ha sviluppato un'intensa attivit\u00e0 editoriale, iniziata nel 1958 grazie alla collaborazione con l'editore Del Bianco di Udine, con la collana \u00abLotta politica e Resistenza nel Friuli e Venezia Giulia\u00bb, nella quale sono stati pubblicati 11 volumi. Attualmente l'Istituto dispone di una propria collana \"I Quaderni di Qualestoria\", mentre fuori collana sono state pubblicate opere di grandi dimensioni quali Franco Cecotti, \"Il tempo dei confini. Atlante storico dell'Adriatico nord-orientale nel contesto europeo e mediterraneo 1748 - 2008\", Fulvio Papucia, \"Un'epoca senza rispetto. Antologia sulla questione adriatica tra '800 e '900\" e guide storiche come \"Un percorso tra le violenze del Novecento nella provincia di Trieste\". Inoltre, l'Istituto sostiene finanziariamente la pubblicazione di opere inserite nel catalogo di alcuni editori nazionali, come Bruno Mondadori, Franco Angeli, Marsilio. \nL'Istituto pubblica la rivista semestrale \"Qualestoria\", fondata nel 1973, con il nome di \u00abBollettino dell'Istituto regionale per la storia del movimento di liberazione nel Friuli-Venezia Giulia\u00bb, modificato nel 1978 in \u00abQualestoria\u00bb. I saggi pubblicati nella sezione \"Studi e ricerche\" sono sottoposti a peer review a doppio cieco."}
{"id": "3837027", "revid": "111325", "url": "https://it.wikipedia.org/wiki?curid=3837027", "title": "Facta concludentia", "text": ""}
{"id": "3837028", "revid": "767487", "url": "https://it.wikipedia.org/wiki?curid=3837028", "title": "Laurence G. Taff", "text": "Esperto in modelli matematici, ha costruito la propria carriera professionale tra astronomia e consulenza per societ\u00e0 ipotecarie.\nIl Minor Planet Center gli accredita la scoperta di dieci asteroidi, effettuate tra il 1980 e il 1982, di cui uno in collaborazione con David Beatty."}
{"id": "3837034", "revid": "1543377", "url": "https://it.wikipedia.org/wiki?curid=3837034", "title": "Tour de Corse 1985", "text": "Il Tour de Corse 1985 valevole come Rally di Francia 1985, \u00e8 stato la 5\u00aa tappa del mondiale rally 1985. Il rally \u00e8 stato disputato dal 2 al 4 maggio in Corsica.\nIl francese Jean Ragnotti si aggiudica il rally distaccando sul podio finale i connazionali Bruno Saby e Bernard B\u00e9guin.\nQuesta edizione del rally \u00e8 purtroppo famosa per l'incidente occorso ad Attilio Bettega su Lancia Rally 037 del team Martini Racing . \nL'incidente \u00e8 avvenuto alla 4\u00aa prova speciale; in una veloce curva a destra, la Lancia di Attilio perde aderenza e va a sbattere contro un albero infilandosi tra due tronchi . Il co-pilota Maurizio Perissinot ne esce indenne, mentre Bettega muore sul colpo. \nIl team Lancia decide di ritirare, in segno di lutto, l'altra vettura del team ufficiale, quella di Markku Alen, mentre Miki Biasion con la 037 del team satellite Jolly Club, dopo aver provato a prendere il via nella speciale successiva, abbandona in quanto ancora sotto shock.\nUn anno dopo, lo stesso giorno e nello stesso rally, sempre a bordo di una Lancia del team Martini Racing, perdono la vita Henri Toivonen e Sergio Cresto usciti di strada con la loro Lancia Delta S4.\nQuest'ultimo tragico evento segn\u00f2 la fine del Gruppo B."}
{"id": "3837035", "revid": "591142", "url": "https://it.wikipedia.org/wiki?curid=3837035", "title": "Rally di Francia 1985", "text": ""}
{"id": "3837040", "revid": "287204", "url": "https://it.wikipedia.org/wiki?curid=3837040", "title": "9411 Hitomiyamoto", "text": "9411 Hitomiyamoto \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 3,1951459\u00a0UA e da un'eccentricit\u00e0 di 0,1443216, inclinata di 6,34631\u00b0 rispetto all'eclittica.\nL'asteroide \u00e8 dedicato allo scienziato giapponese Hitomi Miyamoto."}
{"id": "3837044", "revid": "6923", "url": "https://it.wikipedia.org/wiki?curid=3837044", "title": "Marfa (Texas)", "text": "Marfa \u00e8 una citt\u00e0 nell'alto deserto del Trans-Pecos nel profondo Texas occidentale, tra i monti Davis e il parco nazionale di Big Bend. \u00c8 il capoluogo della contea di Presidio e la sua popolazione al censimento del 2010 era di abitanti. La citt\u00e0 fu fondata all'inizio degli anni 1880 come fermata dell'acqua per i treni a vapore; la popolazione \u00e8 aumentata durante la seconda guerra mondiale, ma la crescita si \u00e8 arrestata e si \u00e8 leggermente invertita dalla fine del XX secolo. Oggi, Marfa \u00e8 una destinazione turistica e un importante centro per l'arte minimalista. Le attrazioni includono il Building 98, la Fondazione Chinati, botteghe artigiane, architettura storica, una classica piazza della cittadina texana, opere di arte moderna, gallerie d'arte e le luci di Marfa.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nMarfa \u00e8 stata fondata all'inizio degli anni 1880 come fermata dell'acqua per la ferrovia. La citt\u00e0 fu chiamata \"Marfa\" (in russo \"Martha\") su suggerimento della moglie di un dirigente della ferrovia. Sebbene alcuni storici abbiano ipotizzato che il nome derivi da un personaggio del romanzo \"I fratelli Karamazov\" di F\u00ebdor Dostoevskij, Marfa prende il nome da Marfa Strogoff, un personaggio del romanzo \"Michele Strogoff\" di Jules Verne. La citt\u00e0 \u00e8 cresciuta rapidamente durante gli anni 1920.\nIl Marfa Army Airfield serv\u00ec come struttura di addestramento per diverse migliaia di piloti durante la seconda guerra mondiale, tra cui l'attore Robert Sterling, prima della chiusura nel 1945. La base fu anche usata come campo di addestramento per molti battaglioni di mortai chimici dell'esercito degli Stati Uniti.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "3837045", "revid": "80598", "url": "https://it.wikipedia.org/wiki?curid=3837045", "title": "Sara (Antonello Venditti)", "text": ""}
{"id": "3837051", "revid": "125609150", "url": "https://it.wikipedia.org/wiki?curid=3837051", "title": "Opera di Firenze", "text": "Il Teatro del Maggio Musicale Fiorentino \u00e8 un complesso multifunzionale di Firenze, realizzato in sostituzione del vecchio Teatro Comunale. Il complesso, progettato dall'architetto Paolo Desideri, \u00e8 la sede principale del Maggio Musicale Fiorentino, e ospita eventi musicali e culturali di varie tipologie.\n\u00c8 situato nei pressi del Parco delle Cascine e della stazione Firenze Porta Al Prato, ed \u00e8 dotato di una sala da 1890 posti, destinata al teatro lirico, un auditorium, intitolato al maestro Zubin Mehta da 1200, per i concerti sinfonici e la musica da camera, e una cavea all'aperto da 2000 posti.\nStoria.\nIl progetto di costruire un nuovo complesso culturale, in sostituzione del vecchio Teatro Comunale, nacque attorno al 2001, durante l'amministrazione di Leonardo Domenici e sull'esempio dell'Auditorium Parco della Musica di Roma, inaugurato nel 2002. Il concorso di progettazione fu vinto dallo studio di architettura ABDR Architetti Associati di Roma (Maria Laura Arlotti, Michele Beccu, Paolo Desideri, Michelangelo D'Anzieri, Filippo Raimondo). L'acustica delle sale fu messa a punto dalla ditta tedesca M\u00fcller esperta in ingegneria del suono.\nI lavori iniziarono nel 2008, affidati alle imprese Sac spa e Igit spa, e furono finanziati dalla Presidenza del Consiglio dei ministri, attraverso i fondi stanziati per il 150\u00b0 Anniversario dell'Unit\u00e0 d'Italia. \nL'inaugurazione del teatro, in assetto concertistico, avvenne il 21 dicembre 2011 con la Nona sinfonia di Beethoven diretta dal maestro Zubin Mehta, in occasione del termine dei lavori di realizzazione di tutte le volumetrie architettoniche. In seguito l'edificio fu chiuso per consentire, grazie a finanziamenti aggiuntivi, la realizzazione della macchina scenica, necessaria per consentire l'allestimento delle opere liriche. La consulenza scenotecnica e multimediale fu affidata a Enrico Moretti e Maria Cairoli (Biobyte) e realizzata dall'Impresa SAC in 23 mesi di cantierizzazione. In corso d'opera i costi di realizzazione sono notevolmente lievitati, fino ad oltre 260 milioni di euro.\nIl 10 maggio 2014, con un gala di apertura, la struttura fu definitivamente aperta al pubblico insieme alla piazza antistante, intitolata a Vittorio Gui, fondatore della Stabile Orchestrale Fiorentina. Nello stesso anno, il complesso ha vinto il premio nazionale Inarch/ANCE come migliore opera realizzata in Italia. La prima stagione operistica completa fu quella 2014-2015, che inizi\u00f2 il 25 settembre con \"Il campiello\" di Wolf-Ferrari con Luca Canonici. Con la piena attivazione della nuova struttura, il precedente e poco distante Teatro comunale fu dismesso nel 2014, e demolito nel 2021 per la creazione di appartamenti di lusso.\nIl 21 dicembre 2021, a dieci anni esatti dall\u2019inaugurazione della Sala Grande, \u00e8 stato inaugurato un auditorium da circa 1200 posti e intitolato a Zubin Mehta, che costituisce la terza sezione del Parco della Musica di Firenze. Questo spazio, concepito per i concerti sinfonici, \u00e8 modulabile, pu\u00f2 essere ridotto a 500 posti per i concerti di musica da camera e pu\u00f2 ospitare anche conferenze e convegni. All'interno dell'auditorium sono stati riposizionati gran parte degli arredi di pregio che decoravano il demolito Teatro Comunale, come i lampadari e le plafoniere in poliedri di vetro di Venini disegnate da Carlo Scarpa, i sette bassorilievi monumentali di Bruno Innocenti, l\u2019affresco di Gianni Vagnetti, i mascheroni di Mario Moschi.\nDal gennaio al dicembre 2022 la Sala Grande del teatro rester\u00e0 chiusa per consentire alcuni lavori volti al miglioramento della macchina scenica, con il completamento dei ponti mobili del palcoscenico, e della visibilit\u00e0 dei posti in galleria. In quel periodo rimarr\u00e0 attiva la Sala Zubin Mehta, che, grazie al boccascena mobile e alla buca d'orchestra ottenuta abbassando parte del palcoscenico, ospiter\u00e0 anche opere liriche.\nContesto urbanistico.\nIl teatro del Maggio Musicale Fiorentino si inserisce in un'ampia rivalutazione dell'area tra piazza Vittorio Veneto e il parco delle Cascine, che ha visto negli ultimi anni l'interramento parziale del viale Fratelli Rosselli, la realizzazione della linea tramviaria e il recupero della stazione Leopolda e delle zone circostanti.\nLa stessa struttura \u00e8 stata realizzata in sostituzione delle Officine Ferroviarie di Firenze, trasferite in localit\u00e0 Osmannoro. Contestualmente al Teatro \u00e8 stato realizzato un giardino recintato, confinante con le sale espositive della Leopolda e col fosso Macinante. Il vecchio cancello di accesso alle Officine \u00e8 stato restaurato."}
{"id": "3837054", "revid": "729019", "url": "https://it.wikipedia.org/wiki?curid=3837054", "title": "Malyj Begi\u010dev", "text": "Malyj Begi\u010dev (in russo \u041c\u0430\u043b\u044b\u0439 \u0411\u0435\u0433\u0438\u0447\u0435\u0432, in italiano Piccola Begi\u010dev) \u00e8 un'isola russa bagnata dal mare di Laptev.\nAmministrativamente appartiene all'Anabarskij ulus della repubblica autonoma russa di Sacha-Jacuzia sebbene disti pochissimi chilometri dal Territorio di Krasnojarsk.\nGeografia.\nL'isola \u00e8 situata nella parte meridionale del mare di Laptev, nel golfo della Chatanga, e dista 25\u00a0km dalle coste continentali della penisola Urjung-Tumus (\u043f\u043e\u043b\u0443\u043e\u0441\u0442\u0440\u043e\u0432 \u0423\u0440\u044e\u043d\u0433-\u0422\u0443\u043c\u0443\u0441, \"poluostrov Urjung-Tumus\"). \u00c8 nettamente pi\u00f9 piccola di Bol'\u0161oj Begi\u010dev, che si trova circa 9\u00a0km a est, oltre lo stretto del Pioniere (\u043f\u0440\u043e\u043b\u0438\u0432 \u041f\u0438\u043e\u043d\u0435\u0440, \"proliv Pioner\"); misura infatti 5,2\u00a0km di lunghezza e 4\u00a0km di larghezza, per una superficie di circa 15\u00a0km\u00b2, contro i 1.764\u00a0km\u00b2 della \"sorella maggiore\". L'altezza massima \u00e8 di 23\u00a0m s.l.m.\nIl territorio \u00e8 ricoperto di numerosi piccoli laghi. \nNella parte orientale si trova una piccola lingua di sabbia (\"kosa\", in russo).\nL'isola deve il nome all'esploratore e marinaio russo Nikifor Alekseevi\u010d Begi\u010dev, che la scopr\u00ec nel 1908."}
{"id": "3837056", "revid": "767487", "url": "https://it.wikipedia.org/wiki?curid=3837056", "title": "Dario Dell'Oso", "text": "Carriera.\nStorico vice di Stefano Mammarella al Montesilvano, all'inizio della carriera Dell'Oso ha raccolto quattro presenze nella Nazionale Under-21 di calcio a 5 dell'Italia. Eccetto mezza stagione giocata con il Napoli in Serie A2 e una con il Real Rieti in Serie A, il portiere ha sempre giocato con squadre abruzzesi."}
{"id": "3837059", "revid": "1602064", "url": "https://it.wikipedia.org/wiki?curid=3837059", "title": "Emily Head", "text": "Biografia.\nDaisy Head \u00e8 figlia dell'attore Anthony Head. Ha una sorella minore, Daisy, anche lei attrice."}
{"id": "3837064", "revid": "767487", "url": "https://it.wikipedia.org/wiki?curid=3837064", "title": "Ricardo Caputo", "text": "Carriera.\nDifensore solido dotato di un buon fiuto del gol, giunge in Italia all'Augusta con cui disputa due stagioni. Nel 2006 si trasferisce al Montesilvano, fortemente voluto da Fulvio Colini che ne era rimasto impressionato nei precedenti play-off. Con i \"gabbiani\" vince una Coppa Italia (2007), uno scudetto (2009-2010) e la UEFA Futsal Cup (2011). Nel luglio 2012 segue Colini alla Luparense con cui vince uno scudetto, una Coppa Italia e due Supercoppe; il connubio con il tecnico romano prosegue anche due anni pi\u00f9 tardi al Pescara, in una complessa operazione di mercato che coinvolge anche Mauro Canal e Mauricio Guterres."}
{"id": "3837069", "revid": "767487", "url": "https://it.wikipedia.org/wiki?curid=3837069", "title": "Josep Tous Soler", "text": "Biografia.\nEntr\u00f2 nell'ordine cappuccino nel 1824: assegnato al convento di Barcellona, nel 1835 dovette abbandonare il chiostro a causa della dissoluzione degli ordini religiosi in Spagna.\nDopo un periodo a Greccio e a Tolosa, nel 1843 torn\u00f2 a Barcellona. Dietro suggerimento del vescovo Antonio Mar\u00eda Claret y Clar\u00e1, fond\u00f2 una congregazione di terziarie regolari francescane per l'educazione cristiana della giovent\u00f9, detta delle cappuccine della Madre del Divin Pastore.\nMor\u00ec nel 1871, mentre celebrava la messa per le religiose della sua congregazione a Barcellona.\nIl culto.\nPapa Benedetto XVI l'ha riconosciuto venerabile il 22 dicembre 2008 e il 19 dicembre 2009 ha decretato l'autenticit\u00e0 di un miracolo attribuito alla sua intercessione, consentendone la beatificazione.\nIl rito di beatificazione, presieduto dal cardinale Tarcisio Bertone, \u00e8 stato celebrato il 25 aprile 2010 nella basilica di Santa Maria del Mar a Barcellona."}
{"id": "3837072", "revid": "1551611", "url": "https://it.wikipedia.org/wiki?curid=3837072", "title": "Dario Bressanini", "text": "Biografia.\nLaureato in chimica presso l\u2019Universit\u00e0 di Milano nel 1988, ha conseguito il dottorato di ricerca nella stessa facolt\u00e0. \nDal 1995 \u00e8 ricercatore universitario, prima presso il dipartimento di chimica dell'Universit\u00e0 di Milano e poi presso il dipartimento di scienze chimiche e ambientali dell\u2019Universit\u00e0 dell'Insubria. \nDocente presso l\u2019Universit\u00e0 dell\u2019Insubria a Como, tiene i corsi di termodinamica chimica, chimica fisica e chimica e tecnologia degli alimenti. \u00c8 un chimico fisico teorico che si occupa di simulazioni stocastiche dell\u2019equazione di Schr\u00f6dinger per sistemi atomici e molecolari. Ha trascorso alcuni periodi di studio e ricerca presso l\u2019Universit\u00e0 della California, Berkeley e l'Universit\u00e0 di Georgetown. \nChimico, ricercatore presso il dipartimento di scienze e alta tecnologia (DISAT) dell'Universit\u00e0 degli Studi dell'Insubria a Como, inizia la sua attivit\u00e0 di divulgazione scientifica partecipando alla prima edizione di \"Cosmo, siamo tutti una rete\", trasmissione scientifica di Rai 3 andata in onda il 4 settembre 2010.\nCollabora poi con la RSI - Radiotelevisione svizzera italiana e in radio \u00e8 ospite ricorrente della trasmissioni \"Moebius\" e \"Il Gastronauta\" di Radio 24. \nDal 10 maggio 2007 cura un blog all'interno di \"Le Scienze Blog\" della Repubblica chiamato \"Scienza in Cucina\" con il suo primo articolo \"Eccomi qua\". \nHa pubblicato pi\u00f9 di trecento articoli di tipo divulgativo sul tema generale delle scienze, in special modo, della chimica all'interno del mondo della alimentazione.\nIn passato curava anche un blog personale, ospitato da \"Il Fatto Quotidiano\", un rapporto terminato il 6 giugno 2013, con un articolo su agricoltura biologica e organismi geneticamente modificati, in chiusura del quale espone le ragioni del suo commiato dai lettori della testata on line, motivando la sua scelta con il disagio causatogli da una politica editoriale che ha scelto di dare grande spazio a controverse figure che praticano facile disinformazione, come antivaccinisti, complottisti dell'11 settembre, pseudo-esperti di scienza, agricoltura e alimentazione. Cura anche un profilo Instagram con dirette e storie quotidiane, un profilo Facebook e un canale YouTube, sul quale pubblica video di divulgazione scientifica su vari argomenti e temi a lui congeniali.\nIl 21 dicembre 2020 pubblica un video in cui giustifica la sua assenza dal mondo della divulgazione, spiegando di avere un tumore raro (melanoma uveale)."}
{"id": "3837087", "revid": "287204", "url": "https://it.wikipedia.org/wiki?curid=3837087", "title": "Anatolij Basaskin", "text": ""}
{"id": "3837096", "revid": "1318658", "url": "https://it.wikipedia.org/wiki?curid=3837096", "title": "Eduardo Piola Caselli", "text": "Biografia.\nCompiuti gli studi classici inizia l'universit\u00e0 a Torino, quindi si trasferisce a Roma, dove \u00e8 allievo di Francesco Filomusi Guelfi, il maestro di diritto del futuro Re Vittorio Emanuele III. Nel 1889-93 \u00e8 procuratore legale e corrispondente dell'on. Badini.\nPretore nel 1893, giudice al Tribunale di Roma nel 1897, segretario della Commissione consultiva per la promozione in magistratura ed, ancor giovanissimo, segretario della commissione per la Riforma dei Codici, \u00e8 consigliere di Corte d'Appello nel 1907. Autore di un libro \"I Diritti degli Inventori\" (Torino, 1901), lo \u00e8 anche di un altro sull'ordinamento giudiziario, intitolato \"La Magistratura\" (Torino, 1903), per cui vien chiamato a collaborare a quattro progetti di riforma, presentati alla Camera dai Ministri Gallo (1907) ed Orlando (1907-08). Nel 1907 pubblica la prima edizione del \"Trattato del Diritto di Autore e del Contratto di Edizione\" (Napoli; II Edizione nel 1927).\nAnni in Egitto.\nNel 1908 parte per l'Egitto dove, per incarico del Ministero degli Esteri italiano vien nominato giudice del Tribunale internazionale misto del Cairo, poi consigliere khediviale nel 1913, quindi sultaniale del Principe Hussein Kamel dal 1915 e dal 1917 del principe Fouad. Egli \u00e8 anche consigliere del contenzioso di Stato egiziano per le Direzioni del Ministero di Grazia e Giustizia, dell'Interno e degli Affari Esteri. Si occupa subito, attraverso lo studio della procedura austriaca (1912) e tedesca (1913), della riforma del Codice di Procedura Civile (1915-16), tenendo nel 1913 una conferenza sulla riforma giudiziaria in Egitto.\nNel 1914 si occupa della cittadinanza della donna europea che abbia sposato un ottomano. L'anno dopo \u00e8 Vice Presidente della prestigiosa \"Soci\u00e9t\u00e9 Sultaniale d'Economie Politique, de Statistique et de L\u00e9gislation\". Dal 1915 al 1918 si occupa in favore della Commissione Municipale di Tantah; nel 1916 della procedura dell'Espropriazione Immobiliare presentando, tra l'altro, due conferenze dell'Avv, Pezzi; esamina il progetto di Codice sulla Tutela, la Curatela e l'Assenza, facendo parte del Comitato per gli emendamenti; continua ad interessarsi dei diritti intellettuali.\nNella primavera del 1917 vien chiamato a far parte della Commissione per lo studio delle riforme giudiziarie e della commissione delle Capitolazioni (1917-18), per le riforme che comporterebbe l'eventuale abolizione di esse, occupandosi in particolare dei Libri Fondiari, dell'organizzazione dei nuovi Tribunali egiziani, di un progetto di legge professionale per i Commercianti e gli Industriali (istituendo anche un corso speciale) e di una Sottocommissione per la Riforma Amministrativa dell'Organizzazione Provinciale e Municipale (1918), presentando varie memorie. Tiene inoltre un'importante conferenza sulle prospettive del diritto privato in Egitto.\nNel 1917 segue, nell'ambito dell\"'Advisory Committee on Egyptian Judicial Reform\", il nuovo Codice Penale e relativo commentario; nel 1918 un progetto di Amos sulla Responsabilit\u00e0 Civile ed una Memoria sulle Comunit\u00e0 Cattoliche e Greco-Ortodosse. Vien nominato presidente della suddetta \"Soci\u00e9t\u00e9 d'Economie Politique\".\nNel 1919 indica i consorzi italiani come i prototipi ideali per i sistemi di irrigazione, dimostrando la propria capacit\u00e0 di capire i problemi del Paese e di trovarne le soluzioni ottimali. Le poche notizie storiche sull'origine di questo \"istituto\" che si avevano, attraverso i grammatici e gli antiquari, trovano, poco pi\u00f9 di un decennio dopo, un inaspettato arricchimento, con la scoperta, proprio in Egitto, dei nuovi frammenti delle Istituzioni di Gaio, dimostrazione che esse abbiano trovato proprio lungo il Nilo la loro migliore applicazione.\nNel 1919 si occupa delle Finanze dei Consigli di Villaggio, dell'Organizzazione Giudiziaria, della Procedura Civile di Archibald e della costituzione dell'Ufficio Unico di Pubblicit\u00e0. Nel 1920 dei Marinai disertori, in relazione ai poteri dei Consoli ed al progetto di legge sull'estradizione, di un progetto di Commissione relativa al Nilo, della Procedura sullo Statuto Personale (le successioni), di una Sottocommissione della Facolt\u00e0 di Lettere per la fondazione di una sezione di lingua e di letteratura italiana, nell'ambito del Progetto di Organizzazione dell'Universit\u00e0 di Stato.\nNel 1921 esamina il rapporto Milner sugli stranieri in Egitto, oltre al progetto di legge per la ricostituzione dei Tribunali Misti. Vien incaricato della Direzione Generale del Contenzioso dei Ministeri della Giustizia e dell'Interno. Tiene un'importante conferenza sulla riforma dei codici civili egiziani, a proposito di un recente libro di Walton di diritto egiziano comparato. Dati i rilevanti impegni al contenzioso, deve dimettersi da presidente della \"Soci\u00e9t\u00e9 d'Economie Politique\".\nFa parte del Consiglio Economico, costituito con Decreto del 2 settembre 1922 presso il Ministero delle Finanze. Salito al trono il sultano Fouad, diviene Consigliere Reale e Consigliere Legale della presidenza del Consiglio dei Ministri (1922), proprio nel periodo della rivolta popolare contro il protettorato inglese, dell'organizzazione di un governo nazionale costituzionale e della promulgazione di una costituzione parlamentare, in base alla quale il re ottiene nel 1923 il consenso dell'elettorato.\nNel 1924 tiene un'altra importantissima conferenza, sul Contenzioso di Stato (riportata in volume), essendo divenuto presidente di questo comitato. Nel 1925 si occupa attivamente del comitato speciale di studio per l'istituzione dei Libri Fondiari, della trascrizione, del \"gage immobilier\", dei \"warfs\" (costituzione della qualit\u00e0 di eredi).\nRitorno in Italia.\nNel 1926 rientra in patria, dopo aver esposto al Cairo le riforme della legislazione amministrativa, politica ed economica in Italia e \nA Roma \u00e8 consigliere della Corte di Cassazione e nel 1928 gli vien affidata la presidenza di una sezione: molte sue sentenze fanno testo ed hanno eco anche all'estero.\nNel 1929 ritorna brevemente al Cairo per il Congresso dell\"'Association Litt\u00e9raire et Artistique\", pubblicando nel 1930 il rapporto sulla legislazione italiana in materia di diritto d'autore e rimanendo annoverato tra i membri onorari della \"Soci\u00e9t\u00e9 d'Economie Politique\" la quale, nel 1939, verr\u00e0 intitolata alla memoria di Re Fouad I.\nNei 18 anni trascorsi in Italia dopo il suo rientro nel 1926 moltiplica i suoi viaggi in Europa, tenendo come poli principali Roma, Parigi e Ginevra. Rappresenta l'Italia nella Conferenza Diplomatica di Roma del 1928, per la Revisione della Convenzione di Berna per la protezione delle opere letterarie, e di Londra del 1934 per la revisione della Convenzione di Parigi per la protezione della Propriet\u00e0 Industriale. Sempre nel 1928 partecipa al Congresso Giuridico Internazionale di Telegrafia senza Fili, presieduto da Amedeo Giannini, con 58 delegati italiani, Vittorio Scialoja presidente onorario e gli interventi di d'Amelio, Marconi e Carnelutti.\n\u00c8 membro della Commissione Nazionale per la Cooperazione Intellettuale, del cui organismo centrale, \"Coop\u00e9ration Intellectuelle\" fanno parte Einstein, Lorenz e Curie, dalla quale \u00e8 nato poi l'UNESCO.\nNel 1929 ha fatto parte della commissione reale per la riforma del Codice per la Marina Mercantile. Nel 1932 presiede il Congresso dell'Aja. Nel 1933-34 \u00e8 delegato italiano a Ginevra alla Societ\u00e0 delle Nazioni e ne presiede anche il Consiglio. Fa parte del comitato dei tre per la revisione del sistema delle elezioni. Nell'ambito della Societ\u00e0 delle Nazioni si interessa anche del \"Bureau International du Travail\" e dell\"'Organisation des Communications et du Transit\".\nSenatore del Regno.\nSenatore del Regno dal 21 ottobre 1933, \u00e8 stato membro attivissimo della commissione parlamentare per la Riforma dei Codici (dal 1936 al 1941), curando in maniera particolare, del Codice Civile, il Libro Primo, Persone e Famiglia, ed il Libro del Lavoro.\nDal 1935 al 1938 \u00e8 procuratore generale della Corte di Cassazione, il cui presidente \u00e8 Mariano d'Amelio. \u00c8 inoltre presidente di sezione dei Consiglio Superiore della Magistratura, membro del Contenzioso Diplomatico, giudice della Commissione arbitrale della Marina Mercantile, vicepresidente della Consulta legale della Societ\u00e0 Italiana Autori ed Editori e della Commissione di Legislazione della Confederazione Internazionale della Societ\u00e0 Autori e Compositori, membro del consiglio degli ordini cavallereschi dei SS. Maurizio e Lazzaro e della Corona d'Italia. Ha presieduto il Collegio Arbitrale dell'Opera Combattenti.\nHa fatto lungamente parte della commissione di studio per la riforma della legge sul Diritto d'autore. Poco prima di morire, il Senatore Piola Caselli ha presentato a Vittorio Emanuele III il suo volume sul Diritto d'Autore (1943). Questa legge, da lui elaborata per oltre quarant'anni, fa testo ancor oggi, malgrado lo sviluppo tecnologico della televisione e delle telecomunicazioni via satellite: gli era bastato farsi spiegare da Guglielmo Marconi i principi scientifici e le possibili attuazioni tecniche, per tradurre le nuove invenzioni in termini giuridici. Merito suo \u00e8 stata inoltre l'elaborazione del diritto morale d'autore, derivandolo dal diritto romano, concezione importantissima poich\u00e9 porta la tutela su basi etiche, principio subito accolto in tutta Europa."}
{"id": "3837097", "revid": "767487", "url": "https://it.wikipedia.org/wiki?curid=3837097", "title": "Premiers D\u00e9sirs", "text": "Premiers D\u00e9sirs \u00e8 un film del 1984 diretto da David Hamilton.\nMonica Broeke ha partecipato anche al precedente film di Hamilton, \"Un \u00e9t\u00e9 \u00e0 Saint-Tropez\" (1983).\nSi tratta di una delle prime interpretazioni di Emmanuelle B\u00e9art.\nTrama.\nCaroline, Doroth\u00e9e ed H\u00e9l\u00e8ne sono tre amiche adolescenti in vacanza insieme al mare. Durante un'uscita in barca vengono travolte da un temporale, che le spinge verso un'isola dove Caroline, scivolata in acqua, si sveglia in una capanna sulla spiaggia, salvata da un misterioso sconosciuto. Ritrovate le amiche, riuscite a giungere a riva a loro volta, si imbattono in una villa, abitata da una coppia, che preferiscono non disturbare, poich\u00e9 impegnata a fare l'amore, ed arrivano poi in paese, dove incontrano tre ragazzi, Etienne, Raoul e Max, che le invitano a fermarsi sull'isola, offrendo loro alloggio in un bungalow sulla spiaggia.\nMentre Doroth\u00e9e ed H\u00e9l\u00e8ne trascorrono il tempo con i ragazzi, Caroline lo dedica invece a fare la conoscenza della coppia della villa, la pianista Julia e soprattutto il suo compagno, Jordan, di cui si \u00e8 subito invaghita, convinta che sia il suo salvatore. In realt\u00e0 \u00e8 stato Raoul a soccorrerla dopo il naufragio, ma l'interesse che l'uomo le dimostra rafforza la sua convinzione e le fa pensare che ricambi i suoi sentimenti."}
{"id": "3837102", "revid": "571065", "url": "https://it.wikipedia.org/wiki?curid=3837102", "title": "Area volcani", "text": ""}
{"id": "3837103", "revid": "767487", "url": "https://it.wikipedia.org/wiki?curid=3837103", "title": "Un \u00e9t\u00e9 \u00e0 Saint-Tropez", "text": "Un \u00e9t\u00e9 \u00e0 Saint-Tropez \u00e8 un film del 1983 diretto da David Hamilton.\nTrama.\nUn gruppo di ragazze trascorre l'estate in un casolare di campagna nei pressi di Saint-Tropez, nel dolce far nulla, tra bagni al mare, picnic, esercizi di danza.\nProduzione.\nIl film \u00e8 completamente privo di dialoghi.\nGli interpreti sono accreditati con il solo nome proprio. Monica Broeke, accreditata come Monika, ha partecipato anche ad un altro film di Hamilton, \"Premiers D\u00e9sirs\" (1984)."}
{"id": "3837107", "revid": "83531", "url": "https://it.wikipedia.org/wiki?curid=3837107", "title": "Andrea Biffi", "text": "Biografia.\nNato da una famiglia di artisti (il padre Carlo e il nonno Gian Andrea erano entrambi scultori), da giovane frequent\u00f2 lo studio di Gerolamo Quadrio, allora architetto della Fabbrica del Duomo. Alla morte di questi, avvenuta nel 1679, il Biffi ne ricopr\u00ec la carica che mantenne fino alla morte.\nCome architetto fu attivo sull'Isola Bella del Lago Maggiore, per incarico del conte Vitaliano VI Borromeo. Lavor\u00f2 nelle Gallerie, nelle restanti ali del palazzo e nel Gran Salone, occupandosi anche dell'apparato decorativo. \nAl 1679 risale il suo primo progetto per una chiesa milanese, \"San Bernardino alle Ossa\", successivamente distrutta, della quale progett\u00f2 la attuale facciata. Nel 1681 gli vennero affidati i lavori di ammodernamento della chiesa di \"San Donnino alla Mazza\" a Milano. Nel giugno del 1683 venne approvato il progetto del Biffi per la parrocchiale di \"San Pietro\" a Carcegna e nello stesso anno anche quello per la cupola del Duomo di Como. In questo stesso anno cominci\u00f2 anche i lavori di costruzione dell'Oratorio dell'Immacolata per l'omonima confraternita, presso la chiesa di Sant'Antonio Abate a Milano, tuttora esistente. Nel 1685 contribu\u00ec alla costruzione del cimitero della Mojazza, oggi non pi\u00f9 esistente, a Milano. Nello stesso anno lavor\u00f2 a Lugano e mor\u00ec a Milano un anno dopo. Venne sepolto insieme al padre e al fratello Filippo a Sant'Antonio Abate."}
{"id": "3837111", "revid": "1543377", "url": "https://it.wikipedia.org/wiki?curid=3837111", "title": "Coppa dei Campioni 1988-1989 (pallavolo femminile)", "text": "La Coppa dei Campioni di pallavolo femminile 1988-1989 \u00e8 stata la 29\u00aa edizione del massimo torneo pallavolistico europeo per squadre di club; iniziata con la fase ad eliminazione diretta a partire dal 5 novembre 1988, si \u00e8 conclusa con la final-four di Bruxelles, in Belgio, il 12 febbraio 1989. Alla competizione hanno partecipato 23 squadre e la vittoria finale \u00e8 andata per la quinta volta al Volejbol'nyj klub Uralo\u010dka."}
{"id": "3837114", "revid": "330019", "url": "https://it.wikipedia.org/wiki?curid=3837114", "title": "Anstrude di Laon", "text": "Biografia.\nAnstrude era figlia di san Blandino e di santa Salaberga, che avevano fondato il monastero doppio di San Giovanni Battista a Laon. Ella era anche sorella di san Baldovino.\nQuando la madre si ritir\u00f2 dal mondo per divenire badessa del monastero benedettino di San Giovanni Battista, Anstrude la segu\u00ec. Dopo la morte della madre, ella divenne, sia pur con riluttanza, badessa del monastero. Era nota per la sua cura nei confronti delle monache a lei sottoposte, per le sue notti di veglia in preghiera e per la sua austerit\u00e0 autoimposta: salvo la domenica ed il giorno di Natale, ella prendeva cibo una sola volta il giorno. \nIl sindaco del luogo, Ebroino, perseguitava la Chiesa cattolica di quei tempi e desiderava la morte di Anstrude, minacciandola spesso, ma la sua semplice fede ebbe ragione del malvagio.\nAnstrude mor\u00ec di cause naturali nel 688 ed \u00e8 ricordata nei calendari dei santi gallicani e benedettini. "}
{"id": "3837119", "revid": "1776051", "url": "https://it.wikipedia.org/wiki?curid=3837119", "title": "Sarvet esiin", "text": "Sarvet esiin (in finlandese \"Su le corna\") \u00e8 il primo singolo tratto dal quinto album di studio del rapper finlandese Petri Nyg\u00e5rd, pubblicato da Open Records il 10 novembre 2010. Il brano prevede la presenza della band metal finlandese Mokoma ed \u00e8 stata prodotta da MMEN.\nIl singolo \u00e8 entrato nelle classifiche musicali finlandesi raggiungendo la terza posizione nella classifica dei brani pi\u00f9 venduti e la quarta posizione in quella dei brani pi\u00f9 scaricati.\nVideo.\nIl video mostra Petri Nyg\u00e5rd che canta la canzone assieme ai Mokoma mentre vengono mostrate le copertine di alcuni album famosi, come \"Ride the Lightning\" dei Metallica o \"Piece of Mind\" degli Iron Maiden, rese animate."}
{"id": "3837120", "revid": "73843", "url": "https://it.wikipedia.org/wiki?curid=3837120", "title": "Holger Thiele", "text": "Figlio dell'astronomo Thorvald Nicolai Thiele, lavor\u00f2 all'Osservatorio di Amburgo in Germania. Nel 1912 immigr\u00f2 negli Stati Uniti d'America e lavor\u00f2 all'Osservatorio Lick di San Jose in California. Uscito nel 1923 per contrasti personali dal team dell'osservatorio, rimase impiegato fino al 1930 al dipartimento di astronomia dell'Universit\u00e0 di Berkeley.\nIl Minor Planet Center gli accredita la scoperta di quattro asteroidi, effettuate tra il 1914 e il 1916. Inoltre il 30 gennaio 1916 scopr\u00ec la nova GR Ori e la cometa C/1906 V1 Thiele: per questa scoperta gli \u00e8 stata assegnata la 57\u00b0 \"Medaglia Donohoe\" ."}
{"id": "3837124", "revid": "287204", "url": "https://it.wikipedia.org/wiki?curid=3837124", "title": "9837 Jerryhorow", "text": "9837 Jerryhorow \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a 2,7125403\u00a0UA e da un'eccentricit\u00e0 di 0,0222682, inclinata di 5,77131\u00b0 rispetto all'eclittica.\nL'asteroide \u00e8 dedicato a Jerome, detto Jerry, Horowitz, padre dell'autore della scoperta."}
{"id": "3837125", "revid": "339392", "url": "https://it.wikipedia.org/wiki?curid=3837125", "title": "Qingdao Hainan Bridge", "text": ""}
{"id": "3837126", "revid": "110157", "url": "https://it.wikipedia.org/wiki?curid=3837126", "title": "Birjul\u00ebvo Zapadnoe", "text": "Il quartiere Birjul\u00ebvo Zapadnoe (, Birjul\u00ebvo occidentale) \u00e8 un quartiere di Mosca sito nel Distretto Meridionale.\nL'area, insieme all'adiacente quartiere di Birjul\u00ebvo Vosto\u010dnoe (Birjul\u00ebvo orientale), era occupata nel 1900 dall'omonimo villaggio di Birjul\u00ebvo. Entra a far parte di Mosca nel 1960.\nL'urbanizzazione moderna, coi condomini che vanno a sostituire gli edifici originari, ha inizio nel 1971; i nuovi appartamenti vengono destinati ai lavoratori della stazione e delle fabbriche della zona."}
{"id": "3837128", "revid": "132266", "url": "https://it.wikipedia.org/wiki?curid=3837128", "title": "Qingdao International Sailing Centre", "text": ""}
{"id": "3837129", "revid": "110157", "url": "https://it.wikipedia.org/wiki?curid=3837129", "title": "Brateevo", "text": "Il quartiere Brateevo () \u00e8 un quartiere di Mosca sito nel Distretto Meridionale.\nPrende il nome dall'abitato omonimo che sorgeva nella zona, dove sono state anche rinvenuti tumuli sepolcrali pagani. Parte dell'attuale quartiere include anche l'area su cui sorgeva l'abitato di Borisovo.\nGli abitati vengono inclusi nel territorio della citt\u00e0 di Mosca nel 1960, nel quartiere Proletarskij, e dal 1969 nel quartiere Krasnogvardejskij. Negli anni 1980 il vecchio abitato di Brateevo viene demolito per realizzare gli edifici residenziali attuali."}
{"id": "3837131", "revid": "1442080", "url": "https://it.wikipedia.org/wiki?curid=3837131", "title": "Apia International Sydney 2012 - Singolare maschile", "text": "Il singolare maschile dell'Apia International Sydney 2012 \u00e8 stato un torneo di tennis facente parte dell'ATP World Tour 2012.\nIl campione uscente era Gilles Simon, che quest'anno ha preferito partecipare al Brisbane International.\nJarkko Nieminen ha sconfitto in finale Julien Benneteau per 6-2, 7-5.\nTeste di serie.\nLe prime quattro teste di serie ricevono un bye per il secondo turno. "}
{"id": "3837134", "revid": "767487", "url": "https://it.wikipedia.org/wiki?curid=3837134", "title": "Thomas Fuller (scrittore)", "text": "Biografia.\nThomas Fuller \u00e8 nato in Rosehill, contea del Sussex, da giovane frequent\u00f2 il Queens' College (Cambridge) divenendo medico.\nPratic\u00f2 la professione di medico a Sevenoaks. Durante la sua attivit\u00e0 professionale pubblic\u00f2 diversi libri di Farmacopea.\nNel 1732 pubblic\u00f2 una raccolta di proverbi inglesi ed internazionali nel libro \u201cGnomologia: Adagies and Proverbs\u201d.\nMor\u00ec nel 1734."}
{"id": "3837135", "revid": "110157", "url": "https://it.wikipedia.org/wiki?curid=3837135", "title": "Danilovskij (Mosca)", "text": "Il quartiere Danilovskij () \u00e8 un quartiere di Mosca sito nel Distretto Meridionale.\nLa gran parte del territorio \u00e8 occupata da imprese industriali, la pi\u00f9 importante delle quali \u00e8 la ZIL. \u00c8 l'unico quartiere che occupa entrambe le rive di un tratto della Moscova.\nFino alla riforma amministrativa del 1991 l'area del quartiere attuale faceva parte dei quartieri Proletarskij e Moskvoreckij. Successivamente, viene suddivisa nei quartieri Danilovskij, Paveleckij e Simonovskij]; questi ultimi nel 2002 due vengono uniti al quartiere Danilovskij, che prende cos\u00ec i confini attuali."}
{"id": "3837136", "revid": "3791", "url": "https://it.wikipedia.org/wiki?curid=3837136", "title": "Deutsche Akademie der Naturforscher Leopoldina", "text": ""}
{"id": "3837137", "revid": "132266", "url": "https://it.wikipedia.org/wiki?curid=3837137", "title": "Tsingtao (birra)", "text": ""}
{"id": "3837144", "revid": "107831", "url": "https://it.wikipedia.org/wiki?curid=3837144", "title": "Heineken Open 2012", "text": "L'Heineken Open 2012 \u00e8 stato un torneo di tennis giocato sul cemento, facente parte della categoria ATP World Tour 250 series nell'ambito dell'ATP World Tour 2012. \u00c8 stata la 45\u00aa edizione dell'Heineken Open. Si \u00e8 giocato nell'ASB Tennis Centre di Auckland in Nuova Zelanda, dal 9 al 14 gennaio 2012.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni: \nPunti e montepremi.\nIl montepremi complessivo \u00e8 di 398.250\u00a0$.\nCampioni.\nSingolare.\n David Ferrer ha sconfitto in finale Olivier Rochus per 6-3, 6-4.\nDoppio.\n Oliver Marach / Alexander Peya hanno sconfitto in finale Franti\u0161ek \u010cerm\u00e1k / Filip Pol\u00e1\u0161ek per 6-3, 6-2."}
{"id": "3837145", "revid": "314905", "url": "https://it.wikipedia.org/wiki?curid=3837145", "title": "San Flaviano di Costantinopoli", "text": ""}
{"id": "3837147", "revid": "1543377", "url": "https://it.wikipedia.org/wiki?curid=3837147", "title": "Prime Cup Aberto de S\u00e3o Paulo 2012", "text": "Il Prime Cup Aberto de S\u00e3o Paulo 2012 \u00e8 stato un torneo professionistico di tennis maschile giocato sul cemento, che fa parte dell'ATP Challenger Tour 2012. Si \u00e8 giocato a San Paolo in Brasile dal 2 all'8 gennaio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Thiago Alves ha battuto in finale Gast\u00e3o Elias, 7-6(7-5), 7-6(7-1)\nDoppio.\n Fernando Romboli / J\u00falio Silva hanno battuto in finale Jozef Koval\u00edk / Jos\u00e9 Pereira, 7-5, 6-2"}
{"id": "3837148", "revid": "314905", "url": "https://it.wikipedia.org/wiki?curid=3837148", "title": "San Costabile Gentilcore", "text": ""}
{"id": "3837155", "revid": "287204", "url": "https://it.wikipedia.org/wiki?curid=3837155", "title": "Accademia di Atene (moderna)", "text": "L'Accademia di Atene (in greco: \u0391\u03ba\u03b1\u03b4\u03b7\u03bc\u03af\u03b1 \u0391\u03b8\u03b7\u03bd\u03ce\u03bd) \u00e8 l'accademia nazionale della Grecia, l'istituzione pi\u00f9 alta fra quella dedicate alla ricerca e agli studi che esista nel paese. \u00c8 stata fondata nel 1926 e opera sotto la supervisione del Ministero dell'Educazione greco. L'edificio principale dell'Accademia \u00e8 uno dei maggiori monumenti di Atene.\nStoria.\nPer quanto l'effettiva costituzione dell'accademia sia avvenuta soltanto nella prima met\u00e0 del XX secolo, la decisione di istituirla risale a molti anni prima. Il 2 agosto 1859 venne infatti posta la prima pietra di un edificio finanziato dal magnate Simon Sinas, con la manifesta intenzione di destinarla a sede dell'accademia nazionale. La costruzione trov\u00f2 posto alla confluenza delle vie Panepistimiou e Akadimias, dove vennero gettate le fondamenta del palazzo progettato in stile neoclassico dall'architetto Teofilo Hansen. La realizzazione delle sculture venne affidata a Leonidas Drosis, quella degli affreschi e dei dipinti a Christian Griepenkerl.\nLo stato dei lavori avanz\u00f2 rapidamente fino al 1861, sotto la supervisione dell'ingegnere Ernst Ziller; appena un anno dopo per\u00f2, durante l'ultimo periodo del regno di Ottone I, il paese fu turbato da disordini che rallentarono il cantiere fino al 1864, quando esso venne temporaneamente chiuso. I lavori ripresero solo nel 1868, ma l'edificio non fu completato fino al 1885, al prezzo totale di 2,843,319 dracme oro, che fu coperto principalmente da Sinas e, dopo la sua scomparsa, dalla moglie Ifigeneia.\nIl 20 marzo 1887 il palazzo venne finalmente inaugurato sotto il nome di \"Accademia Sinea\", in onore del suo benefattore. Non era per\u00f2 stata ancora deliberata la formale istituzione dell'accademia, n\u00e9 era cominciato qualsiasi processo organizzativo sostanziale, per cui, in attesa che ci\u00f2 accadesse, nell'edificio vennero allestiti il Museo Numismatico (nel 1890) ed il Museo Bizantino e l'Archivio di Stato (nel 1914). Finalmente, il 24 marzo 1926, nel palazzo venne insediata l'Accademia di Atene.\nOrganizzazione e strutture.\nL'attuale Accademia di Atene, il cui nome rievoca l'antica Accademia di Platone, \u00e8 stata istituita il 18 marzo 1926, con la legge 4398/1929 dello stato greco, che ha ratificato lo statuto, il quale, con successive modifiche, \u00e8 tuttora valido ed ordina e disciplina la vita, l'amministrazione e l'organizzazione dell'Accademia. In base ad esso l'Accademia \u00e8 divisa in tre ordini: Scienze Naturali, Lettere e Arti, Scienze morali e politiche.\nL'Accademia oggi mantiene 12 centri di ricerca, 10 uffici di ricerca e la \"Biblioteca Centrale \"Ioannis Sykoutris\"\". Nel 2002 \u00e8 stata anche istituita la \"Fondazione per la Ricerca Biomedica dell'Accademia di Atene\". Sotto la supervisione dell'Accademia opera anche l\"'Istituto Ellenico per gli Studi Bizantini e Post-Bizantini\" di Venezia.\nAttivit\u00e0 internazionali.\nFin dalla sua nascita, l'Accademia ha fatto parte della \"Associazione Internazionale delle Accademie\" e del \"Consiglio Internazionale delle Scienze\". Essa inoltre partecipa ai lavori della \"Alleanza Europea delle Accademie\"."}
{"id": "3837157", "revid": "1442080", "url": "https://it.wikipedia.org/wiki?curid=3837157", "title": "Heineken Open 2012 - Singolare", "text": "Il singolare dell'Heineken Open 2012 \u00e8 stato un torneo di tennis facente parte dell'ATP World Tour 2012.\nIl detentore del titolo era David Ferrer ed \u00e8 riuscito a difenderlo sconfiggendo in finale Olivier Rochus per 6-3, 6-4.\nTeste di serie.\nLe prime quattro teste di serie ricevono un bye per il secondo turno. "}
{"id": "3837158", "revid": "118571250", "url": "https://it.wikipedia.org/wiki?curid=3837158", "title": "Dolly Sisters", "text": " \nBiografia.\nNate il 25 ottobre 1892 in Ungheria, emigrarono con la loro famiglia nel 1905 negli Stati Uniti. Gi\u00e0 nel 1907 cominciarono a guadagnare i primi soldi esibendosi come ballerine nelle birrerie. Il loro debutto professionale fu nell'operetta \"The Maid and the Millionaire\". Avevano adottato il nome di The Dolly Sisters che Rosie, poi, dichiar\u00f2 essere stato ispirato dalla definizione di un amico, che le vedeva graziose come bamboline (in inglese \"dolls\").\nLe due gemelle, che avevano come agente lo zio, perfezionavano i loro numeri provando i passi davanti a uno specchio per renderli perfettamente in sincrono: aiutate dalle luci, dalle ombre e dai costumi uguali, sulla scena diventavano il doppio di s\u00e9 stesse.\nA causa della giovanissima et\u00e0, avevano per\u00f2 poche possibilit\u00e0 di lavorare sui palcoscenici di New York e girarono all'inizio in tourn\u00e9e nel circuito Orpheum. Debuttarono nel 1909 nel Keith Vaudeville Circuit, finch\u00e9, nel 1911, vennero messe sotto contratto per due stagioni da Florenz Ziegfeld.\nInterpreti di alcuni film nella seconda met\u00e0 degli anni dieci, lavorarono con grande successo anche in Europa. Il duo si scompose quando le gemelle cominciarono ad abbinarsi ad altri partner esibendosi come \"rivali\". Ebbero fortuna anche ai tavoli da gioco: in una stagione a Deauville, vinsero 850.000 dollari. A Cannes, in una notte, Jenny vinse 4 milioni di franchi che vennero convertiti immediatamente in gioielli. In seguito, vinse altri 11 milioni.\nVita privata.\nTanto brillante era la vita pubblica e lavorativa delle Dolly Sisters, quanto melodrammatica fu quella privata.\nLe due sorelle ebbero numerosi amanti. Tra questi, il magnate Harry Gordon Selfridge (fondatore della catena britannica di grandi magazzini Selfridges), con il quale ambedue ebbero una relazione molto pubblicizzata.\nRosie fu sposata tre volte. Il primo marito fu il compositore Jean Schwartz, sposato nel 1913. I due divorziarono nel 1921. Il secondo matrimonio fu con Mortimer Davis Jr., dal 1927 al 1931. Il terzo marito, sposato nel 1932, fu Irving Netcher, che mor\u00ec nel 1943, lasciandola vedova.\nJenny si spos\u00f2 nel 1914 con Harry Fox, un ballerino al quale si deve la creazione del foxtrot. Il matrimonio fin\u00ec nel 1920. Nel 1935 spos\u00f2 Bernard Vinissky, da cui divorzi\u00f2 nel 1940, un anno prima di suicidarsi. Nel 1933, mentre si trovava insieme a Max Constant, l'amante del momento, rest\u00f2 coinvolta nei pressi di Bordeaux in un grave incidente automobilistico. Fu gravemente ferita e venne ricoverata in clinica per sei settimane. Sottoposta a una quindicina di operazioni che avrebbero dovuto anche restituirle la bellezza, oltremodo necessaria per il suo lavoro, vide sparire tutti i suoi gioielli per potersi pagare le cure mediche. Il volto rovinato, la salute in bilico, Jenny si definiva ormai, come raccontavano i suoi amici, \"una conchiglia rotta\". \nSi impicc\u00f2 nella doccia del suo appartamento allo Sheldon Hotel di New York il 1\u00ba maggio 1941.\nSua sorella Rosie visse abbastanza da poter vedere nel 1945 il film biografico che ricostruiva la loro storia, interpretato da Betty Grable, June Haver e John Payne nel ruolo di Fox. Anche Rosie, nel 1962, tent\u00f2 di suicidarsi senza riuscirci. Mor\u00ec per un attacco di cuore nel 1970.\nLe Dolly Sisters al cinema.\nInterpretate da Betty Grable (Jenny) e June Haver (Rosie), la loro biografia fu portata sullo schermo nel 1945 in \"The Dolly Sisters\", un film di Irving Cummings che, in Italia venne distribuito con il titolo \"Donne e diamanti\".\nFilmografia.\nJenny Dolly\nRosie Dolly"}
{"id": "3837159", "revid": "767487", "url": "https://it.wikipedia.org/wiki?curid=3837159", "title": "Internationaux de Nouvelle-Cal\u00e9donie 2012", "text": "L'Internationaux de Nouvelle-Cal\u00e9donie 2012 \u00e8 stato un torneo professionistico di tennis maschile giocato sul cemento. \u00c8 stata la 9\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Noum\u00e9a in Nuova Caledonia dal 2 all'8 gennaio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n J\u00e9r\u00e9my Chardy ha battuto in finale Adri\u00e1n Men\u00e9ndez Maceiras, 6-4, 6-3\nDoppio.\n Sanchai Ratiwatana / Sonchat Ratiwatana hanno battuto in finale Axel Michon / Guillaume Rufin, 6-0, 6-4"}
{"id": "3837161", "revid": "228587", "url": "https://it.wikipedia.org/wiki?curid=3837161", "title": "Argo (goletta)", "text": "L'Argo \u00e8 stata una goletta della Regia Marina, gi\u00e0 della Marina del Regno di Sardegna ed in precedenza della Marina del Granducato di Toscana.\nStoria.\nUnit\u00e0 di piccole dimensioni verosimilmente costruita in un cantiere toscano, l'\"Argo\" aveva scafo in legno ed armamento velico a goletta (alberi di trinchetto e maestra a vele auriche).\nVarata nel 1854, la goletta venne comprata a Livorno dalla Marina Granducale di Toscana, che la impieg\u00f2 in servizi di sorveglianza delle coste e per compiti doganali.\nInviata a Genova dal Governo Provvisorio Toscano, costituitosi nel Granducato dopo la fuga di Leopoldo II, l'\"Argo\" vi arriv\u00f2 il 4 ottobre 1859, e con Regio Decreto del 6 aprile 1860 venne incorporata nel naviglio della Marina del Regno di Sardegna.\nIn seguito alla nascita della Regia Marina italiana, il 17 marzo 1861 l'unit\u00e0 fu iscritta nel Quadro del Naviglio della nuova forza armata, con la classificazione di goletta (in alcuni documenti la nave risulta per\u00f2 classificata trasporto a vela di III classe).\nIn disarmo nella darsena di La Spezia il 20 luglio 1861, l'\"Argo\" venne di l\u00ec a poco spostata nel seno del Varignano, in modo da liberare il posto in darsena per altre navi. Il 29 luglio venne rilevato che la nave non poteva avere altro impiego che quello di nave scuola, e se ne propose la trasformazione per questo utilizzo, ma tale idea rimase lettera morta.\nRadiata con Regio Decreto del 7 marzo 1863, la goletta venne ceduta all'Amministrazione dei lavori pubblici, ufficio porti e fari di Genova."}
{"id": "3837163", "revid": "110157", "url": "https://it.wikipedia.org/wiki?curid=3837163", "title": "Donskoj (Mosca)", "text": "Il quartiere Donskoj () \u00e8 un quartiere di Mosca sito nel Distretto Meridionale.\nViene definito insieme al quartiere Zagorodnyj con la riforma amministrativa del 1991; il 24 maggio 1995 il quartiere Zagorodnyj viene unito al quartiere Donskoj che assume i confini attuali.\nIl quartiere ospita un cimitero musulmano."}
{"id": "3837164", "revid": "1442080", "url": "https://it.wikipedia.org/wiki?curid=3837164", "title": "Prime Cup Aberto de S\u00e3o Paulo 2012 - Singolare", "text": "Il singolare del Prime Cup Aberto de S\u00e3o Paulo 2012 \u00e8 stato un torneo di tennis facente parte dell'ATP Challenger Tour 2012.\nRicardo Mello era il detentore del titolo, ma quest'anno non ha partecipato.\nThiago Alves ha battuto in finale Gast\u00e3o Elias 7\u20136(7\u20135), 7\u20136(7\u20131)."}
{"id": "3837165", "revid": "314905", "url": "https://it.wikipedia.org/wiki?curid=3837165", "title": "Finan", "text": ""}
{"id": "3837166", "revid": "1442080", "url": "https://it.wikipedia.org/wiki?curid=3837166", "title": "Qatar ExxonMobil Open 2012 - Qualificazioni singolare", "text": "Le qualificazioni del singolare del Qatar ExxonMobil Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3837167", "revid": "314905", "url": "https://it.wikipedia.org/wiki?curid=3837167", "title": "San Finan di Lindisfarne", "text": ""}
{"id": "3837168", "revid": "599013", "url": "https://it.wikipedia.org/wiki?curid=3837168", "title": "Arturo Naveira", "text": "Caratteristiche tecniche.\nNaveira era prevalentemente un interno: in tale ruolo gioc\u00f2 nel 1928 sia sul lato destro che su quello sinistro, mentre nel 1930 e nel 1931 occup\u00f2 solo la parte destra del campo. Nel 1929 gioc\u00f2 invece come ala destra.\nCarriera.\nClub.\nNaveira esord\u00ec in massima serie nel corso della stagione 1928 con la maglia dell'El Porvenir: scese in campo per la prima volta nella seconda giornata contro il Gimnasia La Plata, realizzando una doppietta (56\u00ba e 80\u00ba minuto). Al termine del campionato cont\u00f2 25 presenze e 14 gol. Durante il Concurso Est\u00edmulo 1929 fu impiegato come ala destra; vi debutt\u00f2 alla quinta giornata, contro il Platense. Segn\u00f2 6 volte nelle 9 gare che disput\u00f2 in tale competizione. Nel campionato 1930 fu nuovamente titolare della sua squadra: su 35 incontri totali, ne gioc\u00f2 30, realizzando 17 reti (suo primato personale). Nel 1931 fu ceduto all'Hurac\u00e1n in occasione del primo campionato professionistico argentino, organizzato dalla Liga Argentina de Football. Alla sua prima stagione nel nuovo club marc\u00f2 14 gol in 19 partite, divenendo il secondo miglior marcatore dell'Hurac\u00e1n in quel torneo dopo Herminio Masantonio (22 reti)."}
{"id": "3837170", "revid": "1442080", "url": "https://it.wikipedia.org/wiki?curid=3837170", "title": "Prime Cup Aberto de S\u00e3o Paulo 2012 - Doppio", "text": "Il doppio del Prime Cup Aberto de S\u00e3o Paulo 2012 \u00e8 stato un torneo di tennis facente parte dell'ATP Challenger Tour 2012.\nFernando Romboli e J\u00falio Silva hanno battuto in finale Jozef Koval\u00edk e Jos\u00e9 Pereira 7-5, 6-2."}
{"id": "3837171", "revid": "314905", "url": "https://it.wikipedia.org/wiki?curid=3837171", "title": "San Mesrop", "text": ""}
{"id": "3837172", "revid": "1442080", "url": "https://it.wikipedia.org/wiki?curid=3837172", "title": "Internationaux de Nouvelle-Cal\u00e9donie 2012 - Singolare", "text": "Il singolare dell'Internationaux de Nouvelle-Cal\u00e9donie 2012 \u00e8 stato un torneo di tennis facente parte dell'ATP Challenger Tour 2012.\nVincent Millot era il detentore del titolo, ma quest'anno non ha partecipato.\nJ\u00e9r\u00e9my Chardy ha battuto in finale Adri\u00e1n Men\u00e9ndez Maceiras 6\u20134, 6\u20133."}
{"id": "3837173", "revid": "1924342", "url": "https://it.wikipedia.org/wiki?curid=3837173", "title": "Wretch 32", "text": "Biografia.\nCresciuto a Tottenham, Londra come figlio del DJ reggae Tiverton Estate, in precedenza Wretch 32 \u00e8 stato un membro del collettivo grime \"Combination Chain Gang\", prima di formare The Movement con Scorcher, Ghetts, Devlin e Mercston. Il mondo e la comunit\u00e0 di internet, oltre che l'industria musicale britannica hanno iniziato ad accorgersi di Wretch 32, quando gli fu data l'opportunit\u00e0 di apparire su \"RMC TV Artist Spotlight\" nel 2005. Nello stesso periodo fu realizzato sempre per RMC TV \"Needless Beef\", un cortometraggio basato sulla vita di strada britannica con protagonista Wretch 32. Il cortometraggio successivamente ispir\u00f2 la serie \"Dubplate\" di MTV.\nNel gennaio 2011 Wretch 32 ha pubblicato il suo primo singolo \"Traktor\". Il suo secondo singolo \"Unorthodox\" \u00e8 arrivato al primo posto della classifica Official R&amp;B Chart, mentre il terzo \"Don't Go\" \u00e8 arrivato in vetta alla classifica dei singoli pi\u00f9 venduti nel Regno Unito. Ad agosto \u00e8 stato pubblicato dalla Ministry of Sound \"Black and White\", il suo album di esordio, che ha raggiunto la vetta della Official R&amp;B Chart.\nDurante gli Mp3 Music Awards 2009 \u00e8 stata annunciata una nomination di Wretch 32 in una categoria e Channel U / Channel AKA pubblic\u00f2 la storia, l'anno seguente, la BBC ha annunciato la candidatura di Wretch 32 anche per l'annuale sondaggio \"Sound of 2011\" mentre MTV gli ha assegnato una nomination per l'MTV Brand New 2011."}
{"id": "3837174", "revid": "183114", "url": "https://it.wikipedia.org/wiki?curid=3837174", "title": "Franz Nopcsa von Fels\u00f6-Szilv\u00e1s", "text": ""}
{"id": "3837175", "revid": "1573940", "url": "https://it.wikipedia.org/wiki?curid=3837175", "title": "Diplocephaloides", "text": "Diplocephaloides \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono state reperite in Asia orientale: la D. saganus in varie localit\u00e0 della Corea e del Giappone e la D. uncatus, recentemente scoperta, \u00e8 un endemismo della Cina.\nTassonomia.\nA dicembre 2011, si compone di due specie:"}
{"id": "3837177", "revid": "1442080", "url": "https://it.wikipedia.org/wiki?curid=3837177", "title": "Internationaux de Nouvelle-Cal\u00e9donie 2012 - Doppio", "text": "Il doppio dell'Internationaux de Nouvelle-Cal\u00e9donie 2012 \u00e8 stato un torneo di tennis facente parte dell'ATP Challenger Tour 2012.\nDominik Meffert e Frederik Nielsen erano i detentori del titolo, ma quest'anno non hanno partecipato.\nSanchai Ratiwatana e Sonchat Ratiwatana hanno battuto in finale Axel Michon e Guillaume Rufin 6\u20130, 6\u20134."}
{"id": "3837181", "revid": "125794467", "url": "https://it.wikipedia.org/wiki?curid=3837181", "title": "Shakes the Clown", "text": "Shakes the Clown \u00e8 un film del 1992, diretto e interpretato da Bobcat Goldthwait.\nTrama.\nShakes \u00e8 un clown che vive a Palukaville, dedito alle donne e all'alcol e che frequenta con i suoi colleghi il pub The Twisted Balloon. La sua situazione con l'alcol provoca problemi con la sua ragazza, Judy, a cui non riesce a organizzarle una festa di compleanno e per questo viene licenziato dal lavoro. Successivamente Shakes vede in televisione Binky, un altro clown, che lo inquadra mentre picchia il suo ex capo. Shakes deve cos\u00ec salvare la sua reputazione macchiata dal misfatto compiuto e gi\u00e0 compromesso dall'alcol."}
{"id": "3837183", "revid": "6923", "url": "https://it.wikipedia.org/wiki?curid=3837183", "title": "Storia della musica Feltrinelli", "text": "La Storia della musica edita da Giangiacomo Feltrinelli Editore dal 1962 al 1987 (ultima edizione) \u00e8 un'opera in collana autonoma, tradotta da \"The New Oxford History of Music\" (1957 e seguenti) edita dalla Oxford University Press."}
{"id": "3837193", "revid": "287204", "url": "https://it.wikipedia.org/wiki?curid=3837193", "title": "L change the WorLd (romanzo)", "text": "L change the WorLd \u00e8 una light novel concepita come uno spin-off del manga \"Death Note\" e pubblicata in Giappone dalla casa editrice Sh\u016beisha il 25 dicembre 2007. \u00c8 un adattamento del terzo lungometraggio dedicato alla serie, nonostante le numerose differenze tra film e romanzo. I tre Live action hanno nella trama molti punti in comune con l'opera originale; si discostano dal manga in quanto il finale originale \u00e8 di fatto ignorato. Bench\u00e9 appaiano tutti gli elementi della storia originale, come ad esempio il dio della morte Ryuk e il Death Note, essi hanno solo un ruolo secondario.\nL'opera \u00e8 stata pubblicata anche in Nord America, in una versione in inglese pubblicata da Viz Media il 20 ottobre 2009. Un'edizione in italiano \u00e8 stata pubblicata da Panini Comics nel 2009 e ristampata il 17 marzo 2011.\nTrama.\nUn'organizzazione terroristica vuole purificare il mondo dai malvagi, tramite l'uso di un virus, di cui solo le persone ritenute degne riceveranno l'antidoto e sopravviveranno al contagio. Nei suoi 23 giorni di vita rimasti, Elle indagher\u00e0 sul caso, che risulter\u00e0 essere l'ultimo della sua carriera."}
{"id": "3837196", "revid": "339392", "url": "https://it.wikipedia.org/wiki?curid=3837196", "title": "Sant'Elladio di Toledo", "text": ""}
{"id": "3837197", "revid": "314905", "url": "https://it.wikipedia.org/wiki?curid=3837197", "title": "Santa Geltrude Comensoli", "text": ""}
{"id": "3837202", "revid": "110157", "url": "https://it.wikipedia.org/wiki?curid=3837202", "title": "Zjablikovo", "text": "Il quartiere Zjablikovo () \u00e8 un quartiere di Mosca sito nel Distretto Meridionale.\nPrende il nome dall'omonimo abitato di Zjablikovo, che per\u00f2 sorgeva dove oggi si trova il vicino quartiere di Orechovo-Borisovo Ju\u017enoe. Il rinvenimento nella zona di tumuli funerari fa pensare che la zona fosse gi\u00e0 abitata nel XII secolo.\nViene definito con la riforma amministrativa del 1991."}
{"id": "3837204", "revid": "314905", "url": "https://it.wikipedia.org/wiki?curid=3837204", "title": "Tarasio", "text": ""}
{"id": "3837206", "revid": "124851797", "url": "https://it.wikipedia.org/wiki?curid=3837206", "title": "Daniele Mattalia", "text": "Biografia.\nInsegnante di liceo, fu autore di decine di commenti ai classici (Vittorio Alfieri, Giosu\u00e8 Carducci, Francesco Petrarca, Niccol\u00f2 Machiavelli, Francesco De Sanctis), ma \u00e8 ricordato soprattutto per il commento alla Divina Commedia pubblicato da Rizzoli nel 1960 e pi\u00f9 volte ristampato (ultima edizione Milano, BUR, 2009). Fra i suoi allievi quando insegnava al Liceo Beccaria si ricordano Arnaldo Mauri, Giovanni Prouse e Oreste Pignataro. Nel 1966, mentre era preside del Liceo Parini di Milano, fu accusato dalla questura di scarsa vigilanza sui giovani redattori de \"La zanzara\" ; nel marzo 1968, \"colpevole\" di aver concesso ai \"contestatori\" l'aula magna del liceo, fu rimosso dall'incarico e, pochi giorni dopo, candidato come indipendente nelle liste del Partito Comunista Italiano, risultando eletto alle successive elezioni."}
{"id": "3837207", "revid": "314905", "url": "https://it.wikipedia.org/wiki?curid=3837207", "title": "San Tarasio di Costantinopoli", "text": ""}
{"id": "3837212", "revid": "110157", "url": "https://it.wikipedia.org/wiki?curid=3837212", "title": "Mochov", "text": "Mochov \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837220", "revid": "1431409", "url": "https://it.wikipedia.org/wiki?curid=3837220", "title": "Gregg Henry", "text": "Biografia.\n\u00c8 attivo soprattutto in televisione con numerose partecipazioni a telefilm e film per la tv. Per il cinema ha lavorato per registi come Brian De Palma (come in \"Omicidio a luci rosse\" del 1984), ottenendo, per\u00f2, sempre parti da comprimario.\n\u00c8 sposato con la regista teatrale Lisa James e vive a Los Angeles.\nDoppiatori italiani.\nNelle versioni in italiano dei suoi film, Gregg Henry \u00e8 stato doppiato da:"}
{"id": "3837225", "revid": "115042439", "url": "https://it.wikipedia.org/wiki?curid=3837225", "title": "There Will Never Be Another You", "text": "There Will Never Be Another You \u00e8 un brano musicale composto da Harry Warren (musica) e Mack Gordon (parole) per il film \"Tra le nevi sar\u00f2 tua\" (\"Iceland\"), prodotto dalla Twentieth Century-Fox nel 1942. Nel film, John Payne ne fa una serenata alla coprotagonista Sonja Henie, e Joan Merrill lo canta accompagnata dall'orchestra di Sammy Kaye.\nInizialmente il brano fu accolto senza entusiasmi ma in seguito entr\u00f2 nelle classifiche di vendita americane grazie alle versioni di Woody Herman (al numero 23 nel 1942), Sammy Kaye (al 20 nel 1943) e Chris Montez (al 33 nel 1966).\nIl brano ha la forma classica della canzone in 32 battute, e la sua tonalit\u00e0 originale \u00e8 in Mi bemolle.\nStruttura del brano.\nLa melodia \u00e8 costituita principalmente da note di un quarto che salgono e scendono seguendo la scala sottesa dall'armonia. \nLa struttura armonica, di tipo ABAB, presenta due B che differiscono tra loro per le ultime 5 battute.\nVersioni.\n\"There Will Never Be Another You\", divenuto in seguito uno standard jazz, \u00e8 stato inciso da molti jazzisti. Ecco di seguito alcune di queste incisioni:"}
{"id": "3837226", "revid": "110157", "url": "https://it.wikipedia.org/wiki?curid=3837226", "title": "Mrat\u00edn", "text": "Mrat\u00edn \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837227", "revid": "287204", "url": "https://it.wikipedia.org/wiki?curid=3837227", "title": "Mratin", "text": ""}
{"id": "3837228", "revid": "2091899", "url": "https://it.wikipedia.org/wiki?curid=3837228", "title": "Uomo in nero (Lost)", "text": "L'Uomo in nero (o Nemesi di Jacob) \u00e8 un personaggio della serie televisiva \"Lost\", interpretato da Titus Welliver nelle sue sembianze originali, da Terry O'Quinn nelle sembianze di John Locke e da vari altri attori nelle sue sembianze di minore importanza. Viene generalmente chiamato dai sopravvissuti \"Mostro di fumo\" o anche solo \"Mostro\", in quanto appare pi\u00f9 volte durante la serie sotto l'aspetto di un mostro composto di fumo; quando compare viene sempre accompagnato da suoni meccanici, catene e dal rumore di una sirena.\nDamon Lindelof l'ha definito come \u00abuno dei pi\u00f9 grandi segreti\u00bb della mitologia di \"Lost\" e i produttori hanno spiegato ai fan che non si tratta di un \"mostro\" nel senso tradizionale del termine. \u00c8 stato ripetutamente descritto come un \"sistema di sicurezza\" dell'isola e in particolare delle rovine del Tempio ed \u00e8 stato visto emergere dal terreno e attaccare i personaggi, sebbene non uccida chiunque incontri.\nVita e trasformazione.\nInfanzia.\nNell'episodio della sesta stagione della serie \"Al di l\u00e0 del mare\" si viene a conoscere gran parte della vita dell'Uomo in Nero e di suo fratello Jacob. Lui e Jacob sono fratelli gemelli, nati sull'Isola pi\u00f9 di 2000 anni fa. La loro madre naturale, Claudia, li partorisce sull'Isola (sulla quale arriva con un gruppo di persone naufragate con una nave) aiutata da un'altra donna di cui non si far\u00e0 mai nome all'interno della serie. Quest'ultima uccide Claudia dopo aver partorito i due ragazzi e li cresce lei al posto suo. Nemmeno i suoi due figli adottivi conoscono il suo nome, dato che la chiamano sempre \"Madre\".\nDurante la loro infanzia l'Uomo in Nero e Jacob sono sempre stati molto uniti, finch\u00e9 l'Uomo in Nero non scopre che la Madre ha ucciso la loro madre naturale di nome Claudia. Quando lo scopre decide di lasciare lei e Jacob e si unisce al gruppo di sopravvissuti con i quali \u00e8 arrivata la loro madre naturale, i quali hanno vissuto fino ad allora dall'altra parte dell'Isola. Con loro vivr\u00e0 per oltre 30 anni.\nMorte e trasformazione in fumo nero.\nLa Madre cerca durante questi trent'anni di convincerlo a non cercare di lasciare l'Isola, perch\u00e9 non c'\u00e8 nulla di l\u00e0 dal mare; l'Uomo in Nero per\u00f2 non le crede e cerca quindi un modo per scappare dall'Isola. Dopo lunghi sforzi scopre che in alcuni punti dell'Isola ci sono delle sacche di energia e insieme con i suoi compagni scava pozzi in queste zone; riesce quindi a scavare un pozzo fino a una sacca di energia, dove inserisce una ruota per liberare tutta l'energia racchiusa in quella sacca. La Madre per\u00f2 lo colpisce con una pietra, facendogli perdere i sensi e impedendogli dunque di girare la ruota; inoltre ella riempie interamente il pozzo di pietre e terra, rendendo impossibile entrarci di nuovo, e uccide tutti i sopravvissuti con cui l'Uomo in Nero viveva.\nAl risveglio l'Uomo in Nero scopre ci\u00f2 che \u00e8 successo e, accecato dall'ira, torna nella grotta dove Jacob e la Madre vivevano; appena arrivato uccide la Madre con una coltellata, ma viene scoperto poco dopo da Jacob. L'Uomo in Nero chiede piet\u00e0 a Jacob, ma questi \u00e8 furioso e lo porta fino alla Sorgente, una localit\u00e0 che lui aveva promesso di proteggere da chiunque. Subito dopo l'arrivo Jacob scaraventa a terra l'Uomo in Nero, che sviene dopo l'urto con i sassi; il suo corpo viene tradotto dall'acqua di un fiume verso la cascata della Sorgente: poco dopo il suo corpo viene quindi risucchiato dalla Sorgente, e qualche secondo dopo dalla cascata risale del fumo nero.\nJacob torna poi a valle e trova il corpo senza vita dell'Uomo in Nero; addolorato per la perdita Jacob lo prende con s\u00e9 e lo deposita nella sua caverna, di fianco alla Madre. I loro due corpi verranno trovati molti anni pi\u00f9 tardi da Jack, Kate e Locke, il quale li ribattezzer\u00e0 \"Adamo ed Eva\".\nVita come John Locke.\nQuinta stagione.\nNell'episodio \"Vita e morte di Jeremy Bentham\", l'Uomo in nero prende le sembianze di John Locke e con il suo aspetto inganna tutti i sopravvissuti del volo Oceanic 815 e del volo Ajira 316, iniziando cos\u00ec il suo piano per far inabissare l'Isola. Riesce infatti a convincere Benjamin Linus ad uccidere Jacob, il che succede nell'episodio \"L'incidente\". Jacob era l'unico ostacolo che l'Uomo in nero aveva prima di riuscire a fuggire dall'Isola e a seminare morte e distruzione in tutto il mondo (a detta di Richard nell'episodio \"Ab aeterno\").\nSesta stagione.\nDurante la \"sesta stagione\" il Mostro non riesce pi\u00f9 a nascondere il fatto che non sia il vero John Locke. Sia Sawyer che Jack e Sayid infatti avevano gi\u00e0 capito che non \u00e8 il reale Locke. Decide quindi di dire a tutti i sopravvissuti rimanenti sull'Isola che \u00e8 difatti quello che loro chiamano il \"Mostro\", cercando quindi di ottenere la loro fiducia dicendo loro la verit\u00e0. Promette inoltre a tutti i sopravvissuti del volo Oceanic 815 che se vogliono lasciare l'Isola per un'ultima volta devono farlo tutti insieme con lui dopo aver aggiustato l'aereo Ajira 316, situato sull'altra isola appartenuta pochi mesi prima agli Altri.\nJack per\u00f2 crede che il Fumo abbia intenzioni diverse e decide di separarsi dal Mostro con alcuni suoi compagni, quali Hurley, Ben, Richard, Miles e Frank. Gli altri invece decidono di rimanere con il Mostro. In \"Dr. Linus\" per\u00f2 si scopre che il recupero dell'Ajira 316 non sar\u00e0 cos\u00ec semplice: Charles Widmore \u00e8 difatti riuscito a ritornare sull'Isola. Charles e i suoi compagni si barricano infatti sull'isola dove si trova l'Ajira 316, bloccando ogni accesso con delle barriere ad onde sonore gi\u00e0 presenti sull'Isola che impediscono persino allo stesso Mostro di fumo l'entrata nella base. Widmore ha portato con s\u00e9 un sottomarino e alcuni aerei da guerra muniti di esplosivi e varie armi, grazie ai quali decide di minacciare tutta la squadra del Mostro.\nNonostante alcuni come Sawyer, Kate, Claire, Sun e Jin siano con il Fumo, preparano un piano per rubare il sottomarino di Widmore e fuggire con esso. Il piano verr\u00e0 messo in atto in \"Il candidato\", e Jack, Sayid, Sawyer, Frank, Kate, Sun e Jin riescono a fuggire con esso. Quando cominciano ad allontanarsi dall'Isola per\u00f2, Jack scopre di avere una bomba nello zaino, messa dallo stesso Mostro. Jack capisce quindi una regola di Jacob fondamentale: il Mostro non pu\u00f2 uccidere nessuno dei candidati ma deve essere qualcun altro che li uccida per far s\u00ec che lo stesso Mostro possa pi\u00f9 avanti fuggire dall'Isola. La bomba, essendo stata attivata dal Mostro, quindi non esploder\u00e0. Jack per\u00f2 non viene creduto da Sawyer che strappa i fili della bomba, nella speranza di disattivarla. Grazie al suo gesto per\u00f2 la bomba si attiva effettivamente ed esploder\u00e0 nelle mani di Sayid che decide di sacrificarsi portandola pi\u00f9 lontano possibile all'interno del sottomarino. Il sottomarino quindi affonda e Sun e Jin moriranno affogati essendo rimasti intrappolati tra alcune casse al suo interno.\nNome.\nL'Uomo in Nero viene quasi sempre chiamato con l'appellativo di \"Mostro\" o \"Fumo nero\". L'appellativo di \"Uomo in Nero\" invece \u00e8 stato usato solamente nell'episodio \"Ab aeterno\" in cui Hurley dice a Richard che devono fermare l'Uomo in Nero. Quella \u00e8 stata l'unica volta in cui tale termine \u00e8 stato usato, durante il corso della serie non verr\u00e0 pi\u00f9 usato. Il termine \"Uomo in Nero\" contraddistingue il personaggio proprio perch\u00e9 nel suo aspetto originario era sempre vestito di nero, sia da ragazzo che da adulto, sia perch\u00e9 quando si trasforma il fumo \u00e8 sempre di colore nero.\nGli sceneggiatori, nei copioni, lo chiamavano sempre \"Samuel\", anche se poi decisero di omettere il nome e di lasciare il mistero riguardo a come si chiamasse. Durante il San Diego Comic-Con International del 2011 venne proiettato un breve filmato della durata di tre minuti che svela il suo reale nome: Barry. Il nome non \u00e8 per\u00f2 da considerarsi canonico in quanto il video \u00e8 uno scherzo ironico organizzato da Carlton Cuse e Damon Lindelof, che nel corso dell'evento dichiararono anche che non avrebbero rivelato alcun dettaglio su misteri o dubbi riguardanti la serie.\nCapacit\u00e0 del fumo.\nQuando l'Uomo in Nero ha l'aspetto del \"Mostro di fumo\", pu\u00f2 volare ed entrare nelle fessure ed ha anche una forza sovrumana. Un limite per\u00f2 gli \u00e8 imposto dalla cenere. Difatti se una persona fa un cerchio con della cenere e ci entra l'Uomo in Nero non potr\u00e0 fargli del male. Il motivo di tale azione \u00e8 tuttora sconosciuto, ma si presume sia una delle \"Regole di Jacob\" che comandano le azioni dello stesso Uomo in Nero e che sono infrangibili. Non pu\u00f2 inoltre oltrepassare nessuna barriera sonica come si \u00e8 visto nel corso della serie (la base del progetto Dharma \u00e8 protetta da una recinzione di piloni a onde soniche). L'Uomo in Nero \u00e8 anche in grado di assumere le sembianze di persone e animali, acquisendo informazioni sui soggetti da impersonare \"leggendo\" le loro menti o i ricordi altrui. \u00c8 da notare, comunque, che egli sceglie, di solito, di incarnare individui morti i cui cadaveri sono presenti sull'Isola. Durante la serie prende le sembianze dei seguenti personaggi: se stesso in forma umana, John Locke, Christian Shephard, Yemi (il fratello di Mr. Eko), Alex Rousseau, alcuni compagni della madre di Alex, la moglie di Richard Alpert."}
{"id": "3837229", "revid": "729019", "url": "https://it.wikipedia.org/wiki?curid=3837229", "title": "Isole Kolesovskie", "text": "Le isole Kolesovskie (in russo: \u043e\u0441\u0442\u0440\u043e\u0432\u0430 \u041a\u043e\u043b\u0435\u0441\u043e\u0432\u0441\u043a\u0438\u0435, \"ostrova Kolesovskie\") sono un gruppo di isole nel mare della Siberia orientale, Russia. Amministrativamente appartengono al Allaichovskij ulus della Repubblica autonoma di Sacha-Jacuzia.\nLe isole.\nLe isole sono situate all'imboccatura della baia della Kolyma (\u041a\u043e\u043b\u044b\u043c\u0441\u043a\u0430\u044f \u0433\u0443\u0431\u0430, \"Kolymskaja guba\"). Nella zona il mare \u00e8 congelato per circa 250 giorni l'anno.\nLe isole hanno preso il nome dal commerciante Michail Kolesov (\u041c\u0438\u0445\u0430\u0438\u043b \u041a\u043e\u043b\u0435\u0441\u043e\u0432)."}
{"id": "3837231", "revid": "1543377", "url": "https://it.wikipedia.org/wiki?curid=3837231", "title": "Annunciazione e santi", "text": "L'Annunciazione e santi \u00e8 un dipinto a olio su tavola (114x122 cm) di Filippino Lippi, databile al 1485 circa e conservato nel Museo nazionale di Capodimonte a Napoli.\nStoria.\nProveniente dal deposito allestito dalle truppe repubblicane francesi a Roma nella chiesa di San Luigi dei Francesi, giunse nelle Galleria Francavilla a Napoli nel 1801. Inizialmente venne attribuito al Ghirlandaio, ma ben presto fu riconosciuta come opera giovanile di Filippino Lippi, verso il 1485.\nDescrizione e stile.\nLa scena dell'annunciazione si svolge nel giardino davanti alla casa di Maria, della quale si intravede il portico e la recinzione sullo sfondo. In primo piano, strette e vicine allo spettatore, si allineano le figure dell'Angelo Gabriele inginocchiato, porgendo il tipico giglio bianco, e di Maria in ginocchiata, che piega un braccio e reclina la testa in segno di umile accettazione. Ai lati di queste figure si trovano le figure di san Giovanni Battista e sant'Andrea, in piedi e assorti, senza prendere azione direttamente alla scena ma presenziando semplicemente all'evento.\nL'opera dimostra molteplici influenze, sia del padre dell'artista, Filippo Lippi (soprattutto nello svolgimento dell'Annunciazione, tema ricorrente nella produzione paterna), sia di Filippo Botticelli, il collega leggermente pi\u00f9 anziano nella cui ombra Filippino mosse i primi passi sulla scena artistica.\nSullo sfondo si riconosce una rara veduta di Firenze, che lega l'opera indissolubilmente a una committenza locale, sia pure non necessariamente destinata alla citt\u00e0, come ribadisce anche la presenza del Battista, patrono della citt\u00e0 del giglio. Si riconoscono Santa Maria del Fiore e il Campanile di Giotto, il Bargello e la Badia.\nLa resa minuziosa degli elementi vegetali, come nel prato fiorito, \u00e8 una costante nell'arte fiorentina del tardo Quattrocento, legata a un mai tramontato interesse naturalistico (risalente addirittura al gotico internazionale), ravvivato in anni recenti dal confronto con nuove opere dei Primitivi fiamminghi e dagli studi di Leonardo da Vinci."}
{"id": "3837235", "revid": "253269", "url": "https://it.wikipedia.org/wiki?curid=3837235", "title": "Daniel von Bargen", "text": "Interpret\u00f2 prevalentemente ruoli da poliziotto oppure militare.\nIl 20 febbraio 2012 tent\u00f2 il suicidio sparandosi un colpo della sua pistola (una calibro 38) alla tempia; fu salvato dopo aver chiamato il 911: soffriva di diabete e aveva una gamba amputata. Alla base del gesto, c'era il suo desiderio di morire pur di non sottoporsi a un intervento chirurgico per l'amputazione delle dita dei piedi; le sue condizioni furono definite gravi ma in seguito migliorarono..\nMor\u00ec nel 2015 all'et\u00e0 di 64 anni, per complicazioni del diabete."}
{"id": "3837242", "revid": "110157", "url": "https://it.wikipedia.org/wiki?curid=3837242", "title": "Muka\u0159ov (Praha-v\u00fdchod)", "text": "Muka\u0159ov \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837247", "revid": "1305772", "url": "https://it.wikipedia.org/wiki?curid=3837247", "title": "De Agostini (disambigua)", "text": ""}
{"id": "3837252", "revid": "1272592", "url": "https://it.wikipedia.org/wiki?curid=3837252", "title": "Cattedrale della Dormizione (Alikovo)", "text": "La cattedrale della Dormizione (, in ciuvascio: \"\u0422\u0443\u0440\u0103\u043d\u0430 \u00c7\u0443\u0440\u0430\u0442\u043d\u0103 \u0422\u0430\u0441\u0430 \u0410\u043c\u0103\u0448\u043d\u0435 \u0410\u0441\u0103\u043d\u0443 \u0447\u0438\u0440\u043a\u0115\u0432\u0115, Tur\u0103na \u00c7uratn\u0103 Tasa Am\u0103\u0161ne As\u0103nu \u010dirk\u0115v\u0115\") \u00e8 una cattedrale di rito ortodosso che si trova ad Alikovo, Repubblica autonoma della Ciuvascia in Russia. \u00c8 dipendente dalla Metropolia di \u010ceboksary."}
{"id": "3837253", "revid": "110157", "url": "https://it.wikipedia.org/wiki?curid=3837253", "title": "Nov\u00e1 Ves (Praha-v\u00fdchod)", "text": "Nov\u00e1 Ves \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837254", "revid": "256896", "url": "https://it.wikipedia.org/wiki?curid=3837254", "title": "Sie-L", "text": ""}
{"id": "3837255", "revid": "88740", "url": "https://it.wikipedia.org/wiki?curid=3837255", "title": "Salvadore", "text": ""}
{"id": "3837257", "revid": "426473", "url": "https://it.wikipedia.org/wiki?curid=3837257", "title": "Ioduro di rame(I)", "text": ""}
{"id": "3837258", "revid": "247222", "url": "https://it.wikipedia.org/wiki?curid=3837258", "title": "Monzeglio", "text": ""}
{"id": "3837260", "revid": "110157", "url": "https://it.wikipedia.org/wiki?curid=3837260", "title": "Nov\u00fd Vestec", "text": "Nov\u00fd Vestec \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837261", "revid": "287204", "url": "https://it.wikipedia.org/wiki?curid=3837261", "title": "Novy Vestec", "text": ""}
{"id": "3837269", "revid": "466539", "url": "https://it.wikipedia.org/wiki?curid=3837269", "title": "Rich Moore", "text": "\u00c8 stato uno degli artisti che nei primi anni novanta ha ridefinito la prima serata della TV di animazione con il suo lavoro su \"I Simpson\". Ha lavorato come regista de \"I Simpson\", \"Futurama\", \"Il Critico\", \"Drawn Together\", \"Spy vs Spy\" (per MADtv) e \"Baby Blues\". \u00c8 stato anche il regista supervisore di \"Futurama\" e \"Il Critico\", supervisionando la produzione creativa di entrambi gli show. Il suo lavoro pi\u00f9 recente \u00e8 stato direttore delle sequenze su \"I Simpson - Il film\" e produttore esecutivo del film in DVD di \"Futurama\". Ha studiato animazione alla California Institute of the Arts e ha ricevuto due Emmy Awards, un Annie Award e un premio Reuben per il suo lavoro come regista.\nHa inoltre lavorato recentemente come regista supervisore della serie televisiva della Fox \"Sit Down, Shut Up\", che ha debuttato nel 2009. Attualmente ha diretto il film della Walt Disney Animation Studios, \"Ralph Spaccatutto\", uscito nelle sale italiane il 20 dicembre 2012 e Zootropolis (2016).\nNell'aprile 2019 lascia la Disney per passare alla Sony Pictures Animation."}
{"id": "3837273", "revid": "46260034", "url": "https://it.wikipedia.org/wiki?curid=3837273", "title": "San Quodvultdeus", "text": ""}
{"id": "3837275", "revid": "84184", "url": "https://it.wikipedia.org/wiki?curid=3837275", "title": "Rava", "text": ""}
{"id": "3837280", "revid": "46260098", "url": "https://it.wikipedia.org/wiki?curid=3837280", "title": "San Mansueto di Milano", "text": ""}
{"id": "3837286", "revid": "247222", "url": "https://it.wikipedia.org/wiki?curid=3837286", "title": "Albertosi", "text": ""}
{"id": "3837289", "revid": "247222", "url": "https://it.wikipedia.org/wiki?curid=3837289", "title": "Domenghini", "text": ""}
{"id": "3837291", "revid": "287204", "url": "https://it.wikipedia.org/wiki?curid=3837291", "title": "Musha (Egitto)", "text": "M\u016bsh\u0101 () \u00e8 un grande villaggio del Governatorato di Asyut.\nIl monumento pi\u00f9 rilevante \u00e8 la moschea dedicata ad \u02bfAbd al-Fatt\u0101\u1e25 b. \u02bfAbd All\u0101h b. Yas ma la maggior notoriet\u00e0 deriva al villaggio per l'essere stato il luogo natale di Sayyid Qu\u1e6db, ideologo dei Fratelli Musulmani, cui si richiama la parte pi\u00f9 radicale del movimento politico egiziano fondato da al-\u1e24asan al-Bann\u0101\u02be alla fine degli anni venti del XX secolo."}
{"id": "3837293", "revid": "1305772", "url": "https://it.wikipedia.org/wiki?curid=3837293", "title": "Bellugi", "text": ""}
{"id": "3837297", "revid": "1543377", "url": "https://it.wikipedia.org/wiki?curid=3837297", "title": "Ciclone Dhanushkodi", "text": "Il ciclone Dhanushkodi (anche noto come ciclone Rameswaram) colp\u00ec il sud dell'India ed il nord dello Sri Lanka tra il 22 ed il 25 dicembre del 1964, uccidendo pi\u00f9 di 1800 persone. \nLa tempesta gener\u00f2 un'onda anomala che sommerse la citt\u00e0 di Dhanushkodi dello Stato Tamil Nadu dell'India, causando oltre 300 morti.\nIl sistema venne inizialmente identificato come un'area di bassa pressione sul mare delle Andamane, il 15 dicembre, a seguito di un'interazione con un'onda tropicale si trasform\u00f2 in un'area di intensa depressione il 19 dicembre, nei giorni seguenti crebbe rapidamente di intensit\u00e0 arrivando ad avere venti da uragano.\nIl 23 dicembre la tempesta colp\u00ec l'attuale Sri Lanka, allora noto come Ceylon, vicino all'isola di Pamban, con venti stimati di 240\u00a0km/h, venendo identificato come un superciclone, lievemente indebolita la tempesta colp\u00ec quindi Tamil Nadu, un conseguente rapido indebolimento fece degenerare la tempesta in una depressione il 24 dicembre mentre il sistema si affacciava sul mar Arabico, dove si dissolse il 26 dicembre.\nOrigine ed evoluzione della tempesta.\nIl 15 dicembre 1964 venne rilevata una zona di bassa pressione nel mare delle Andamane, rimanendo praticamente immobile interag\u00ec presto con un'onda tropicale, trasformando il sistema in una depressione tropicale. A seguito di questi eventi una vasta area di piogge e temporali copr\u00ec il golfo del Bengla e il mare delle Andamane.\nIl 18 dicembre una nave riport\u00f2 venti a 45\u00a0km/h e una pressione barometrica di 1005.5 mbar, in base a questo rapporto il dipartimento meteorologico indiano (IMD) classific\u00f2 questo sistema come una profonda depressione.\nNei giorni seguenti il sistema si intensific\u00f2 rapidamente ed inizi\u00f2 a muoversi verso ovest e venne classificata come un'intensa tempesta ciclonica raggiungendo il 20 dicembre venti da uragano mentre si trovava a circa 5\u00b0 N, continuando a muoversi verso ovest-nordovest il ciclone si intensific\u00f2 mentre si avvicinava alle coste Indiane. Il 21 dicembre immagini satellitari mostrarono che le nubi della tempesta coprivano un diametro di circa 965\u00a0km, tanto da estendersi anche nell'emisfero australe.\nLa tempesta colp\u00ec numerose navi i cui rapporti segnalarono venti di 110\u00a0km/h gi\u00e0 il 22 dicembre, quello stesso giorno i venti lungo le coste dello Sri Lanka aumentarono mentre la tempesta accelerava nella sua corsa verso l'India e lo Sri Lanka stesso. Nelle prime ore del 23 dicembre il ciclone colp\u00ec la parte settentrionale dell'allora Ceylon, in base ad una testimonianza dall'isola di Pamban l'occhio del ciclone aveva un diametro inferiore ai 16\u00a0km.\nIn base alle immagini satellitari si suppone che la tempesta abbia avuto venti da 240\u00a0km/h con raffiche a 280\u00a0km/h, venendo classificata come super tempesta ciclonica, l'IMD stim\u00f2 la pressione al centro come non superiore a 970 mbar, anche se la pi\u00f9 bassa pressione osservata, a Mannar sulle coste occidentali dello Sri Lanka fu di 978 mbar.\nLievemente indebolita la tempesta colp\u00ec Tamil Nadu, a sud di Tondi, ma una volta raggiunta la costa il ciclone si indebol\u00ec rapidamente, tornando ad essere una depressione prima ancora di raggiungere, il 24 dicembre, il mar Arabico. Il sistema continu\u00f2 ad indebolirsi sino a dissiparsi in mare aperto il 26 dicembre.\nDanni.\nAlmeno 1'800 persone perirono a causa di questo ciclone.\nIl 22 dicembre, colpendo l'area settentrionale dello Sri Lanka, il ciclone caus\u00f2 gravissimi danni, in base ai resoconti dei sopravvissuti caus\u00f2 un'onda anomala alta 4.5 metri che devast\u00f2 l'area; i primi resoconti riportavano 250 morti, numerosi dispersi sia sulla terra sia in mare, dove si contavano 350 pescatori dispersi; nel distretto di Jaffna si contarono 5'000 case e 700 barche da pesca e svariate coltivazioni distrutte; Mannar e Trincomallee vennero anch'esse colpite dalla tempesta che caus\u00f2 ingenti danni al porto di Trincomallee; i danni totali si aggiravano intorno ai 200 milioni di rupie.\nGli effetti peggiori si ebbero comunque sull'isola di Pamban, posta tra l'India e l'allora Ceylon, dov'erano presenti oltre 3'000 persone si trovarono in difficolt\u00e0, molti di loro erano turisti o pellegrini.\nIl 23 dicembre, un'onda anomala di circa 7.6 metri colp\u00ec la citt\u00e0 di Dhanushkodi sul lato sud orientale di Pamban, inondando la citt\u00e0 e ribaltando un treno sulla linea Dhanushkodi-Pamban, uccidendo tutti i 150 occupanti, la citt\u00e0 e il suo porto vennero praticamente rasi al suolo, tanto che la citt\u00e0 venne dichiarata dal governo di Madras citt\u00e0 fantasma, almeno 800 persone morirono in citt\u00e0.\nQuattro operatori radio, rischiando la loro vita, rimasero in citt\u00e0 per continuare a trasmettere informazioni durante la tempesta, si salvarono dall'onda anomala salendo sul ponte che collega l'isola di Pamban alla terraferma indiana, vennero successivamente premiati per la loro dedizione.\nConseguenze e reazioni internazionali.\nI danni furono talmente gravi che alcuni paesi rimasero isolati senza cibo n\u00e9 acqua potabile per tre giorni, le linee di comunicazione erano state gravemente danneggiate e questo rallent\u00f2 considerevolmente i soccorsi, solo il 26 dicembre vennero paracadutati in 14 villaggi arrivarono beni di prima necessit\u00e0, in quanto era impossibile far atterrare gli aerei sulle strade ancora devastate dall'inondazione, due navi della marina indiana riuscirono a trarre in salvo 200 persone da Rameswaram.\nIn seguito al disastro gli Stati Uniti, il Regno Unito, Cuba e la Repubblica Federale Tedesca offrirono assistenza allo Sri Lanka.\nPer i lavori di ricostruzione venne data priorit\u00e0 al ponte che collegava l'isola di Pamban all'India. distrutto dalla tempesta, inizialmente si stimarono 6 mesi per il completamento dell'opera, ma grazie all'impegno di E. Sreedharan, ingegnere incaricato del progetto, il ponte venne completato in soli 45 giorni, un'ulteriore strada venne costruita qualche anno dopo.\nA Mandapam il ciclone gener\u00f2 5 laghi salati lungo 2\u00a0km di costa, tre di questi laghi erano pi\u00f9 salati rispetto al mare e gli altri due lo erano meno, questo li port\u00f2 a sviluppare differenti ecosistemi, arrivando a contare anche 46 differenti specie di pesci."}
{"id": "3837298", "revid": "86343", "url": "https://it.wikipedia.org/wiki?curid=3837298", "title": "M\u016bsh\u0101", "text": ""}
{"id": "3837302", "revid": "235890", "url": "https://it.wikipedia.org/wiki?curid=3837302", "title": "Topologia ultradebole", "text": ""}
{"id": "3837309", "revid": "258664", "url": "https://it.wikipedia.org/wiki?curid=3837309", "title": "Mama 'essu Sole", "text": ""}
{"id": "3837311", "revid": "88740", "url": "https://it.wikipedia.org/wiki?curid=3837311", "title": "Di Biagio", "text": ""}
{"id": "3837315", "revid": "729019", "url": "https://it.wikipedia.org/wiki?curid=3837315", "title": "Alma McClelland", "text": "Alle WSOP 1989 ha vinto il braccialetto nel $500 Ladies Event Limit Seven Card Stud.\nLe sue vincite totali nei tornei live superano i $63.960"}
{"id": "3837317", "revid": "124123", "url": "https://it.wikipedia.org/wiki?curid=3837317", "title": "Alyson No\u00ebl", "text": "Biografia.\nCresciuta nella contea di Orange, in California, con la madre frequenta per due anni la \"Richard Nixon Elementary School\" e poi la \"Troy High School\", che abbandona per trasferirsi a Mykonos, in Grecia. In seguito, si trasferisce a Manhattan, dove lavora come assistente di volo per Delta Air Lines.\nCarriera.\nDebutta come scrittrice nel 2005 con \"Faking 19\"; nello stesso anno, pubblica \"Art Geeks and Prom Queens\". Nel 2006, escono \"Laguna Cove\" e \"Fly Me to the Moon\" (\"Lasciami volare\"), i cui diritti cinematografici vengono acquistati nel 2012 dalla Scott Free; nel 2007, \"Kiss &amp; Blog\" e \"Saving Zo\u00eb\" (\"Segreti &amp; sorelle\"); nel 2008, \"Cruel Summer\".\nA febbraio 2009, esce il primo libro della saga \"Gli Immortali\", \"Evermore\", mentre il secondo, \"Blue Moon\", esce il 7 luglio 2009. A novembre 2009 esce \"Shadowland\", mentre il quarto, \"Dark Flame\", viene pubblicato il 22 giugno 2010. \"Night Star\", il quinto libro, esce il 16 novembre 2010, mentre il sesto e ultimo, \"Everlasting\", il 7 giugno 2011. La serie viene pubblicata in Italia tra settembre 2010 e settembre 2011.\nDa questa saga, No\u00ebl deriva uno spin-off dedicato a Riley Bloom, la sorella defunta di Ever, protagonista de \"Gli Immortali\". Il primo libro, \"Radiance\", \u00e8 stato pubblicato il 31 agosto 2010, mentre il secondo, \"Shimmer\", il 15 marzo 2011. Il 13 settembre 2011 esce \"Dreamland\", mentre il quarto libro, \"Whisper\", viene pubblicato il 24 aprile 2012. A marzo 2011, Alyson No\u00ebl annuncia che Summit Entertainment ha avanzato un'offerta per comprare i diritti di entrambe le serie e trasformarle in film o serie televisive. \"Radiance\" \u00e8 stato pubblicato in Italia il 20 gennaio 2011.\nIl 22 maggio 2012 esce in America \"Fated\", primo dei quattro libri della nuova serie \"The Soul Seekers\", ambientata nel Nuovo Messico, mentre a novembre viene pubblicato il secondo libro, \"Echo\". L'intera serie \u00e8 stata acquistata dalla Cheyenne Enterprises per la trasposizione cinematografica."}
{"id": "3837321", "revid": "287204", "url": "https://it.wikipedia.org/wiki?curid=3837321", "title": "Jacobini", "text": "Jacobini, cognome italiano "}
{"id": "3837327", "revid": "287204", "url": "https://it.wikipedia.org/wiki?curid=3837327", "title": "Campionati europei di nuoto in vasca corta 2011 - 50 metri stile libero maschili", "text": "La gara dei 50 metri stile libero maschili degli europei di Stettino 2011 si \u00e8 svolta l'8 dicembre 2011. Le batterie di qualificazione si sono disputate al mattino, semifinali e finale nel pomeriggio.\nQualifiche.\nSi sono qualificati per le semifinali un massimo di due atleti per nazione."}
{"id": "3837331", "revid": "661526", "url": "https://it.wikipedia.org/wiki?curid=3837331", "title": "Family Channel", "text": "Family Channel (spesso abbreviato con Family) \u00e8 un canale televisivo a pagamento canadese in lingua inglese, destinato a bambini e ragazzi di et\u00e0 compresa tra i 2 e i 15 anni. \u00c8 di propriet\u00e0 di Astral Media. La sede centrale del canale si trova a Brookfield Place, vicino al quartiere finanziario del centro di Toronto.\nLa programmazione presente sul canale \u00e8 costituita principalmente da serie originali canadesi o importati dalla Disney Channel negli Stati Uniti.\nProgrammazione.\nFamily trasmette, oltre ai programmi propri originali, trasmissioni importate da canali come Disney Channel, Disney XD, Nickelodeon, Network Ten.\nProgrammi originali:\nServizi correlati.\nFamily HD.\nIl 10 gennaio 2011 ha lanciato un servizio in HD chiamato Family HD.\nFamily OnDemand.\nFamily OnDemand \u00e8 un video on demand (VOD) che permette agli abbonati della rete di vedere in ogni momento i programmi preferiti, inclusi quelli di Disney Channel.\nDisney Junior.\nUna versione locale di Disney Junior \u00e8 stata lanciata come Multiplex, originariamente conosciuto come Playhouse Disney. Il canale \u00e8 stato rilanciato sotto il nuovo marchio Disney Junior il 6 maggio 2011\nUna versione in francese di Disney Junior (conosciuta come Playhouse Disney T\u00e9l\u00e9) \u00e8 stata lanciata il 5 luglio, 2010. In coincidenza con il \"rebranding\" del canale inglese, il 6 maggio 2011 \u00e8 stato rilanciato anche quello francese. Tuttavia, a differenza della versione inglese di Disney Junior, la versione francese \u00e8 un servizio di categoria 2 che usa una propria licenza.\nDisney Junior OnDemand.\nDisney Junior On Demand \u00e8 un video on demand con servizio di programmazione di Disney Junior, disponibile agli abbonati di Family e Disney Junior. Il canale VOD \u00e8 stato lanciato il 6 maggio 2011.\nRadio Disney.\nRadio Disney \u00e8 un servizio disponibile su family.ca, dall'ottobre 2011.\nDistribuzione internazionale.\nAl di fuori del Canada, \u00e8 possibile vedere Family su alcuni sistemi via cavo nei Caraibi e nel Mesoamerica:"}
{"id": "3837332", "revid": "729019", "url": "https://it.wikipedia.org/wiki?curid=3837332", "title": "Amy Gutmann", "text": "Biografia.\nNata a Brooklyn da genitori ebrei, la Gutmann ottenne un M.Sc dalla London School of Economics e si laure\u00f2 in scienze politiche ad Harvard. Dal 1976 al 2004 la Gutmann insegn\u00f2 all'Universit\u00e0 di Princeton e fu decano della facolt\u00e0 di scienze politiche. Dall'inizio degli anni ottanta la Gutmann cominci\u00f2 a pubblicare alcuni libri di filosofia politica riguardanti i temi della democrazia, dell'educazione democratica e delle minoranze.\nNel 2004 la Gutmann venne scelta per rivestire il ruolo di rettore dell'Universit\u00e0 della Pennsylvania, succedendo cos\u00ec a Judith Rodin. Oltre all'incarico di rettore, la Gutmann serve anche nel consiglio di amministrazione della Carnegie Corporation e nel 2009 il Presidente degli Stati Uniti Barack Obama l'ha messa a capo della \"Presidential Commission for the Study of Bioethical Issues\" (Commissione presidenziale per gli studi delle questioni bioetiche)."}
{"id": "3837336", "revid": "287204", "url": "https://it.wikipedia.org/wiki?curid=3837336", "title": "Moorilla Hobart International 2012", "text": "Il Moorilla Hobart International 2012 \u00e8 stato un torneo di tennis giocato sul cemento.\n\u00c8 stata la 19\u00aa edizione del Moorilla Hobart International, che fa parte della categoria International nell'ambito del WTA Tour 2012. Si \u00e8 giocato al Hobart International Tennis Centre di Hobart in Australia, dal 6 al 14 gennaio 2012.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Mona Barthel ha battuto Yanina Wickmayer per 6-1, 6-2.\nDoppio.\n Irina-Camelia Begu / Monica Niculescu hanno battuto Chuang Chia-jung / Marina Erakovi\u0107 per 64-7, 7-64, [10-5]."}
{"id": "3837339", "revid": "587852", "url": "https://it.wikipedia.org/wiki?curid=3837339", "title": "Campionati europei di nuoto in vasca corta 2011 - 100 metri stile libero maschili", "text": "La gara dei 100 metri stile libero maschili degli europei di Stettino 2011 si \u00e8 svolta il 9 e il 10 dicembre 2011. Le batterie di qualificazione e le semifinali si sono disputate rispettivamente nella mattina e nel pomeriggio del 9, la finale nel pomeriggio del 10.\nQualifiche.\nSi sono qualificati per le semifinali un massimo di due atleti per nazione."}
{"id": "3837346", "revid": "436907", "url": "https://it.wikipedia.org/wiki?curid=3837346", "title": "Distratto (singolo)", "text": "Distratto \u00e8 un singolo della cantante italiana Francesca Michielin, pubblicato il 6 gennaio 2012 come unico estratto dall'EP omonimo.\nDescrizione.\nScritto da Elisa e da Roberto Casalino, il brano \u00e8 stato presentato da Michielin durante la quinta edizione di \"X Factor\", che l'ha vista vincitrice.\nIl brano \u00e8 stato inoltre inserito nel film \"10 regole per fare innamorare\", ma non nell'omonima colonna sonora, composta da sole musiche strumentali. Il 2 ottobre 2012 il brano \u00e8 apparso anche nella lista tracce del primo album in studio della cantante, Riflessi di me.\nVideo musicale.\nIl videoclip, per la regia di Stefano Sollima e girato alla Stazione di Roma Tiburtina, \u00e8 stato reso disponibile in anteprima dal 4 febbraio 2012 su Sky Uno, venendo pubblicato ufficialmente due giorni pi\u00f9 tardi. Esso vede la presenza di attori come Luca Argentero e Pietro Angelini.\nIl video musicale del brano ha conquistato il \"Premio Emergenti\" al \"Premio Videoclip Italiano\" 2012."}
{"id": "3837348", "revid": "1821847", "url": "https://it.wikipedia.org/wiki?curid=3837348", "title": "Celeste di Metz", "text": "Agiografia.\nSecondo la leggenda Celeste, allora prete, sarebbe stato inviato durante il I secolo da San Pietro, insieme al diacono Felice ed a san Clemente per evangelizzare la regione.\nNell'852 Drogone, vescovo di Metz ne fece traslare il corpo a Marmoutier insieme a quello di sant'Autore.\nSecondo la leggenda sarebbe stata organizzata una processione per presentare le due reliquie alla citt\u00e0, con sant'Autore, pi\u00f9 noto, per primo, ma non si pot\u00e9 proseguire poich\u00e9 non si riusciva a far avanzare la salma di sant'Autore fino a che quella di Celeste non fu posta innanzi..\nIn realt\u00e0 il catalogo dei Vescovi di Metz, compilato tra il 776 e il 778, vuole Celeste al secondo posto, subito dopo il protovescovo Clemente, e prima di Felice. Essendo storicamente documentato uno dei suoi successori nel 346, ne consegue che Celeste avrebbe occupato la cattedra episcopale di Metz all'inizio del IV secolo.\nNel 1525, durante la guerra dei contadini tedeschi, alcuni protestanti profanarono la chiesa abbaziale di Metz ed i resti della salma di Celeste furono mescolati a quelli di altri defunti, al punto che non si poterono pi\u00f9 distinguere..\nCulto.\nLa sua Memoria liturgica cade il 14 ottobre."}
{"id": "3837350", "revid": "599013", "url": "https://it.wikipedia.org/wiki?curid=3837350", "title": "Campionati europei di nuoto in vasca corta 2011 - 200 metri stile libero maschili", "text": "La gara dei 200 metri stile libero maschili degli europei di Stettino 2011 si \u00e8 svolta l'11 dicembre 2011. Le batterie di qualificazione si sono disputate nella mattina e la finale nel pomeriggio.\nQualifiche.\nSi sono qualificati per la finale un massimo di due atleti per nazione."}
{"id": "3837358", "revid": "106456", "url": "https://it.wikipedia.org/wiki?curid=3837358", "title": "San Celeste di Metz", "text": ""}
{"id": "3837360", "revid": "106456", "url": "https://it.wikipedia.org/wiki?curid=3837360", "title": "San Burcardo di W\u00fcrzburg", "text": ""}
{"id": "3837361", "revid": "599013", "url": "https://it.wikipedia.org/wiki?curid=3837361", "title": "Campionati europei di nuoto in vasca corta 2011 - 400 metri stile libero maschili", "text": "La gara dei 400 metri stile libero maschili degli europei di Stettino 2011 si \u00e8 svolta l'8 dicembre 2011. Le batterie di qualificazione si sono disputate nella mattina e la finale nel pomeriggio."}
{"id": "3837366", "revid": "38120", "url": "https://it.wikipedia.org/wiki?curid=3837366", "title": "Distratto (EP)", "text": "Distratto \u00e8 il primo EP della cantante italiana Francesca Michielin, pubblicato il 26 gennaio 2012 dalla Sony Music.\nDescrizione.\nLa versione digitale \u00e8 una versione ridotta, in essa sono contenute 4 tracce contro le 6 del supporto fisico: il singolo di debutto \"Distratto\", scritto da Elisa e Roberto Casalino, e tre cover scelte tra quelle interpretate dall'artista durante la trasmissione: \"Whole Lotta Love\" dei Led Zeppelin, \"Someone like You\" di Adele e \"Higher Ground\" di Stevie Wonder.\nLa versione fisica uscita il 24 gennaio contiene in aggiunta altre due cover: Roadhouse Blues dei The Doors e Confusa e felice di Carmen Consoli."}
{"id": "3837368", "revid": "1543377", "url": "https://it.wikipedia.org/wiki?curid=3837368", "title": "Campionati europei di nuoto in vasca corta 2011 - 1500 metri stile libero maschili", "text": "La gara dei 1500 metri stile libero maschili degli europei di Stettino 2011 si \u00e8 svolta il 10 dicembre 2011. La gara si \u00e8 disputata in un turno unico in tre batterie, quelle \"lente\" (con i tempi di accesso pi\u00f9 alti) si sono svolte la mattina, quella \"veloce\" (con i tempi di accesso pi\u00f9 bassi) nel pomeriggio."}
{"id": "3837370", "revid": "767487", "url": "https://it.wikipedia.org/wiki?curid=3837370", "title": "Sousei no Aquarion (singolo)", "text": " \u00e8 un brano musicale scritto da Y\u014dko Kanno ed interpretato da AKINO, utilizzato come prima sigla d'apertura dell'anime \"Aquarion\". Il brano \u00e8 stato pubblicato come singolo discografico ed incluso nell'album \"Lost in Time\" di AKINO. Il singolo \u00e8 riuscito ad arrivare sino alla ventiduesima posizione della classifica Oricon dei singoli pi\u00f9 venduti in Giappone.\nIl singolo in seguito \u00e8 stato ripubblicato in occasione dell'uscita del gioco pachinko dedicato ad \"Aquarion\", ottenendo un buon successo ed ottenendo la medaglia d'argento ai JASRAC awards del 2008. Questa nuova versione del brano, chiamata \"Element Gattai Version\", \u00e8 interpretata dai doppiatori dei protagonisti dell'anime \"Aquarion\": Takuma Terashima (Apollo), Yumi Kakazu (Silvia) e Sanae Kobayashi (Reika). Questa versione del brano, pubblicata su iTunes il 10 ottobre 2007 e su supporto fisico il 7 novembre 2007, ha raggiunto la quattordicesima posizione della classifica Oricon.\nIl singolo ha quindi ottenuto nuovamente un buon successo in forma digitale, arrivando ad essere certificato ad aprile 2011 disco d'oro nella versione normale e triplo disco di platino nella versione suoneria per cellulare.\nSuccessivamente il brano \u00e8 stato oggetto di numerose cover fra cui quelle interpretate da Y\u014dko Ishida, da Masaaki Endoh e dal gruppo m.o.v.e."}
{"id": "3837373", "revid": "729019", "url": "https://it.wikipedia.org/wiki?curid=3837373", "title": "Racing Club de Avellaneda 1931", "text": "Questa voce raccoglie le informazioni riguardanti il Racing Club nelle competizioni ufficiali della stagione 1931."}
{"id": "3837375", "revid": "192549", "url": "https://it.wikipedia.org/wiki?curid=3837375", "title": "Uovo del n\u00e9cessaire", "text": ""}
{"id": "3837383", "revid": "599013", "url": "https://it.wikipedia.org/wiki?curid=3837383", "title": "Campionati europei di nuoto in vasca corta 2011 - 50 metri dorso maschili", "text": "La gara dei 50 metri dorso maschili degli europei di Stettino 2011 si \u00e8 svolta il 9 dicembre 2011. Le batterie di qualificazione si sono disputate al mattino, semifinali e finale nel pomeriggio.\nQualifiche.\nSi sono qualificati per le semifinali un massimo di due atleti per nazione."}
{"id": "3837389", "revid": "767487", "url": "https://it.wikipedia.org/wiki?curid=3837389", "title": "Go Tight!", "text": "Go Tight! \u00e8 il secondo singolo discografico di AKINO, prodotto e composto da Y\u014dko Kanno. Il brano \u00e8 stato utilizzato come seconda sigla di apertura dell'anime \"Aquarion\". \"Go Tight!\" ha raggiunto la diciottesima posizione della classifica Oricon dei singoli pi\u00f9 venduti in Giappone, ed \u00e8 rimasto in classifica per otto settimane. Una versione di \"Go Tight!\" cantata da alcuni membri del cast di \"Aquarion\" \u00e8 stata inclusa come lato B della riedizione del singolo \"Sousei no Aquarion\" pubblicato nel 2007."}
{"id": "3837391", "revid": "599013", "url": "https://it.wikipedia.org/wiki?curid=3837391", "title": "Campionati europei di nuoto in vasca corta 2011 - 100 metri dorso maschili", "text": "La gara dei 100 metri dorso maschili degli europei di Stettino 2011 si \u00e8 svolta il 10 e l'11 dicembre 2011. Le batterie di qualificazione e le semifinali si sono disputate rispettivamente nella mattina e nel pomeriggio del 10, la finale nel pomeriggio dell'11.\nQualifiche.\nSi sono qualificati per le semifinali un massimo di due atleti per nazione."}
{"id": "3837395", "revid": "33888", "url": "https://it.wikipedia.org/wiki?curid=3837395", "title": "Impronte (collana editoriale)", "text": "Impronte \u00e8 una collana letteraria edita da Feltrinelli e nata nel 1983 e chiusa nel 1993 (qualche ristampa arriva al 1999). Nonostante il taglio variegato che comprendeva nuove edizioni e ritrovamenti di classici (p. es. Conrad, Stevenson), raccolte (p. es. Blanchot, Giuliani) e opere originali (p. es. Agamben) l'identit\u00e0 della collana, ideata da Franco Occhetto, era piuttosto forte, anche per la qualit\u00e0 grafica delle copertine. Una parte dei suoi titoli sono stati ripresi nella UEF.\nVolumi.\nNel 1992 venne ripresa in ed. fuori commercio un'edizione di \"Le mosche d'autunno\" (n. 66) con \"Il ballo\"."}
{"id": "3837396", "revid": "47767", "url": "https://it.wikipedia.org/wiki?curid=3837396", "title": "Marcio", "text": ""}
{"id": "3837406", "revid": "599013", "url": "https://it.wikipedia.org/wiki?curid=3837406", "title": "Campionati europei di nuoto in vasca corta 2011 - 200 metri dorso maschili", "text": "La gara dei 200 metri dorso maschili degli europei di Stettino 2011 si \u00e8 svolta l'8 dicembre 2011. Le batterie di qualificazione si sono disputate nella mattina e la finale nel pomeriggio.\nQualifiche.\nSi sono qualificati per la finale un massimo di due atleti per nazione."}
{"id": "3837413", "revid": "435288", "url": "https://it.wikipedia.org/wiki?curid=3837413", "title": "Uomo in Nero (Lost)", "text": ""}
{"id": "3837414", "revid": "1494169", "url": "https://it.wikipedia.org/wiki?curid=3837414", "title": "Crimini di guerra tedeschi", "text": ""}
{"id": "3837416", "revid": "446353", "url": "https://it.wikipedia.org/wiki?curid=3837416", "title": "Crimini di guerra tedeschi della prima guerra mondiale", "text": ""}
{"id": "3837418", "revid": "921573", "url": "https://it.wikipedia.org/wiki?curid=3837418", "title": "Christian Pikes", "text": "Ha iniziato a recitare partecipando come guest-star in alcune serie televisive dal 2004.\nNel 2006 inizia a lavorare come doppiatore nel film \"Happy Feet\" e nello stesso anno esordisce al cinema, nel ruolo di Henry in \"Air Buddies - Cuccioli alla riscossa\", ed ha interpretato lo stesso ruolo nel film \"Supercuccioli sulla neve\".\nNel 2009 interpreta Joel nel film \"Chrissa, che fatica la scuola!\" di Martha Coolidge."}
{"id": "3837424", "revid": "4106", "url": "https://it.wikipedia.org/wiki?curid=3837424", "title": "A\u00ednsa", "text": ""}
{"id": "3837425", "revid": "84184", "url": "https://it.wikipedia.org/wiki?curid=3837425", "title": "Rav\u00e0", "text": ""}
{"id": "3837426", "revid": "920621", "url": "https://it.wikipedia.org/wiki?curid=3837426", "title": "Miracolo a tutto campo", "text": "Miracolo a tutto campo \"(Full-Court Miracle)\" \u00e8 un film per la televisione la cui premi\u00e8re \u00e8 avvenuta negli Stati Uniti il 23 novembre 2003. \u00c8 ispirato alla vera storia della star del basket Lamont Carr dell'Universit\u00e0 della Virginia. Il personaggio principale Alex Schlotsky \u00e8 ispirato dalla vera storia di Alex Barbag e Chad Korpeck."}
{"id": "3837430", "revid": "62004", "url": "https://it.wikipedia.org/wiki?curid=3837430", "title": "Druivenkoers", "text": "La Druivenkoers \u00e8 una corsa in linea maschile di ciclismo su strada, che si disputa annualmente a Overijse, nella Provincia del Brabante Fiammingo in Belgio. Dal 2005 \u00e8 inserita nel calendario dell'UCI Europe Tour come evento di classe 1.1.\nCreata nel 1961, fino al 1969 si svolgeva come criterium, mentre dal 1970 \u00e8 una corsa in linea internazionale. I ciclisti che hanno ottenuto il maggior numero di vittorie nella corsa sono i belgi Roger De Vlaeminck e Bj\u00f6rn Leukemans, con quattro successi ciascuno (Leukemans consecutivamente).\nAlbo d'oro.\n\"Aggiornato all'edizione 2021.\""}
{"id": "3837438", "revid": "599013", "url": "https://it.wikipedia.org/wiki?curid=3837438", "title": "Steve Sullivan", "text": "Carriera.\nClub.\nSullivan gioc\u00f2 dal 1992 al 1994 in Ontario Hockey League con la maglia dei Sault Ste. Marie Greyhounds. Nei due anni di esperienza conquist\u00f2 una Memorial Cup, raccogliendo 87 reti e 89 assist in 125 partite disputate. Sullivan fu selezionato dai New Jersey Devils nel NHL Entry Draft del 1994 al nono giro, in 233\u00aa posizione assoluta. All'esordio nel mondo professionistico Sullivan fu inviato in American Hockey League, presso la formazione affiliata degli Albany River Rats, con i quali vinse la Calder Cup nel 1995.\nDopo aver disputato 49 partite in NHL con la maglia dei Devils, Sullivan fu ceduto ai Toronto Maple Leafs all'inizio della stagione 1996-97, con i quali rimase per due anni, totalizzando 91 punti in 167 incontri disputati.\nSullivan fu messo nella lista dei waivers nell'autunno del 1999, prima di essere ingaggiato dai Chicago Blackhawks. Sullivan stabil\u00ec il suo primato offensivo con 75 punti al termine della stagione 2000-2001. Gioc\u00f2 a Chicago fino alla primavera del 2004, con 304 punti totali ottenuti in 375 partite.\nSullivan fu scambiato il 16 febbraio 2004 con i Nashville Predators in cambio di una scelta al secondo giro del draft 2004 (Ryan Garlock) e un'altra scelta al secondo giro del draft 2005 (Michael Blunden).\nCon il suo arrivo a Nashville Sullivan raccolse 30 punti in sole 24 partite, grazie anche all'hat trick ottenuto al suo esordio con i Predators, ed in particolare grazie ai 10 punti ottenuti nelle prime 3 partite. Ricevette il titolo di giocatore offensivo della NHL nella settimana 9\u201316 ottobre 2005.\nSullivan fu costretto a saltare l'intera stagione 2007-2008 a causa di un infortunio alla schiena. Rientr\u00f2 sul ghiaccio il 10 gennaio 2009 contro gli ex compagni dei Chicago Blackhawks. A causa del suo rientro positivo in squadra dopo l'infortunio nella stagione 2008-2009 Sullivan fu premiato con il Bill Masterton Memorial Trophy, oltre a ricevere un rinnovo del suo contratto per altre due stagioni.\nIl 1\u00ba luglio 2011, dopo essere stato messo sulla lista dei giocatori cedibili da parte dei Predators, Sullivan firm\u00f2 un contratto di un anno con i Pittsburgh Penguins. Nel 2012 sottoscrisse un altro accordo annuale ma con i Phoenix Coyotes, squadra con cui giunse alla millesima presenza in NHL. L'ultimo giorno di mercato del 2013 Sullivan ritorn\u00f2 a vestire la maglia dei New Jersey Devils dopo 16 anni e 45 giorni dall'ultima volta. Al termine della stagione, terminata senza playoff e con un apporto di 5 punti (2 gol e 3 assist) in 9 gare, Sullivan si ritrov\u00f2 senza contratto.\nNazionale.\nSullivan fece il suo esordio con la nazionale del Canada in occasione del Campionato mondiale del 2000, svoltosi in Russia. In 9 incontri segn\u00f2 quattro reti e forn\u00ec un assist. L'anno successivo invece, in Germania, totalizz\u00f2 3 punti in 7 partite."}
{"id": "3837439", "revid": "47767", "url": "https://it.wikipedia.org/wiki?curid=3837439", "title": "Markel", "text": ""}
{"id": "3837440", "revid": "47767", "url": "https://it.wikipedia.org/wiki?curid=3837440", "title": "Martial", "text": ""}
{"id": "3837441", "revid": "47767", "url": "https://it.wikipedia.org/wiki?curid=3837441", "title": "Marcial", "text": ""}
{"id": "3837443", "revid": "327943", "url": "https://it.wikipedia.org/wiki?curid=3837443", "title": "Amenhotep III", "text": ""}
{"id": "3837444", "revid": "327943", "url": "https://it.wikipedia.org/wiki?curid=3837444", "title": "Amenhotep I", "text": ""}
{"id": "3837445", "revid": "38120", "url": "https://it.wikipedia.org/wiki?curid=3837445", "title": "Abrams (personaggio)", "text": ""}
{"id": "3837446", "revid": "327943", "url": "https://it.wikipedia.org/wiki?curid=3837446", "title": "Amenhotep II", "text": ""}
{"id": "3837447", "revid": "37401", "url": "https://it.wikipedia.org/wiki?curid=3837447", "title": "Bronzo antico", "text": ""}
{"id": "3837451", "revid": "767487", "url": "https://it.wikipedia.org/wiki?curid=3837451", "title": "Gianfrancesco Gonzaga (1488-1524)", "text": "Biografia.\nGianfrancesco era figlio secondogenito di Rodolfo Gonzaga e di Caterina Pico della Mirandola.\nAlla morte del padre, avvenuta nella battaglia di Fornovo del 6 luglio 1495, divenne signore di Luzzara e capostipite del ramo dei Gonzaga di Luzzara.\nSpos\u00f2 Laura Pallavicino (1510 ca-?), figlia di Galeazzo I Pallavicino, marchese di Busseto e di Elisabetta Sforza, figlia naturale di Tristano Sforza.\nGianfrancesco abdic\u00f2 a favore del figlio Massimiliano l'11 ottobre 1524.\nMor\u00ec il 18 dicembre del 1524.\nDiscendenza.\nGianfrancesco e Laura ebbero otto figli:"}
{"id": "3837454", "revid": "1305772", "url": "https://it.wikipedia.org/wiki?curid=3837454", "title": "De Sisti", "text": ""}
{"id": "3837460", "revid": "1305772", "url": "https://it.wikipedia.org/wiki?curid=3837460", "title": "Cevenini", "text": "Sport.\nI cinque fratelli calciatori Cevenini:"}
{"id": "3837462", "revid": "486946", "url": "https://it.wikipedia.org/wiki?curid=3837462", "title": "Top 40 Mainstream", "text": ""}
{"id": "3837464", "revid": "486946", "url": "https://it.wikipedia.org/wiki?curid=3837464", "title": "Mainstream Top 40", "text": ""}
{"id": "3837467", "revid": "247222", "url": "https://it.wikipedia.org/wiki?curid=3837467", "title": "Magnozzi", "text": ""}
{"id": "3837468", "revid": "254059", "url": "https://it.wikipedia.org/wiki?curid=3837468", "title": "Gianfrancesco Gonzaga (disambigua)", "text": ""}
{"id": "3837471", "revid": "88740", "url": "https://it.wikipedia.org/wiki?curid=3837471", "title": "Fell's Church", "text": "Fell's Church \u00e8 una citt\u00e0 immaginaria della serie di romanzi \"Il diario del vampiro\", creata dalla scrittrice Lisa J. Smith. Nella serie televisiva \"The Vampire Diaries\" la citt\u00e0 \u00e8 sostituita da Mystic Falls e Fell's Church \u00e8 il nome di una chiesa diroccata.\nCaratteristiche generali.\nFell's Church \u00e8 la citt\u00e0 d'origine dei personaggi della serie, Elena, Bonnie, Meredith, Matt, Caroline e Tyler, che qui sono nati e cresciuti. \u00c8 attraversata da numerose linee energetiche, nelle quali scorre il Potere, che attira inconsapevolmente le creature soprannaturali: la stessa Honoria Fell era una strega e gli Smallwood licantropi. Dette linee energetiche hanno origine dagli spargimenti di sangue avvenuti durante la guerra civile americana.\nGeografia.\nFell's Church si trova in Virginia, nella Contea di Boone. Nel corso della serie, vengono nominate alcune citt\u00e0 confinanti: le pi\u00f9 vicine sono Roanoke e Dyer (a mezz'ora di automobile), seguono Charlottesville, Leesburg e le citt\u00e0 fittizie di Herron/Heron, Ridgemont e Clydesdale. A due ore di distanza, si trova il Dalcrest College, anch'esso inventato dall'autrice.\nStoria.\nFell's Church viene fondata durante la guerra di secessione americana (1861-1865) da Honoria Fell e suo marito Thomas Keeping Fell, nonostante un ramo della famiglia Smallwood sia gi\u00e0 presente nell'area, vicino a Drowning Creek. Scoperta la natura pericolosa degli Smallwood, che sono licantropi, i Fell li uccidono. La citt\u00e0 \u00e8 teatro dei combattimenti della guerra: quasi tutti i soldati che vi hanno combattuto sono morti e le loro tombe si trovano dei boschi attorno alla citt\u00e0 e nel vecchio cimitero. Gli spiriti di questi stessi soldati aiutano Elena a scacciare Klaus in \"La messa nera\". Con la fine del conflitto, il vecchio cimitero dietro Wickery Bridge, la chiesa dei Fell e gli edifici distrutti dai combattimenti vengono abbandonati e ricostruiti. Met\u00e0 della casa dei Gilbert in Maple Street, risalente a prima del 1861, che era rasa al suolo da un incendio (solo due stanze sopravvissero), viene riedificata dal trisnonno di Elena: poich\u00e9 la nuova ala pu\u00f2 essere considerata un edificio a s\u00e9 stante, in \"La lotta\" Damon non pu\u00f2 accedere alla stanza di Elena, situata nella zona vecchia, nonostante sia stato invitato ad entrare in quella nuova. Con l'arrivo di Shinichi e Misao la citt\u00e0 vive un altro periodo buio: il controllo esercitato dai \"malach\" sulle ragazze e sui bambini li costringe a costruire bombe e ad incendiare case, oltre a menomarsi fisicamente, portando a ricoveri d'urgenza in strutture specializzate dei casi pi\u00f9 gravi. Grazie all'intervento delle tre sovrane della Corte Celestiale del Mondo Sotterraneo, tutti gli avvenimenti successivi all'arrivo di Klaus e la precedente morte di Elena vengono annullati e la citt\u00e0 riportata alla normalit\u00e0: non solo gli edifici bombardati e in macerie tornano integri, ma anche i morti provocati dall'arrivo dei Salvatore (il professor Tanner, Sue Carson, Vickie Bennet tra gli altri) vengono resuscitati.\nPaesaggio urbano.\nFell's Church \u00e8 delimitata lungo il perimetro occidentale dal Drowning Creek (Wickery Creek in \"\"), dai folti boschi dell'Old Wood e da alcune colline. La collina immediatamente dietro a Wickery Bridge, un ponte pedonale di legno costruito sul Drowning Creek agli inizi del XX secolo per l'attraversamento dei carri, separa il nuovo cimitero (dove sono sepolti i genitori di Elena) da quello vecchio, risalente alla guerra civile, posto da est. Sulla cima della collina si trova la chiesa diroccata dei Fell con la cripta di Honoria, circondata dai mausolei delle famiglie fondatrici, tra cui quella dei Gilbert. Un nuovo ponte, costruito a nord del cimitero, \u00e8 l'unico accessibile ai veicoli che percorrono la Old Creek Road, che corre da nord a sud, parallelamente al Drowning Creek (posto ad ovest) ed ai boschi (ad est). Vicino al cimitero corre anche la statale 23. Il pensionato della signora Flowers, dove vive Stefan, si trova ad oriente rispetto al cimitero e al fiume, ed \u00e8 circondato da pascoli e campi recintati. La tenuta Francher, nel cui pozzo Katherine getta Stefan in \"Il diario del vampiro - La lotta\" e dove si svolge l'ultimo scontro con Klaus, \u00e8 abbandonata da oltre un secolo e si trova nella boscaglia a est della Old Creek Road.\nLa citt\u00e0 \u00e8 costruita per la maggior parte ad oriente. \u00c8 attraversata da una strada principale che permette l'entrata e l'uscita dal centro urbano. Nelle vicinanze di Fell's Church si trovano Warm Springs (Hot Springs in \"The Hunters\"), popolare luogo utilizzato per i picnic, e il laghetto di Wickery.\nI quartieri della citt\u00e0 sono distinti dai diversi stili architettonici. Maple Street, dove vive Elena, \u00e8 formata da una fila di imponenti case in stile Vittoriano del medio-tardo XIX secolo. La casa di Caroline in Sunflower Street \u00e8 in stile Regina Anna, risalente alla fine del XIX secolo. Il quartiere di Matt, situato a due strade di distanza dal liceo, \u00e8 una serie di semplici case di legno. Meredih vive in una casa colonica con veranda. La casa degli Smallwood \u00e8 una villa padronale del sud, nei boschi.\nGoverno e comunit\u00e0.\nIl capo del governo cittadino \u00e8 il sindaco Dawley, ma appare brevemente e pertanto \u00e8 difficile stimare il livello della sua influenza. Molto importante \u00e8, invece, il gruppo di cittadini che si occupa della lotta ai fenomeni soprannaturali: Brian Newcastle, preside del liceo \"Robert E. Lee High School\"; Feinberg, il medico legale; il signor Smallwood, padre di Tyler; il signor Forbes, padre di Caroline, e il signor Bennett, padre di Vickie. Dopo il brutale omicidio del professor Tanner, Newcastle e Feinberg chiamano Alaric Saltzman in citt\u00e0 per indagare sul fatto, e l'uomo si unisce per breve tempo al gruppo.\nIn citt\u00e0 si trova una scuola elementare, il cui nome \u00e8 sconosciuto. Il liceo \"Robert E. Lee High School\" (dal generale Robert Edward Lee) \u00e8 situato in Lee Street e il suo staff comprende Brian Newcastle (preside), la signora Clarke (segretaria all'ufficio ammissioni), la signorina Halpern (trigonometria), la signora Endicott (biologia), il signor Lyman (allenatore di football), il signor Shelby (bidello), il signor Breyer (bibliotecario part-time), la signorina Kemp (bibliotecaria), il signor Landon (scienze) e il signor Tanner (storia europea), sostituito in seguito, per breve tempo, da Alaric. I colori ufficiali della scuola sono il rosso e il nero e la sua mascotte \u00e8 il gattopardo. Il giornale scolastico \u00e8 il \"Wildcat Weekly\". Attorno al liceo ruotano alcuni dei pi\u00f9 importanti eventi sociali della comunit\u00e0, come il Ballo d'Autunno e il Gran Ballo d'Inverno, oltre alla raccolta fondi della Casa Stregata, organizzata annualmente in occasione di Halloween. Altri posti di ritrovo sono i numerosi luoghi di ristoro: la caffetteria locale, popolare tra gli studenti, il costoso ristorante francese \"Chez Louis\", i fast food \"Happytown\" e \"Hokey-Pokey Grill\".\nOltre alla chiesa diroccata dei Fell, in citt\u00e0 si trova anche una chiesa protestante, gestita dal reverendo Bethea, nel quale viene celebrato il memoriale in onore di Elena, dopo la sua morte per mano di Katherine. Fell's Church \u00e8 sede di una clinica veterinaria e di una clinica medica, diretta dal dottor Lowen, nella quale lavora come infermiera Mary McCullough, sorella maggiore di Bonnie. L'ospedale pi\u00f9 vicino \u00e8 quello di Roanoke. Il medico legale della citt\u00e0 \u00e8 il dottor Feinberg, lo sceriffo \u00e8 il signor Mossberg, mentre la bibliotecaria cittadina \u00e8 la signora Grimesby, che svolge anche il ruolo di custode dei manufatti storici. A Fell's Church si trova anche una stazione ferroviaria.\nSul corso principale della citt\u00e0, si trova il negozio new Age \"L'anima e lo spirito\", a poche porte di distanza da una drogheria.\nIl quotidiano pi\u00f9 diffuso nell'area di Fell's Church \u00e8 il \"Ridgemont Times\".\nFigura celebre legata alla citt\u00e0 \u00e8 M. C. Marsh, poeta che vi nacque nel XIX secolo.\nFounders' Day.\nI festeggiamenti per il giorno in cui ricorre la fondazione della citt\u00e0 (30 novembre) si tengono ogni anno. Tre studenti dell'ultimo anno della scuola superiore vengono scelti per rappresentare lo Spirito di Fell's Church, lo Spirito della Lealt\u00e0 e lo Spirito dell'Indipendenza. La celebrazione inizia con una parata in costumi originali del XIX secolo, proseguendo con un grande pranzo e l'assegnazione di borse di studio e premi per meriti sportivi e per il servizio civile reso alla comunit\u00e0. Il tutto \u00e8 supervisionato dal sindaco. Gli studenti della scuola primaria inscenano una ricostruzione della fondazione di Fell's Church durante la guerra civile, mentre i tre Spiriti chiudono i festeggiamenti leggendo una selezione di brani dell'unico poeta nato a Fell's Church, M. C. Marsh.\nNella serie TV.\nNella serie TV, Fell's Church \u00e8 una chiesa diroccata di Mystic Falls. In essa, nel 1864, furono bruciati 27 vampiri. La colpa dell'incendio fu attribuita ai soldati confederati, ma gli artefici furono le Famiglie Fondatrici, che credettero, cos\u00ec, di aver eliminato i vampiri che minacciavano la cittadina.\nCorrispondenze con la realt\u00e0.\nFell's Church \u00e8 un luogo fittizio, ma una citt\u00e0 con un nome simile, Falls Church in Virginia, esiste realmente. In un'intervista con \"Bookalicious\", l'autrice Lisa J. Smith ha spiegato che non si \u00e8 ispirata a questa citt\u00e0 per creare Fell's Church, dichiarando: \"Ho alcuni parenti in Virginia e quindi la conosco abbastanza bene. Ma Falls Church era, ovviamente, una citt\u00e0 conosciuta con una storia conosciuta. Non potevo semplicemente piegarla alla mia volont\u00e0 malvagia. E volevo una cittadina minuscola, a mala pena un villaggio, cosicch\u00e9 si potesse avere la sensazione di conoscerne tutti gli abitanti entro la fine del primo libro (Credo di averne duplicato le dimensioni in \"Nightfall\" introducendo una zona commerciale). Ho persino scritto un passaggio nel quale Stefan ha intenzione di iscriversi al liceo di Falls Church, ma la lettera si smarrisce a Fell's Church e lui resta bloccato l\u00ec. Ma l'ho tagliata dai libri originali e ho successivamente sviluppato l'importanza delle linee energetiche nel terreno nell'attrarre Stefan, Damon, e i nemici verso la citt\u00e0\"."}
{"id": "3837474", "revid": "36426", "url": "https://it.wikipedia.org/wiki?curid=3837474", "title": "K.k. Landessch\u00fctzen", "text": "I k.k. Landessch\u00fctzen (\"bersaglieri regionali\") erano un corpo militare a reclutamento di leva appartenente alla \"k.k. Landwehr\", l'esercito nazionale austriaco, che dal 1869 al 1918 \u00e8 stato parte delle forze armate austro-ungariche (insieme al \"Gemeinsame Armee\", l'esercito comune, \u00e8 al \"Magyar kir\u00e1lyi honv\u00e9ds\u00e9g\", l'esercito nazionale ungherese).\nI \"k.k. Landessch\u00fctzen\" erano reclutati nel Tirolo (che al tempo includeva anche il Trentino) e nel Vorarlberg. Dal 1906 costituivano assieme ai reggimenti fanteria n. 4 e 27 della k.k. Landwehr, utilizzati come \"Landwehrgebirgsregimenter\", la k.k. Gebirgstruppe, le truppe da montagna delle forze armate dell'impero austro-ungarico. Con la \"Reitende Tiroler Landessch\u00fctzendivision\" esisteva anche un reparto a cavallo dei k.k. Landessch\u00fctzen. Quest'ultimi furono reclutati dal 1910 anche nella zona di reclutamento di Praga.\nA partire dal 16 gennaio 1917 vennero ribattezzati Kaisersch\u00fctzen (lett.: \"bersaglieri imperiali\").\nStoria.\nNel 1867 l'Impero d'Austria adott\u00f2 un nuovo assetto istituzionale e divenne \"Impero austro-ungarico\" (\"Oesterreichisches-Ungarisches Reich\"); di conseguenza vennero create, all'interno dell'Impero, due entit\u00e0 nazionali ciascuna con proprio Parlamento, e una propria autonomia amministrativa: l'Impero austriaco (\"Kaisertum \u00d6sterreich\") e il Regno d'Ungheria (\"Magyar Kir\u00e1lys\u00e1g\"). Monarca unico per l'uno e l'altro Regno era l'Imperatore Francesco Giuseppe I, Imperatore d'Austria e Re d'Ungheria.\nAll'Ungheria venne concesso un esercito nazionale, detto \"Magyar kir\u00e1lyi honv\u00e9ds\u00e9g\" (Regio Esercito Ungherese), composto di soldati ungheresi e incaricato della difesa territoriale dell'Ungheria, che si affiancava all'Esercito imperiale-regio (\"Kaiserliches und Konigliches Heer\") gi\u00e0 preesistente.\nNel 1869 anche il Parlamento austriaco reclam\u00f2 lo stesso privilegio e venne autorizzata la creazione di una forza militare austriaca, la \"kaiserlich-k\u00f6nigliche Landwehr\" (o \"k.k. Landwehr\") dotata di cavalleria e artiglieria e servizi esattamente come l'Esercito imperiale e la Honv\u00e9d. L'Impero austro-ungarico si trov\u00f2 cos\u00ec ad avere tre eserciti: l'Esercito comune, la \"Landwehr\" austriaca e la \"Honv\u00e9d\" ungherese. A differenza degli altri due eserciti, a reclutamento regionale, l'Esercito comune reclutava i soldati da tutte le province dell'Impero.\nNascita dei \"Landessch\u00fctzen (1870)\".\nI \"Landessch\u00fctzen\" nascono come evoluzione degli \"Sch\u00fctzen\" tirolesi, una milizia per la difesa territoriale di leva, fondata nel 1704. Questi non erano un corpo militare in senso stretto, ma una milizia a reclutamento obbligatorio, disponibile in caso di necessit\u00e0 e i cui membri si esercitavano regolarmente all'uso delle armi da fuoco. Gli \"Sch\u00fctzen\" (in quanto milizia) non potevamo essere impiegati al di fuori del territorio del tirolo. Tale milizia era in parte basata sull'antico \"Landlibell del 1511,\" che regolava le questioni di carattere militare fra il Tirolo, il Principato Vescovile di Trento e di Bressanone, istituendo una difesa territoriale con regole comuni.\nIn seguito alla legge regionale del 1870 \"Regola per la Difesa Territoriale del Tirolo\" furono costituiti dal 1871 al 1893 nell'ambito della \"k.k. Landwehr\" dieci \"k.k. Landessch\u00fctzen-Bataillone\" (\"battaglioni dei difensori del paese\" o \"tiratori territoriali\"). Va tenuto presente che, dopo il 1815 e fino al 1918, per Tirolo si intendeva tutta la regione denominata Contea Principesca del Tirolo (\"Gef\u00fcrstete Grafenschaft Tirol\") che si estendeva da Kufstein fino a Borghetto sull'Adige ed era formata dal Tirolo settentrionale e occidentale austriaci, dall'Alto Adige e dal Trentino. Tre battaglioni prestavano servizio nell'attuale Trentino, a Mezzolombardo, Riva del Garda e Trento.\nNel 1893 con i dieci battaglioni si formarono i reggimenti I, II e (nel 1903) III dei \"k.k. Landessch\u00fctzen\". Nel 1906 i reggimenti I e II furono dichiarati di \u201calta montagna\u201d, inquadrate nelle \"k.k. Gebirgstruppe\"; in tal modo i \"Landessch\u00fctzen\" tirolesi divennero le prime truppe alpine dell'area linguistica tedesca.\nNel 1872 fu costituita anche un reparto di cavalleria dei Landessch\u00fctzen denominato \"Landessch\u00fctzen zu Pferd in Tirol und Voralberg\". Fu il primo reparto di cavalleria della k.k. Landwehr. Nel 1894 cambi\u00f2 nome in \"Division Berittene Tiroler Landessch\u00fctzen\" e nel 1910 in \"Reitende Tiroler Landessch\u00fctzendivision\" con sede dello stato maggiore a Trento.\nMobilitazione.\nNell'agosto 1914 i tre reggimenti \"k.k. Landessch\u00fctzen\" furono inviati al fronte in Galizia e inquadrati nel XIV Corpo d'Armata (composto da truppe del Tirolo, del Vorarlberg, del Salisburghese e della Bassa Austria). Qui parteciparono a sanguinosi scontri contro l'esercito zarista che causarono forti perdite nelle unit\u00e0 (quasi 5000 uomini nei 3 reggimenti) sostenuti nelle battaglie di L'vov, Grodek, Plica, Horodek e altre. Ancora, la 44\u00aa k.k. \"Sch\u00fctzendivision\", di cui facevano parte, fu duramente impegnata nei cruenti combattimenti dell'offensiva di primavera del maggio 1915 contro l'esercito imperiale russo.\nI \"k.k. Landessch\u00fctzen\" furono rimpatriati nel Tirolo appena nell'autunno 1915 difatti, con l'entrata in guerra del Regno d'Italia, si realizzava la clausola difensiva dell'antica normativa tirolese e tutti i reparti furono impiegati su tutto il fronte tirolese, dall'Ortles all'Adamello e dal Lago di Garda all'altopiano di Asiago, al Pasubio, alle Dolomiti.\nDurante il conflitto, la loro forza combattiva aument\u00f2 vertiginosamente (un reggimento che nel 1914 aveva 6 mitragliatrici, nel 1916 ne aveva almeno 24) e i \"k.k. Landessch\u00fctzen\" crearono delle unit\u00e0 speciali: analogamente alla fanteria della \"k.k. Landwehr\" e del \"K.u.K. Heer\", vennero formate delle \"Sturmkompanien\" (\"compagnie d'assalto\") gi\u00e0 nel settembre 1915, formate dagli elementi pi\u00f9 audaci e sottoposte a un intenso addestramento a Pinzolo, Moena e Riva del Garda; si rivelarono molto spesso cruciali in molte azioni di guerra. \nParticolarmente si distinsero nella \"Strafexpedition\" del 1916, nella battaglia dell'Ortigara, nella \"Operation Lawine\" (\"Operazione Valanga\") del 1918. La pi\u00f9 celebre delle loro imprese di guerra \u00e8 la conquista della Punta San Matteo nel gruppo del Cevedale il 3 settembre 1918, impresa memorabile per valore militare e abilit\u00e0 alpinistica, e la precedente conquista della cresta dei Monticelli sopra il Passo del Tonale nel giugno 1918.\nIn generale, i \"k.k. Landessch\u00fctzen\" dovettero tenere un fronte di alta montagna, cosa gi\u00e0 di per s\u00e9 mai tentata in precedenza, in assetto da guerra per 12 mesi all'anno, un'impresa che metterebbe a dura prova i reparti alpini odierni: se si considerano i mezzi, i materiali e gli equipaggiamenti dell'epoca, l'assistenza medica sommaria, i trasporti e i rifornimenti pressoch\u00e9 inesistenti (tutto andava trasportato a spalla e solo nella buona stagione e solo durante la guerra fu realizzato un efficiente sistema di teleferiche che per\u00f2 non arrivava certo dovunque), le scarse risorse di un territorio (il Tirolo) stremato dalla guerra, e tutto ci\u00f2 costituisce sicuramente un'impresa militare di rilevanza storica.\nCome premio per il valore dimostrato nei combattimenti sostenuti, i tre reggimenti furono nominati \"Kaisersch\u00fctzen\" dall'imperatore Carlo I d'Austria il 16 gennaio 1917 a Calliano durante una sua visita al fronte trentino.\nPrima guerra mondiale.\nNel 1914, allo scoppio della prima guerra mondiale, tutti e tre i reggimenti furono inquadrati nella 88\u00aa Brigata \"Landessch\u00fctzen\", che a sua volta faceva parte della 44\u00aa Divisione \"Landwehr\". Secondo il regolamento vigente nella \"Landwehr\" austriaca, venne mobilitata la riserva (detta \"Landsturm\") composta dai militari in congedo fino ai 42 anni; era previsto che con essi ogni battaglione in servizio attivo ne mobilitasse un altro, perci\u00f2 ogni reggimento della \"Landwehr\", in tempo di pace formato da tre battaglioni, in tempo di guerra ne aveva sei, pi\u00f9 un settimo che fungeva da battaglione complementi e addestramento (\"Ersatzbataillon\"). La forza di un reggimento sal\u00ec perci\u00f2 da 1400 a pi\u00f9 di 4200 uomini. Calcolando anche il battaglione complementi, gli effettivi salivano a oltre 5000 uomini.\nk.k. Landessch\u00fctzen-Regiment \"Trient\" N. I.\n\"comandante: (dal 1914 al 1918) Oberst Adolf Sloninka von Holodow - vicecomandante: Oberstleutnant Johann Nowak - aiutante maggiore: Major Karl Hochleitner (1914-1916), Major Rodolfo Florio (1917-1918)\"\nMobilitato il 1\u00ba agosto 1914, combatte a Dunajow, Leopoli e in ottobre nella disfatta di Przemy\u015bl in Galizia, dove i suoi effettivi vennero in massima parte presi prigionieri dai russi.\nIl ricostituito reggimento nel gennaio 1915, prende parte alle battaglie di Chrew e Horodek. Partecipa all'offensiva contro le armate zariste dell'8-17 maggio 1915, distinguendosi nelle battaglie di Krywe e Sokolowa Wola. Dall'agosto 1915 \u00e8 trasferito in tradotta dalla Polonia al fronte dell'Isonzo dove combatte sul monte Sei Busi e sul M. S. Michele. Nel dicembre 1915 il reggimento viene trasferito in Trentino: i battaglioni I, II e III presidiano la linea d'alta quota Passo del Tonale-Albiolo-Cresta dei Monticelli-Passo Paradiso. Il IV battaglione invece \u00e8 distaccato nelle Giudicarie.\nDa gennaio a marzo 1916, il reggimento si trasferisce in Val Sugana lasciando solo il II battaglione sul Tonale (dove rester\u00e0 fino a fine 1917); il 24 aprile il IV battaglione viene sciolto e il reggimento combatte a Portella, sul monte Collo e su monte Carbone. A maggio, il reggimento non partecipa alla \"Strafexpedition\" restando invece in riserva, anche se si segnala per un brillante attacco a sorpresa con un plotone guide alpine che scalano le fiancate dell'altopiano di Vezzena. Attraverso la Vallarsa, il reggimento coi due battaglioni rimasti attacca il 30 maggio il Passo Buole (Pasubio), subendo una pesante disfatta in quella che pass\u00f2 alla storia come \"le Termopili d'Italia\". Lasciato il Pasubio ai \"Kaiserj\u00e4ger\", si ritira sul Coni Zugna-Monte Corno-Forte Pozzacchio. Il 10 luglio 1916, il III battaglione respinge un violento attacco del battaglione Alpini \"Vicenza\" al Monte Corno, catturando tra gli altri Cesare Battisti e Fabio Filzi.\nNel marzo 1917 viene trasferito in riposo a Trento e ribattezzato \"Kaisersch\u00fctzen-Regiment n. I \"Trient\"\"; e a giugno \u00e8 assegnato al 3\u00ba Corpo d'Armata, nel settore dell'Ortigara. Qui, il 19 giugno, viene fatta brillare la colossale mina sotto il Monte Zebio (Gallio), e il cratere viene occupato dai due battaglioni, i quali poi combatteranno a difesa dell'Ortigara fino a ottobre. Qui li attende la grande offensiva di Caporetto: trasferiti a Laives e poi a Tarvisio, con massacranti marce notturne il reggimento raggiunge la conca di Plezzo e il 24 ottobre si lancia all'attacco del monte Stol, e lo conquista il 26; Gemona cade nelle mani dei \"Kaisersch\u00fctzen\" il 29, assieme a 1000 prigionieri; il 5 novembre il reggimento raggiunge e attraversa il Tagliamento e attraverso Farra d'Alpago, attraverso violenti scontri con unit\u00e0 italiane isolate, giunge il 21 novembre sul Grappa.\nIl 27 novembre viene trasferito dal Tonale il II battaglione, fino all'altopiano di Asiago, dove il 6 dicembre assalta il monte Sisemol e conquista Gallio. Il fronte quindi si stabilizza e i tre battaglioni si congiungono sul Grappa, distinguendosi nella difesa del monte Tomba contro gli attacchi dei \"Chasseurs des Alpes\" francesi giunti in soccorso degli stremati italiani. Il I reggimento resta sul Grappa sino a primavera 1918, quando viene inviato a Bolzano per un turno di riposo e addestramento e assegnato alla 22\u00aa Divisione \"Sch\u00fctzen\". Il 13 giugno attacca il Passo del Tonale, poi viene schierato tra il Tonale e il ghiacciaio del Presena. Qui prende parte ai violentissimi combattimenti della \"Lawine Expedition\" che fallir\u00e0 con pesanti perdite; dopo di ci\u00f2 il reggimento resta a difesa del Tonale respingendo gli ostinati attacchi italiani. Il 3 settembre il 22\u00ba battaglione d'assalto dei \"Kaisersch\u00fctzen (k.k. Sturm-Bataillon n.22)\", formato quasi interamente dai plotoni d'assalto del reggimento, conquista il monte Mantello e la Punta S. Matteo sul Cevedale, nella \"battaglia pi\u00f9 alta della Storia\", in cui il sottotenente Toni Kaaserer \u00e8 decorato con l'Ordine di Maria Teresa, la pi\u00f9 alta decorazione al valore austro-ungarica. Fu questa l'ultima impresa militare del reggimento: il 4 novembre 1918 viene raggiunto dall'armistizio e cede le armi in Val di Sole.\nk.k. Landessch\u00fctzen-Regiment \"Bozen\" N. II.\n\"comandante: Oberst Karl Josef Stiller\"\nVenne mobilitato, come gli altri reggimenti, il 1\u00ba agosto 1914. Inviato al fronte in Galizia dove combatte a fianco dei due reggimenti gemelli (vedi sopra) fino all'estate 1915, perdendo sul campo il 10% degli effettivi. A giugno combatte ancora a Cernowitz. Alla dichiarazione di guerra dell'Italia (24 maggio 1915) il II reggimento ha due battaglioni di marcia in formazione a Bolzano, che vengono subito inviati a difesa del fronte sud (il IX battaglione sul ghiacciaio del Presena e il XI sul monte Coston-altopiano dei Fiorentini). Il 23 luglio 1915, il reggimento inizia il trasferimento via treno per il fronte italiano dove arriva ai primi di agosto sull'Isonzo. Trasferito in Trentino, il 25 agosto combatte sul Passo Vezzena contro un tentativo di sfondamento italiano. A settembre, ai quattro battaglioni si aggiunge il V originato dal XII battaglione di marcia.\nDa ottobre 1915 a aprile 1916, il reggimento schierava i suoi battaglioni come segue: il I a Folgaria, il II a Lavarone, il III a Malga Coe e in val Terragnolo, il IV prima a Folgaria e poi nelle Giudicarie (Dosso dei Morti-Monte Cadria), e il V da Marsilli a Rovereto. Il IX e il XI battaglione mantenevano le loro posizioni sul Presena e sul Monte Coston. A marzo il reggimento si trasferiva a Baselga di Pin\u00e8 per addestramento e l\u00ec veniva sciolto il V battaglione. Il 18 maggio 1916, il reggimento \u00e8 inviato a Pederzano e poi in Vallarsa, dove dal 21 maggio al 23 giugno combatte violentemente per la conquista dell'altopiano dei Zendri, uno degli obiettivi della \"Strafexpedition\" concepita e sferrata dal generale Conrad von Hotzendorf. Dopo la conquista dei Zendri, si schierava a difesa della Vallarsa. L\u00ec il reggimento staziona fino all'ottobre del 1917; il II battaglione invece viene inviato in Val di Fassa il 14 agosto 1916, dove difende il Monte Cauriol. Il III battaglione viene inviato sull'altopiano dei Sette Comuni il 22 marzo 1917, e l\u00ec partecipa alla battaglia dell'Ortigara.\nIl 6 ottobre, i \"Landessch\u00fctzen\" del \"Bozen\" sono inviati, con tradotte e marce notturne, a Villach e poi a Plezzo, dove si uniscono al I reggimento (il II battaglione resta in Val di Fassa). Il 16 ottobre, attraverso il passo del Predil i \"Landessch\u00fctzen\" giungono al campo di Pustina. Il 24 ottobre, si scatena la battaglia di Caporetto e i \"Landessch\u00fctzen\" giocano un ruolo importantissimo nella battaglia dell'Aperta e nella sanguinosa conquista di Tarcento dove catturano centinaia di prigionieri. Il 5 novembre attraversano il Tagliamento, sconfiggono un tentativo italiano di contrattacco a Barcis e partecipano all'inseguimento dell'esercito italiano fino al Monte Grappa. L\u00ec si attestano a sud di Feltre, sulla linea Monte Spinoncia-Monte Tomba, fino al marzo 1918. A fine di quel mese il reggimento recupera il II\u00b0 battaglione e il IV\u00b0 viene sciolto a causa delle perdite; poi il reggimento si trasferisce in Trentino e fino a ottobre 1918 si schiera sulla linea Zugna Torta - Monte Corno - Monte Spil, dove prende parte a numerosi combattimenti.\nL'Austria-Ungheria firma l'armistizio a Villa Giusti alle 15:20 del 3 novembre, con la clausola che sarebbe entrato in vigore 24 ore dopo, alle 15:00. Solo dopo la firma il generale Weber inform\u00f2 che alle truppe imperiali era gi\u00e0 stato dato l'ordine di cessare i combattimenti: chiese pertanto l'immediata cessazione delle ostilit\u00e0. Il generale Badoglio rifiut\u00f2 in modo netto il diktat e minacci\u00f2 di proseguire le ostilit\u00e0. Fu cos\u00ec che le armi cominciarono a tacere il giorno 4 di novembre, verso le 4 del pomeriggio, anche se gli asburgici avevano gi\u00e0 cessato arbitrariamente di combattere. Fu in questo contesto che il reggimento viene fatto prigioniero venendo sorpreso il 4 novembre 1918 viene in Vallarsa, dalle truppe italiane entrate in Trentino il giorno prima, al seguito delle truppe austriache in fuga.\nCuriosit\u00e0.\nIl II reggimento \"Landessch\u00fctzen\" fu incaricato di distaccare una compagnia d'onore (\"Ehrenkompanie\") il 20 settembre 1899, presso la cappella commemorativa di Andreas Hofer a Sand in Passeier (oggi San Leonardo in Passiria). Il reparto venne passato in rassegna dall'Imperatore Francesco Giuseppe I d'Austria.\nk.k. Landessch\u00fctzen Regiment \"Innichen\" n. III.\n\"Comandante: Oberst Hugo Schonerr (-set. 1914), Oberstleutnant Theodor Spiegel (set-ott. 1914), Oberst Josef Stiller (ott-dic. 1914), Oberst Jozef Hadaszcock (dic. 1914 - mar. 1918), Oberst Gabriel Graf von Gudenus (mar-dic. 1918)\"\nCome gli altri reggimenti \"Landessch\u00fctzen\" \u00e8 mobilitato il 1\u00ba agosto 1914 e inquadrato nella 88\u00aa Brigata da Montagna, 44\u00aa Divisione \"Sch\u00fctzen Landwehr\". Partecipa alla campagna di Galizia e Bucovina come gli altri due reggimenti (vedi sopra). Il 24 maggio 1915, l'Italia apre le ostilit\u00e0 e passa il confine in armi: i battaglioni di marcia del III reggimento (X e XI) che sono in addestramento in Tirolo vengono immediatamente inviati sulle Dolomiti, prima a Col di Frugnoni, poi sul Monte Piana e sulle Tre Cime di Lavaredo dove combattono fino ad agosto. Il 18 agosto 1915, il III reggimento rientra dalla Galizia e si attesta sulle Dolomiti dal 20 agosto in avanti, dove il XI battaglione di marcia \u00e8 ribattezzato V battaglione e fino al 23 ottobre combatte sull'altopiano dei Sette Comuni, a Pioverna Alta. Successivamente, il battaglione si ricongiunge al reggimento che resta sul Col di Lana fino a marzo 1916, quando viene ribattezzato \"Kaisersch\u00fctzen-Regiment n. III\" e inviato a Trento per riorganizzarsi in vista dell' \"offensiva Conrad\" o \"Strafexpedition\": il 18 maggio \u00e8 dapprima in riserva, poi duramente impegnato in combattimenti in Vallarsa, sul Passo Buole e sul Coni Zugna, fino al 30 maggio.\nA giugno viene avviato in Val di Fassa e poi sulla Marmolada, dove rimane fino a ottobre 1917. Per tutto quel periodo, il III Reggimento combatte una guerra dolomitica caratterizzata da imprese alpinistiche e colpi di mano. Il I battaglione viene soprannominato \"Marmolada Bataillon\", essendo rimasto sul ghiacciaio della Marmolada ininterrottamente per oltre un anno.\nIl 18 ottobre 1917 il Reggimento si trasferisce sul fronte di Plezzo per prendere parte alla 12\u00aa battaglia dell'Isonzo, o battaglia di Caporetto, similmente ai due reggimenti gemelli (vedi sopra). Il 4 dicembre, \u00e8 sulle Melette di Gallio dove combatte una furiosa battaglia conquistando i monti Badelecche, Tondarecar e Sasso Rosso. Il \"Major\" Konstantin Valentini, comandante dell'operazione, \u00e8 decorato con la pi\u00f9 alta decorazione austro-ungarica, l'Ordine di Maria Teresa, per il successo riportato. Rimane l\u00ec fino a marzo 1918, quando viene inviato in Vallarsa difendendo Monte Corno dai ripetuti assalti italiani. L\u00ec, il 4 novembre 1918, riceve l'ordine di cessare il combattimento e mentre risale la Vallarsa il reggimento \u00e8 catturato dagli italiani che avviano i \"Kaisersch\u00fctzen\" in prigionia.\nNel giugno 1918, molti soldati e ufficiali del III Reggimento sono incorporati nel 22\u00ba battaglione d'assalto dei \"Kaisersch\u00fctzen\", e il sottotenente Peter Scheider viene decorato con l'Ordine di Maria Teresa per la conquista della Cresta dei Monticelli (Passo del Tonale), l'unico brillante successo austro-ungarico della sfortunata Operazione Valanga (\"Lawine Expedition\").\nReparti speciali.\nNel 1916, sulla base dell'esperienza maturata nel conquistare e tenere le vette alpine, anche nella stagione invernale, vennero create le \"Hoch-Gebirgskompanie\" (Compagnie d'alta montagna), con addestramento ed equipaggiamento speciale per le quote pi\u00f9 alte e le condizioni pi\u00f9 difficili, che presto vennero affiancate da \"Bergf\u00fchrerkompanie\" (\"compagnie guide alpine\"). Si trattava dei reparti alpini fra i pi\u00f9 specializzati dell'epoca, formati da esperti tiratori, rocciatori ed alpinisti; e ben equpaggiate con radio, bussole, binocoli, tute da neve, sci, mitragliatori, granate, esplosivi ecc. Erano reparti specializzati nel conquistare e mantenere posizioni di difficile accesso, e nel trasformarle in postazioni da combattimento in ogni stagione. Sono molti i sentieri e i camminamenti nelle rocce del Trentino e dell'Alto Adige realizzati dai \"Landessch\u00fctzen\" che tuttora sono percorsi dagli alpinisti.\nI \"Kaisersch\u00fctzen\" compirono, nel 1914/18, imprese notevoli. Salirono sulle vette e sui passi di confine con l'Italia, occupati dagli \"Standsch\u00fctzen\" del Tirolo nei primi giorni di guerra, e da l\u00ec pi\u00f9 non si mossero, trasformando quelle vette (molte delle quali pressoch\u00e9 inviolate allora) in fortezze inespugnabili solo con le loro braccia. Dovettero realizzare strade e sentieri, teleferiche, linee telefoniche, depositi, magazzini laddove non c'erano che sassi e rocce, e pascoli. Come scrive H. von Lichem:\nUniformi e insegne.\nL'uniforme dei \"Landessch\u00fctzen\" era la stessa della \"Landwehr \"austriaca, cio\u00e8 giubba a un petto e con colletto chiuso e dritto (\"Stehkragen\") con mostrine verdi e bottoni di zinco, con controspalline, pantaloni dritti, berretto con fascia abbassabile (per proteggere le orecchie) fermata da due bottoni, pastrano, tutto di panno grigio-azzurro chiaro (\"Hechtgrau\"). Un cinturone di cuoio nero M. 88 con fibbia in metallo a placca, recante l'aquila bicipite, e la baionetta con relativo fodero completavano la tenuta da servizio. I bottoni recavano il numero del reggimento in cifre romane.\nLa giubba ordinaria (\"Waffenrock\") da parata e da servizio degli ufficiali era a doppio petto, color grigio-azzurro chiaro \"(Hechtgrau\") con bavero e paramani color verde erba, pantaloni neri con bande laterali (\"Lampassen\") in velluto verde-erba, berretto (Kappi) a visiera in velluto nero. Sulla giubba, gli ufficiali dei \"Landessch\u00fctzen/ Kaisersch\u00fctzen \"portavano anche delle spalline semifisse (\"Schulterklappen\") in velluto verde erba, bordate da un gallone di 9mm di filo d'argento fermate da un bottone di metallo argentato che recava impresso, in numeri romani, il numero del reggimento. Al centro delle controspalline c'era ricamato il monogramma imperiale \"FJI\", ossia \"Franz Josef Imperator\", sormontato dalla corona imperiale (dal 1917 vi era la \"K\" di \"Karl\").\nNel 1908 venne adottata un'uniforme da combattimento specificamente studiata per le truppe da montagna, (\"Gebirgs-Feldanzug\") in panno di lana grigio-azzurro (\"Hechtgrau\", lett. \"grigio-luccio\"), denominata M.08 e composta da una giubba con tasche applicate, pantaloni alla zuava (\"Kniehose\"), calzettoni di lana (\"Wadenstutzen\") al ginocchio, scarponi alpini di cuoio grasso (\"Bergschuhe\") pesantemente chiodati, anche sui bordi. Sul colletto rivoltato della giubba erano portate delle mostrine rettangolari in panno verde erba (\"Kragenspiegel\"), con le insegne di grado. Non si portavano calze, ma pezze da piedi (\"Fusslappen\") in cotone o lana, su cui si infilavano i calzettoni.\nGli ufficiali portavano come uniforme da campo la stessa divisa, con un cinturone differente (in cuoio naturale anzich\u00e9 nero e fibbia a placca in due pezzi, con monogramma imperiale) e con calzettoni al posto delle pezze da piedi.\nEquipaggiamento individuale.\nL'equipaggiamento da campo e da combattimento individuale era fondamentalmente il medesimo previsto per la fanteria della \"Landwehr\" ed era perci\u00f2 costituito da:\nIn aggiunta era data in aggiunta ulteriore attrezzatura specifica per la montagna: piccozza (\"Gebirgs-pickel\"), bastone da montagna (\"Alpenstock\"), mantella alpina (\"Alpenkragen mit Kapuze\") in panno con cappuccio e mostrine al bavero, giudicata pi\u00f9 comoda del pastrano perch\u00e9 il soldato poteva indossarla o toglierla a seconda della necessit\u00e0 direttamente sopra lo zaino e l'equipaggiamento, e un caratteristico zaino alpino detto \"tirolese\" (\"Tiroler Gebirgsr\u00fccksack\") in robusta tela con tasche esterne, riservato solo alle truppe alpine. Allo scoppio del conflitto, ai \"Landessch\u00fctzen \"mobilitati vennero distribuiti anche zaini da fanteria M. 87 (\"Kalbfell Tornister\") in pelle di vitello.\nOgni due uomini veniva inoltre distribuito un telo da tenda (\"Zeltbahn\") in cotone impermeabilizzato color nocciola che poteva essere utilizzato anche come mantella per la pioggia: quattro teli uniti invece costituivano una tenda per quattro uomini.\nDurante l'offensiva di Caporetto (ottobre-novembre 1917) con la quale le truppe imperiali (coadiuvate dai tedeschi) sfondarono il fronte dell'Isonzo, vennero catturate enormi quantit\u00e0 di materiale bellico italiano: anche i \"Landessch\u00fctzen\" si impadronirono di grandi scorte di vestiario ed equipaggiamento e negli ultimi mesi di guerra, stante anche la difficolt\u00e0 nel reperire rifornimenti dall'Austria, vi erano interi battaglioni di \"Landessch\u00fctzen\" equipaggiati con materiale italiano di preda bellica.\nArmi individuali e di reparto.\nLe armi dei \"Landessch\u00fctzen \" erano le stesse della fanteria \"Landwehr\" e dell'esercito imperiale: fucile Mannlicher M.95 (M.95 \"Mannlicher\" \"Repetiergewehr\"), a ripetizione manuale, calibro 8x50R, a cinque colpi, lungo 127\u00a0cm, con gittata efficace di 400 passi (300 metri) e gittata utile massima di 2000 passi (1500 metri). Venne poi realizzata una carabina corta detta \"Repetier-Stutzen\", lunga 100\u00a0cm, pi\u00f9 maneggevole in montagna. Altre armi individuali comprendevano la baionetta M. 95, da inastare sul fucile, e le bombe a mano.\nAnche le armi corte (pistole) erano le stesse della normale fanteria: pistole Roth-Steyr M1907 ed M.12, revolver Rast &amp; Gasser M1898. Una speciale sciabola da truppe alpine (\"Gebirgss\u00e4bel\"), mod. 1862, pi\u00f9 corta di quelle normali, venne data in dotazione a ufficiali e sottufficiali dei \"Landessch\u00fctzen\" ma durante il conflitto mondiale venne ben presto abbandonata.\nLe armi di reparto dei \"Landessch\u00fctzen/Kaisersch\u00fctzen\" comprendevano la mitragliatrice (\"Maschinengewehr\" abbreviato \"MG\") Schwarzlose M.07, adottata nel 1907, e la successiva M.07/12, in calibro 8x50R, che durante il conflitto divenne protagonista della guerra in montagna piazzata in ricoveri, gallerie e postazioni fortificate realizzate appositamente per sfruttare al massimo il suo campo di tiro, e si rivel\u00f2 un'arma di grande efficacia; altra arma di accompagnamento ampiamente usata fu il cannoncino da trincea Skoda cal. 3,7 cm, e i lanciabombe leggeri.\nDistintivi e insegne specifici per le truppe da montagna.\nDistintivo peculiare dei \"Landessch\u00fctzen/Kaisersch\u00fctzen\" erano le mostrine previste per tutte le truppe da montagna della \"Landwehr\" austriaca (l'esercito imperiale non aveva truppe alpine intese come tali: i famosi \"Kaiserj\u00e4ger\" infatti erano fanteria scelta), costituite dal bavero della giubba interamente in panno colore verde erba, recante applicata su ogni lato del colletto la stella alpina (\"Edelweiss\"), in metallo stampato per la truppa e ricamata in argento per gli ufficiali. Le spalline della giubba erano anch'esse in panno verde erba, recanti il numero del reggimento in numeri romani (ossia I, II, o III) di metallo stampato.\nGli ufficiali portavano, anche sull'uniforme da campo, delle controspalline rettangolari specifiche per gli ufficiali delle truppe da montagna, in panno verde erba (\"Schulterklappen\") bordate da un gallone d'argento (\"Distinktionsb\u00f6rte\") e fermate da un bottone d'argento che recava, in numeri romani, il numero del reggimento. Al centro delle controspalline era ricamato il monogramma imperiale \"FJI\", ossia \"Franz Josef Imperator\", sormontato dalla corona imperiale (dal 1917 vi era la \"K\" di \"Karl\").\nSul berretto da campo, che replicava la forma di quello ordinario ma era di panno grigio-azzurro chiaro, era fissata una coccarda metallica con il monogramma imperiale \"FJI\", in uso a tutte le forze armate austro-ungariche. Gli ufficiali non portavano coccarda sul berretto da campo, ma (unico caso in tutte le forze armate asburgiche) il monogramma imperiale con la corona, ricamato in filo dorato su velluto verde erba, riservato espressamente alle truppe da montagna.\nI \"Landessch\u00fctzen/Kaisersch\u00fctzen \"di ogni grado portavano inoltre sul berretto, con tutte le uniformi, un piumetto realizzato con le penne caudali del gallo forcello (\"Spielhahnstoss\") (nei primi anni di fondazione, di avvoltoio (\"Geierfederstoss\"). Questo era il distintivo specifico ed esclusivo dei \"Landessch\u00fctzen/Kaisersch\u00fctzen\" del quale erano orgogliosissimi. Il loro grido di guerra era: \"Juhui!\"\nNel 1915 fu adottata per tutte le forze armate austroungariche la tenuta da campo M.15, in panno \"feldgrau\" (\"grigioverde chiaro\") che avrebbe dovuto sostituire la M.09 \"Hechtgrau\" (in realt\u00e0 i due modelli convissero fino alla fine del conflitto) ma dalle foto d'epoca sembra che i \"Landessch\u00fctzen\" l'abbiano poco utilizzata. Nel contesto alpino, ove predomina il colore grigio della roccia, la M.15 grigioverde era in effetti poco adatta.\nNel 1917 tuttavia anche ai \"Landessch\u00fctzen\" fu distribuita la giubba detta \"Karlbluse\", con colletto rivoltato, mostrine ridotte, tasche applicate e bottoni scoperti. Piuttosto diffuso fu anche l'utilizzo di materiale ed equipaggiamento italiano di preda bellica, specie nel 1918 con una generalizzata penuria di rifornimenti in tutto l'esercito asburgico.\nDislocazione.\nNei precedenti anni di pace i Landessch\u00fctzen erano schierati lungo l'intero confine con il Regno d'Italia, dal Passo dello Stelvio alle Alpi Carniche.\nArruolamento.\nI \"Landessch\u00fctzen\" erano formati da militari in servizio di leva tra i 21 e i 32 anni; \u00e8 bene ricordare, infatti, che nelle forze armate dell'impero austro-ungarico non vi era un esercito, ma tre: quello imperiale (\"k.u.k. Heer\"), quello austriaco (\"k.k. Landwehr\") e quello ungherese (\"k.u. Honv\u00e9d\"). Quando i giovani erano in et\u00e0 di leva, dovevano trarre a sorte se partire per il servizio militare nell'esercito imperiale o in quello nazionale a cui appartenevano (\"Landwehr\" per gli austriaci, boemi, tirolesi, sloveni e triestini e \"Honv\u00e9d\" per ungheresi, croati, galiziani, ruteni e romeni. I bosniaci avevano un'organizzazione a s\u00e9). Se il sorteggio (i trentini chiamavano il servizio militare \"nar en la cava\", cio\u00e8 \"tirare a sorte\") determinava l'arruolamento nell'esercito comune, il coscritto tirolese andava solitamente nei \"tiroler Kaiserj\u00e4ger\"; se veniva estratta la \"Landwehr\", andava (se in possesso dei requisiti prescritti) nei \"Landessch\u00fctzen\". La ferma durava tre anni, ridotti a due nel 1911.\nLe reclute erano tutti giovani provenienti da regioni alpine. Moltissimi erano cacciatori o iscritti ad associazioni locali di tiro a segno, che erano molto popolari in Tirolo. Erano cresciuti fin dall'infanzia nel culto dell'Imperatore e della Patria (il Tirolo era una delle regioni pi\u00f9 conservatrici e \"asburgiche\" dell'Impero) e nel mito degli eroi nazionali come Andreas Hofer e Michael Gassmayr.\nOrganizzazione.\nCome tutti i reggimenti della \"Landwehr\" austriaca, ciascun reggimento \"Landessch\u00fctzen\" era formato, in tempo di pace, da tre battaglioni. Ogni battaglione aveva una forza (in tempo di pace) di 400 uomini, ripartiti in quattro compagnie ciascuna con 5 ufficiali, 10 sottufficiali e 85 soldati. Comandante del reggimento era un colonnello (\"Oberst\"). In totale quindi un reggimento \"Landessch\u00fctzen\" aveva sulla carta un organico di 1430 uomini, compresi gli addetti ai comandi e ai servizi. In realt\u00e0, spesso l'organico era ridotto poich\u00e9 almeno uno dei battaglioni era formato da tre compagnie anzich\u00e9 quattro.\nIn tempo di guerra, era previsto che ogni reggimento raddoppiasse gli effettivi dei battaglioni in servizio, richiamando i riservisti addestrati fino al 42\u00ba anno di et\u00e0, formando inoltre altri due battaglioni: un \"Marschbataillon\" (\"battaglione di marcia\") e un battaglione complementi e addestramento quadri (\"Kader-Ersatzbataillon\") che portavano la forza del reggimento a 4200 uomini ciascuno pi\u00f9 i servizi, per 5000 uomini in totale. Poich\u00e9 si trattava di contingenti della riserva territoriale (\"k.k. Landsturm\"), prendevano la numerazione della riserva ma venivano aggregati ai reggimenti di appartenenza e considerati battaglioni \"Landessch\u00fctzen\" a tutti gli effetti.\nL'addestramento dei \"Landessch\u00fctzen\" era rigoroso: marce in montagna, pattuglie, esercitazioni a fuoco in alta montagna, tecnica alpinistica, campi estivi e invernali oltre naturalmente all'addestramento in ordine chiuso, alla cura ed alla conservazione di armi ed equipaggiamentoi. Ogni anno aveva luogo una \"Grosse Manoever\" (\"grande manovra\") alla presenza di generali di alto rango o di principi imperiali. Sull'abilit\u00e0 alpinistica dei \"Landessch\u00fctzen\" vi sono a testimone innumerevoli rapporti di osservatori militari stranieri che assistevano alle esercitazioni di queste truppe alpine tirolesi, dove li vedevano compiere, in assetto da guerra. Essendo le truppe da montagna dell'esercito austro-ungarico, ai \"Landessch\u00fctzen\" fu data ampia scelta di materiale da roccia e da montagna: ramponi, chiodi e martello da roccia, piccozze, sci, corde \"manilla\" (una qualit\u00e0 particolare di canapa), occhiali da neve, moschettoni ecc.\nI \"Landessch\u00fctzen\" avevano lo stesso armamento dei soldati di fanteria: i soldati erano dotati per lo pi\u00f9 di una carabina a canna corta del tipo Steyr-Mannlicher M1895, calibro 8 \u00d7 50 mm R e di mitragliatrici Schwarzlose mentre gli ufficiali erano dotati di pistola, sciabola corta e talvolta anche di moschetto. Pistole, generalmente Roth-Steyr M1907 erano in dotazione anche ai mitraglieri, ai sottufficiali e agli specialisti delle trasmissioni e della sanit\u00e0. Durante il conflitto mondiale, ai \"Landessch\u00fctzen\" venne fornita una vasta dotazione di armi di accompagnamento, come i cannoni da trincea \u0160koda da 37 mm, lanciabombe e mortai.\nCome in tutte le forze armate austro-ungariche, la disciplina era severa. Per i militari negligenti c'erano marce notturne, esercizi fisici supplementari e la camera di punizione (cella). Le mancanze pi\u00f9 gravi erano punite con catene, ferri, ceppi. La disciplina militare all'epoca era notevolmente rigida e ai soldati veniva imposto uno stile di vita molto rigoroso, con pulizia costante degli alloggi e dell'equipaggiamento in dotazione, uniforme in perfetto ordine, addestramento formale ed esercizi in ordine chiuso che occupavano pressoch\u00e9 tutta la giornata e la vigilanza dei sottufficiali era inflessibile e incessante.\nLa lingua di servizio era il tedesco ufficiale in uso nelle Forze Armate asburgiche (\"Landwehr\" ed Esercito Imperiale), nella versione \"austriaca\" che era leggermente diverso dalla terminologia in uso nell'Esercito tedesco. Ai militari trentini veniva richiesto di conoscere quantomeno i comandi fondamentali e di sapersi esprimere sinteticamente; del resto il tedesco era regolarmente insegnato nelle scuole trentine per cui tutti lo conoscevano almeno in forma elementare.\nAd ogni modo, il regolamento di servizio imponeva che gli ufficiali conoscessero anche la lingua parlata da almeno il 20% della truppa del reggimento; le testimonianze e i resoconti concordano tutti sul fatto che gli ufficiali dei \"Kaisersch\u00fctzen\" di origine austriaca parlassero correntemente l'italiano.\nOrganizzazione.\nLo specchio della forza delle truppe da montagna in tempo di guerra era stabilito dal regolamento del Ministero della Difesa austriaco (\"k.k. Ministerium der Landesverteidigung\" - il Ministero della Guerra o \"k.u.k. Kriegsministerium\" era invece riservato all'Imperiale e Regio Governo) e, sulla carta, era prescritto che un reggimento \"Landwehr\" (e quindi anche \"Landessch\u00fctzen\") fosse cos\u00ec strutturato:\nI battaglioni di complemento e di marcia dei Reggimenti \"Landessch\u00fctzen\", numerati con IX, X, XI e talvolta XII, fornivano inoltre regolarmente il personale dei forti costruiti sulle posizioni di montagna.\nLa forza di un reggimento era perci\u00f2 molto consistente, almeno sulla carta, con una potenza di fuoco e una dotazione di attrezzature ed animali molto pi\u00f9 ampia di un reggimento di fanteria italiano o russo dello stesso periodo. Nella realt\u00e0 per\u00f2 tale forza fu raggiunta solo di rado, a causa di malattie, permessi, perdite e distaccamento di alcuni battaglioni presso altre unit\u00e0.\nCiascun battaglione \"Landessch\u00fctzen\" aveva, presso il comando di battaglione (\"Bataillonskommando\") un \"ufficiale referente\" (\"Referent\") di solito con il grado di capitano; questi era un istruttore di alpinismo militare o una guida alpina, espertissimo dei luoghi e delle tecniche di montagna, ed aveva il compito di esaminare ogni piano d'operazioni sia difensive che offensive, cos\u00ec come di ispezionare gli apprestamenti difensivi e le postazioni, e di giudicarne la validit\u00e0 e la fattibilit\u00e0, in relazione al terreno ed alle condizioni geografiche; e il suo giudizio era definitivo per l'approvazione o meno delle operazioni che si volessero intraprendere. Il \"Referent\" era una figura professionale caratteristica ed esclusiva delle truppe da montagna austriache e perci\u00f2 costituiva un elemento chiave per le operazioni militari in montagna.\nUfficiali e sottufficiali.\nIn tutti e tre i reggimenti \"Landessch\u00fctzen\", la composizione etnica della truppa era: 55% di lingua tedesca - 40% di lingua italiana - 5% altri. Per gli ufficiali, tale proporzione era: 80% di lingua tedesca - 15% di lingua italiana - 5% altri. Come per tutta la \"Landwehr\" austriaca, gli ufficiali dei\" Landessch\u00fctzen\" provenivano dalla \"Franz Josef Milit\u00e4rakademie\" di Vienna (gli ufficiali tirolesi dell'esercito comune Imperiale e Regio, infatti, frequentavano l'Accademia Militare \"Maria Theresa\" di Wiener Neustadt e venivano assegnati ai\" Kaiserj\u00e4ger\") ed erano per il 90% ufficiali di carriera. Gli ufficiali di complemento, che coprivano il restante 10%, provenivano dai ranghi dei \"volontari di un anno\" (\"Einjahr-freiwillige\"), studenti liceali o universitari che si arruolavano volontariamente per un anno di servizio, terminato il quale potevano chiedere la promozione a \"Leutnant\" (Sottotenente). Dopo la mobilitazione, gli ufficiali di complemento divennero quasi la maggioranza.\nI sottufficiali erano organizzati esattamente come per il resto della \"Landwehr\"; fino al grado di \"Oberj\u00e4ger\" (sergente) erano di massima militari di leva con due anni di anzianit\u00e0 di servizio (si rammenta che il servizio militare allora durava tre anni); i gradi superiori venivano assegnati ai militari di carriera provenienti dalle scuole sottufficiali della \"Landwehr.\""}
{"id": "3837475", "revid": "287204", "url": "https://it.wikipedia.org/wiki?curid=3837475", "title": "James Dean (disambigua)", "text": ""}
{"id": "3837476", "revid": "438678", "url": "https://it.wikipedia.org/wiki?curid=3837476", "title": "Billboard.com", "text": ""}
{"id": "3837477", "revid": "106908", "url": "https://it.wikipedia.org/wiki?curid=3837477", "title": "Cinca", "text": "Il Cinca (in aragonese \"a Zinca\") \u00e8 un fiume della Spagna nordorientale che nasce nel circo de Pineta, nel Parco nazionale di Ordesa e del Monte Perdido, nei Pirenei aragonesi (provincia di Huesca). Sfocia nel fiume Segre poco prima della confluenza di quest'ultimo con l'Ebro a Mequinenza (Provincia di Saragozza). Segna una ricca regione agricola intorno ai centri di Monz\u00f3n e Fraga.\nCorso e affluenti.\nIl Cinca nasce nei ghiacciai del Monte Perdido, che sono sospesi sopra la testa della Valle de Pineta ed inizia a scendere tra cascate e torrenti, dal massiccio delle Tres Sorores. Raccoglie anche le acque che scendono da La Larri. Percorre tutta la valle de Pineta, che una forma ad U tipica delle valli glaciali e un fondo segnato da morene e riporti. A Bielsa vi confluisce il Barrosa, ed un po' pi\u00f9 a valle, a Salinas, il Cinqueta che scende dalla Val de Gistau. Il fiume lascia alla sua sinistra la cima Cotiella, di circa 3.000\u00a0m di altitudine e gira intorno alla Pe\u00f1a Monta\u00f1esa, di calcare del mesozoico piegati. Dal lato destro, da una gola, confluisce il fiume Bellos, di cui \u00e8 molto interessante il canyon de A\u00f1isclo. Arrivato ad A\u00ednsa riceve da destra le acque del fiume Ara. Il lago di Mediano si trova presso la confluenza dell'Ara con il Cinca. Immediatamente a valle della diga di Mediano, dopo aver attraversato la golla dell'Entrem\u00f3n, \u00e8 sbarrato nuovamente nel lago di El Grado. A El Grado inizia il canale del Cinca, che si unisce a quello del G\u00e1llego. Poco dopo il Cinca riceve da sinistra l'\u00c9sera, il suo affluente pi\u00f9 importante.\nA partire da El Grado la valle acquisisce le caratteristiche tipiche del Somontano aragonese: altopiani aridi scalonati, di argille, marne e arenarie, con alcuni conglomerati, in strati ogni volta pi\u00f9 orizzontali e \"lut\u00edticas\" man mano che si scende verso sud. In contrasto le terrazze basse sono irrigate, a partire dalle dighe di regolazione situate nelle strettoie dei Prepirenei.\nDa destra riceve il Vero, e a Monz\u00f3n il Sosa, affluente di sinistra. Pi\u00f9 a valle, vi si unisce il fiume Alcanadre da destra. Finalmente, a Massalcoreig, sfocia nel Segre poco prima che confluisca nell'Ebro a Mequinenza. Per un brevissimo tratto forma il confine tra la provincia di Huesca e la provincia di Lleida.\nComuni attraversati.\nI comuni attraversati dal fiume sono: Bielsa, Tella-Sin, Pu\u00e9rtolas, Laspu\u00f1a, El Pueyo de Aragu\u00e1s, Labuerda, A\u00ednsa-Sobrarbe, La Fueva, Palo, Abizanda, Secastilla, Naval, El Grado, Olvena, Estada, Estadilla, Barbastro, Fonz, Castej\u00f3n del Puente, Almunia de San Juan, Monz\u00f3n, Pueyo de Santa Cruz, San Miguel del Cinca, Alf\u00e1ntega, Binaced, Albalate de Cinca, Alcolea de Cinca, Belver de Cinca, Chalamera, Osso de Cinca, Ballobar, Zaid\u00edn, Velilla de Cinca, Fraga e Torrente de Cinca nelle comarche della provincia di Huesca del Sobrarbe, del Somontano de Barbastro, del Cinca Medio e del Bajo Cinca, e Massalcoreig in provincia di Lleida.\nStoria.\nLa presenza dell'uomo non \u00e8 documentata nell'alto corso, per\u00f2 s\u00ec vicino al tratto medio e medio-alto, anche se questo si conosce per antiche testimonianze.\nI popoli nomadi, nella prima Et\u00e0 del Ferro, utilizzavano la valle del Cinca nel cammino verso l'interno e si convertirono nella base etnica dei popolatori della zona, gli Ilergeti. Il nome attuale discende da Cinga, usato da Giulio Cesare nel \"De bello civili\". Nel periodo arabo il nome passa da Cinga ad Az- Zaytum, che significa fiume degli olivi o delle olive.\nLuoghi di interesse lungo il fiume.\nSantuario di Torreciudad.\nAl bordo di un canyon, nel territorio del comune di Secastilla, si situa il santuario di Torreciudad. Centro di pellegrinaggi della comarca a partire del Medioevo, dal 1975 si erge in situ un importante santuario che da allora si \u00e8 convertito in una delle principali destinazioni turistiche dell'Aragona.\nNel canyon si trova la diga di El Grado, formando un insieme di grande bellezza paesaggistica.\nLos Sotos.\nAl passaggio del Cinca per Monz\u00f3n si trova una zona di grande ricchezza ecologica, los Sotos de Monz\u00f3n. Sulle sponde e negli antichi letti si trovano salici, pioppi, frassini, in cui cresce un denso sottobosco di liane, rovi, giunchi e canne nelle zone umide. Tutto l'anno vi sono diverse specie di uccelli."}
{"id": "3837481", "revid": "1924342", "url": "https://it.wikipedia.org/wiki?curid=3837481", "title": "Adult Top 40", "text": "La Adult Top 40 (nota anche come Adult Pop Songs) \u00e8 una classifica musicale statunitense curata e pubblicata dal settimanale statunitense \"Billboard\" con la finalit\u00e0 di classificare \"i 40 brani pi\u00f9 popolari basati sui rilevamenti radiofonici eseguiti dalla Nielsen Broadcast Data Systems.\"\nI generi musicali maggiormente contemplati in questa classifica sono l'alternative rock e il pop indirizzato a un pubblico pi\u00f9 adulto. Il termine \"adult\" non va in questo caso frainteso con \"adult contemporary\", categoria che comprende brani meno pop e un gran numero di ballate.\nStoria.\nLa classifica venne inizialmente pubblicata il 16 marzo 1996 dalla ceneri della Hot Adult Contemporary, sebbene la sua effettiva introduzione avvenne nell'ottobre 1995, allora creata come semplice test.\nIl primo brano che raggiunse la prima posizione nella Adult Top 40, durante la fase di test del 7 ottobre 1995, fu \"Kiss from a Rose\" di Seal, mentre il primo brano numero uno della versione ufficialmente pubblicata il 16 marzo 1996 fu \"One Sweet Day\" di Mariah Carey e Boyz II Men."}
{"id": "3837488", "revid": "1305772", "url": "https://it.wikipedia.org/wiki?curid=3837488", "title": "Cervato", "text": ""}
{"id": "3837491", "revid": "254059", "url": "https://it.wikipedia.org/wiki?curid=3837491", "title": "Rodolfo Gonzaga (disambigua)", "text": ""}
{"id": "3837493", "revid": "124549294", "url": "https://it.wikipedia.org/wiki?curid=3837493", "title": "Ballando con le stelle (ottava edizione)", "text": "L'ottava edizione di Ballando con le stelle \u00e8 andata in onda su Rai 1 dal 7 gennaio al 17 marzo 2012. \u00c8 stata condotta da Milly Carlucci con la partecipazione di Paolo Belli. In questa stagione televisiva il programma si \u00e8 scontrato al sabato sera contro la terza edizione di \"Italia's Got Talent\", perdendo in ascolti 8 volte su 9 e registrando un calo di circa 3 punti percentuali e spettatori rispetto all'edizione precedente. Questa edizione \u00e8 stata vinta dall'attore e modello Andr\u00e9s Gil e la ballerina Anastasia Kuzmina.\nIl 18 febbraio la trasmissione non \u00e8 andata in onda, lasciando spazio alla serata finale del Festival di Sanremo 2012. Dal 24 marzo al 7 aprile \u00e8 andato in onda, sempre in diretta, lo spin-off \"Ballando con te\", sempre condotto da Milly Carlucci con la partecipazione di Ria Ant\u014dniou e Paolo Belli.\nTabellone.\nLegenda:\n\u2022La coppia formata da Andres Gil e Anastasia Kuzmina \u00e8 l\u2019unica nella storia del programma che ha vinto la competizione dopo essere stata eliminata e poi ripescata."}
{"id": "3837494", "revid": "247222", "url": "https://it.wikipedia.org/wiki?curid=3837494", "title": "Ancelotti", "text": ""}
{"id": "3837501", "revid": "73843", "url": "https://it.wikipedia.org/wiki?curid=3837501", "title": "Colaussi", "text": ""}
{"id": "3837502", "revid": "247222", "url": "https://it.wikipedia.org/wiki?curid=3837502", "title": "Andreolo", "text": ""}
{"id": "3837511", "revid": "287204", "url": "https://it.wikipedia.org/wiki?curid=3837511", "title": "Nucice", "text": ""}
{"id": "3837514", "revid": "599013", "url": "https://it.wikipedia.org/wiki?curid=3837514", "title": "Ayd\u0131n \u018fl\u0259kb\u0259rov", "text": ""}
{"id": "3837519", "revid": "275619", "url": "https://it.wikipedia.org/wiki?curid=3837519", "title": "Ninja del Villaggio della Sabbia", "text": ""}
{"id": "3837523", "revid": "228587", "url": "https://it.wikipedia.org/wiki?curid=3837523", "title": "Carlo Gonzaga (disambigua)", "text": ""}
{"id": "3837525", "revid": "110157", "url": "https://it.wikipedia.org/wiki?curid=3837525", "title": "Nu\u010dice (Praha-v\u00fdchod)", "text": "Nu\u010dice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837526", "revid": "89688", "url": "https://it.wikipedia.org/wiki?curid=3837526", "title": "Kenichi Suzumura", "text": ""}
{"id": "3837530", "revid": "46264210", "url": "https://it.wikipedia.org/wiki?curid=3837530", "title": "Hadoop", "text": ""}
{"id": "3837533", "revid": "110157", "url": "https://it.wikipedia.org/wiki?curid=3837533", "title": "Nupaky", "text": "Nupaky \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837536", "revid": "118300257", "url": "https://it.wikipedia.org/wiki?curid=3837536", "title": "Italia's Got Talent (terza edizione)", "text": "La terza edizione di Italia's Got Talent ha avuto inizio il 7 gennaio 2012 ed \u00e8 terminata il 10 marzo 2012 con la conduzione di Simone Annicchiarico e Bel\u00e9n Rodr\u00edguez.\nL'edizione del talent show ha avuto un gran riscontro da parte del pubblico con ottimi ascolti (la sesta puntata ha raggiunto il record di quasi 9 milioni di telespettatori e circa il 35% di share) superando il concorrente di Rai 1 Ballando con le stelle. Le puntate del 17 e del 24 marzo 2012 intitolate Italia's Got Talent - Il viaggio (la prima in prima serata, la seconda in seconda serata) sono state dedicate ai momenti pi\u00f9 salienti del programma.\nPuntate.\nDopo la prima fase di provini, vengono selezionati 48 talenti che vengono suddivisi in 6 gruppi nelle due semifinali. Nel corso delle semifinali, per ogni gruppo, il televoto stabilisce una classifica di gradimento che permette l'accesso alla finale a due concorrenti: il primo classificato e la scelta dei giudici tra il secondo e il terzo classificato."}
{"id": "3837542", "revid": "287204", "url": "https://it.wikipedia.org/wiki?curid=3837542", "title": "Ole\u0161ka", "text": "Ole\u0161ka \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837543", "revid": "287204", "url": "https://it.wikipedia.org/wiki?curid=3837543", "title": "Oleska", "text": ""}
{"id": "3837544", "revid": "287204", "url": "https://it.wikipedia.org/wiki?curid=3837544", "title": "Ondrejov", "text": ""}
{"id": "3837553", "revid": "729019", "url": "https://it.wikipedia.org/wiki?curid=3837553", "title": "Club Atl\u00e9tico Chacarita Juniors 1931", "text": "Questa voce raccoglie le informazioni riguardanti il Club Atl\u00e9tico Chacarita Juniors nelle competizioni ufficiali della stagione 1931."}
{"id": "3837569", "revid": "287204", "url": "https://it.wikipedia.org/wiki?curid=3837569", "title": "Conte di Rochester", "text": "Conte di Rochester \u00e8 stato un titolo ereditario della nobilt\u00e0 inglese della par\u00eca inglese ed irlandese.\nStoria.\nHenry Wilmot, I conte di Rochester, gi\u00e0 \"barone Wilmot\", Tenente generale e Cavalier, discendeva da Edward Wilmot di Witney, Oxfordshire. Il figlio di Edward, Charles, anch'egli militare, si distinse per il suo coraggio in Irlanda durante la Ribellione di Tyrone, e fu il Presidente della provincia di Connacht dal 1616 fino alla sua morte.\nNel 1621 Charles Wilmot divenne \"visconte Wilmot\" ed il titolo, alla sua morte, fu ereditato da Henry Wilmot.\nHenry Wilmot fu il terzo figlio di Charles Wilmot, ma fu l'unico che sopravvisse dopo la morte del padre e perci\u00f2 ne assunse il titolo, divenendo il secondo visconte Wilmot.\nTra il 1630 e il 1640.\nHenry Wilmot, diventato ben presto famoso per essere un soldato instancabile e amante dell'alcol, aveva combattuto per ben 5 anni tra le file dell'H\u00e6ren, l'esercito danese, e venne gravemente ferito durante l'Assedio di Breda.\nHenry Wilmot combatt\u00e9 al fianco del re Carlo I d'Inghilterra durante le Guerre dei Vescovi e le Guerre dei tre regni come ufficiale di cavalleria, divenendo capo del \"Royal Council of War\" ma fu catturato dagli scozzesi durante la Battaglia di Newburn.\nNel 1633 Henry Wilmot si spos\u00f2 con Frances Morton, figlia di Sir George Morton di Clenston.\nNel 1640 venne eletto dal \"Parlamento Lungo\" per rappresentare l'elettorato della contea di Tamworth e fu in questo periodo che entr\u00f2 a far parte di una cerchia di giovani ufficiali di Enrichetta Maria di Borbone-Francia (la quale lo aiut\u00f2 in futuro). Facendo parte di questa cerchia, si impegn\u00f2 in una piccola rivolta armata nel 1641 contro il Parlamento ma venne imprigionato nella Torre di Londra, espulso dalla Camera dei Comuni ed in seguito esiliato insieme a re Carlo I.\nNel 1644, siccome Wilmot era rimasto vedovo dalla moglie Frances Morton, si rispos\u00f2 con Anne Lee, figlia del Sir I baronetto John St. John di Lydiard Tregoze e vedova di Sir Francis Henry Lee, II baronetto Lee di Quarendon.\nDa Anne Lee Wilmot ebbe il figlio John, nato il 10 aprile 1647.\nPrima Guerra Civile.\nNon appena ebbe inizio la prima Guerra civile inglese, Wilmot si un\u00ec nuovamente con il re Carlo I a York. Il 5 agosto 1642 sollev\u00f2 un reggimento di cavalleria per l'esercito del re e riconquist\u00f2 il posto di commissario generale di cavalleria. Egli, sebbene fosse stato ferito durante la battaglia di Ponte Powick del 23 settembre, la prima grande battaglia della guerra civile, ritorn\u00f2 ben presto abbastanza in forma per guidare, il mese successivo, l'ala sinistra della cavalleria realista per affrontare la battaglia di Edgehill, avviandosi verso la maggior parte dei parlamentari che gli si erano opposti. Inoltre comand\u00f2 il corpo di spedizione che cattur\u00f2 Marlborough il 5 dicembre.\nDurante l'aprile 1643 i servizi di Wilmot alla corona vennero riconosciuti quando fu nominato luogotenente generale di cavalleria e pi\u00f9 tardi, nello stesso mese, venne creato il titolo di \"barone Wilmot\" di Adderbury, nella contea di Oxford. Nello stesso anno guid\u00f2 un grosso contingente di cavalleria inviato ad aiutare l'esercito occidentale realista, e il 13 luglio sconfisse Sir William Waller nella battaglia di Roundway Down, aprendo la strada per i monarchici e per consolidare la propria posizione nella parte occidentale.\nNel 1644, quando Rupert del Palatinato assunse il comando regionale del Nord, Wilmot era rispettato come comandante di tutta la cavalleria realista con un'influenza dominante sulle questioni militari. Il 29 giugno, durante la battaglia di Cropredy Bridge, sconfisse Waller per la seconda volta ma non prima di esser stato ferito e fatto prigioniero per breve tempo.\nQuando suo padre mor\u00ec Wilmot eredit\u00f2 il titolo di \"visconte Wilmot\" di Athlone e gran parte della posizione politica del padre in Irlanda. Nel mese di aprile venne nominato Lord Presidente di Connacht con Thomas Dillon, IV visconte Dillon (un traguardo gi\u00e0 raggiunto nel 1630 dal suo defunto padre insieme al compianto Roger Jones, I visconte Ranelagh). Questa carica pose le basi per la sua ascesa politica in Inghilterra e in Irlanda.\nTutti riconobbero che Wilmot era popolare tra i soldati che egli aveva comandato e ci\u00f2 era dovuto ad una sua \"miscela di coraggio, imprese ed affabilit\u00e0 da ubriaco\". Edward Hyde, I conte di Clarendon, seppur stizzosamente, osserv\u00f2 che Wilmot \"era un uomo orgoglioso e ambizioso, incapace di essere contento; un ufficiale in marcia che disciplina le sue truppe. Beveva molto, e aveva un grande potere su tutti coloro che bevevano come lui, che erano un grande popolo\". Questa popolarit\u00e0 e la sua posizione centrale nel comando dell'esercito gli permisero di iniziare di esercitare in modo deciso la sua influenza politica. Nel giugno Wilmot si sent\u00ec di essere in una posizione abbastanza forte nell'esercito per chiedere al re di licenziare i suoi due principali consiglieri civili, George Digby, II conte di Bristol e il Cancelliere dello Scacchiere, Sir John Culpeper, e di adottare la strategia di una marcia su Londra. Carlo I, che non aveva affetto personale per Wilmot (poich\u00e9 questi aveva votato a favore della morte del conte di Strafford), respinse la strategia e mantenne in carica Digby e Culpeper come suoi consiglieri.\nCon il fallimento del suo primo schema tattico, Wilmot si mise in contatto con il conte di Essex, capo supremo dei parlamentari, senza permesso del monarca, per vedere se si potesse stipulare una pace. Il re fu facilmente persuaso da Digby e Culpeper del fatto che Wilmot lo stava tradendo. Wilmot venne arrestato l'8 agosto 1644, spogliato di tutte le sue cariche e incarcerato a Exeter. La sua popolarit\u00e0 all'interno dell'esercito port\u00f2 molti ufficiali a chiedere un'istanza a suo nome e, infine, per placarli, tutte le accuse contro Wilmot caddero con la promessa che si sarebbe ritirato all'estero. Wilmot allora si trasfer\u00ec in Francia per unirsi alla corte in esilio della sua vecchia protettrice, la regina Enrichetta Maria di Borbone-Francia.\nTre anni dopo, quando Digby giunse a Parigi, la controversia tra i due uomini non era stata n\u00e9 dimenticata n\u00e9 perdonata e perci\u00f2 si sfidarono a duello.\nWilmot fu sconfitto con una pugnalata alla mano.\nTerza Guerra Civile.\nDopo che Carlo I fu giustiziato nel gennaio del 1649, Wilmot divenne un Gentiluomo di Camera del nuovo re Carlo II. Carlo II aveva molta fiducia in Wilmot, poich\u00e9 aveva condiviso con lui la sconfitta nella battaglia di Worcester e varie peregrinazioni successive. Durante questi viaggi, mentre il re adottava una serie di travestimenti (spesso si travestiva da servo), Wilmot li disprezzava e si rifiutava di viaggiare a piedi. Lui e il re infine fuggirono in Francia per sei settimane dopo la fine della battaglia, nascondendosi nel frattempo in luoghi diversi.\nInterregno inglese.\nDurante l'esilio del re Carlo I sotto il protettorato di Oliver Cromwell, Henry Wilmot era stato uno dei suoi principali consiglieri, ma il suo presunto tradimento lo port\u00f2 a essere riconosciuto come un traditore.\nSolo con la salita al trono di Carlo II Stuart e il loro condiviso esilio nei Paesi Bassi, Wilmot riusc\u00ec ad ottenere nuova fiducia e, in merito di questo, venne nominato \"conte di Rochester\" dal nuovo re nel 1652.\nNegli interessi del re, Wilmot fece visita a sovrani e personalit\u00e0 illustri quali Ferdinando III d'Asburgo, Nicola II di Lorena e Federico Guglielmo I di Brandeburgo.\nNel marzo 1655 Wilmot ordin\u00f2 un attentato, che per\u00f2 non and\u00f2 a buon fine, contro i rivoltosi della battaglia di Marston Moor, nei pressi di York. La rivolta fu sedata dal Colonnello e Governatore di York Robert Lilburne ed Henry Wilmot fu costretto ad abbandonare ancora una volta il paese.\nInsediatosi in Belgio, nel 1656 ottenne il comando del Royal Regiment of Guards a Bruges, un reggimento di fanteria, perci\u00f2 divenne capo delle Grenadier Guards. Le condizioni malsane e sovraffollate del quartier generale dell'armata di Wilmot portarono molti suoi uomini, nell'inverno del 1657-1658, alla malattia, e tra questi lo stesso Wilmot.\nHenry Wilmot mor\u00ec in esilio a Sluis, lontano dalla moglie e dal figlio, il 19 febbraio del 1658 e fu sepolto a Bruges.\nDopo la Restaurazione la sua salma venne trasferita alla tomba di famiglia nella chiesa di Spelsbury, Oxfordshire.\nLa sua stirpe venne portata avanti da suo figlio John Wilmot, II conte di Rochester, famoso poeta, letterato, mecenate, militare e cortigiano, nonch\u00e9 un eroe di guerra, noto libertino e membro della Corte del re Carlo II d'Inghilterra.\nAlla morte di quest'ultimo, avvenuta nel 1680, gli successe il figlio Charles Wilmot come III conte di Rochester, ma questi mor\u00ec all'et\u00e0 di soli 10 anni nel 1681, quando tutti i titoli nobiliari furono estinti.\nSeconda creazione ed estinzione.\nLa seconda creazione del titolo di conte di Rochester fu messa in atto dal deputato, statista e scrittore Laurence Hyde, il quale venne nominato \"barone Wotton Basset\" e \"visconte Hyde\" di Kenilworth, nella contea di Warwick e nei par\u00ec d'Inghilterra.\nHyde era il secondogenito di Edward Hyde, I conte di Clarendon. Laurence Hyde ricopr\u00ec vari incarichi di primo livello, tra cui quello di Primo Lord del Tesoro, Lord Presidente del Consiglio, Lord Gran Tesoriere, Lord luogotenente d'Irlanda, Lord Luogotenente dell'Hertfordshire, Custos Rotulorum e Lord Luogotenente di Cornovaglia.\nGli successe il suo unico figlio Henry Hyde, il secondo conte, il quale fu noto per aver prestato servizio come Lord Luogotenente di Cornovaglia. A questo nel 1723 succedette suo cugino come IV conte di Clarendon.\nIl suo unico figlio sopravvissuto Henry Hyde venne eletto alla Camera dei Lord con il titolo di suo padre da piccolo, e cio\u00e8 di \"barone Hyde\", grazie ad una writ of acceleration, nel 1750.\nTuttavia questi mor\u00ec nel maggio 1753, precedendo la morte di suo padre, avvenuta sette mesi dopo.\nCon la morte di Lord Clarendon e di Rochester, tutti i titoli si estinsero nel dicembre dello stesso anno."}
{"id": "3837576", "revid": "110157", "url": "https://it.wikipedia.org/wiki?curid=3837576", "title": "Oplany", "text": "Oplany \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837585", "revid": "110157", "url": "https://it.wikipedia.org/wiki?curid=3837585", "title": "Panensk\u00e9 B\u0159e\u017eany", "text": "Panensk\u00e9 B\u0159e\u017eany \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837586", "revid": "1543377", "url": "https://it.wikipedia.org/wiki?curid=3837586", "title": "Gabrielle Zevin", "text": "Biografia.\nGabrielle Zevin \u00e8 nata a New York il 24 ottobre 1977, dove vive tuttora, da padre russo ebreo e madre coreana. Nel 2000 si \u00e8 laureata alla famosa Universit\u00e0 di Harvard in letteratura. Nel 2002 scrisse la sceneggiatura per il film \"Alma Mater\" di Hans Canosa, con il quale stringer\u00e0 una duratura collaborazione. Nel 2005 pubblic\u00f2 il suo primo romanzo, \"Margarettown\", seguito a breve distanza dalla sua opera pi\u00f9 famosa, \"Elsewhere\": tradotto in diciassette lingue (in italiano col titolo \"Benvenuti ad Altrove\"), nel 2006 venne nominato al Quill Award e al \"Barnes &amp; Noble Book Club\", e vinse il premio \"Borders Original Voices Award\". Sempre nel 2006 scrisse soggetto e sceneggiatura del film \"Conversations with Other Women\", lavoro per il quale ha ricevuto una nomination all'Independent Spirit Award 2007. Nel 2007 ha poi pubblicato un altro romanzo famoso, \"Memoirs of a Teenage Amnesiac\" (in Italia pubblicato col titolo \"Non ricordo perch\u00e9 ti amo\"); nel 2010 viene pubblicato un omonimo film tratto da esso, per il quale la Zevin ha scritto la sceneggiatura. Nel 2008 venne pubblicato \"Love is Hell\", una raccolta di storie d'amore scritte dalla Zevin e da Melissa Marr, Scott Westerfield, Justine Larbalestier e Laurie Faria Stolarz.\nNel 2014 \u00e8 stato pubblicato il suo ottavo romanzo, \"La misura della felicit\u00e0\"."}
{"id": "3837587", "revid": "287204", "url": "https://it.wikipedia.org/wiki?curid=3837587", "title": "Panenske Brezany", "text": ""}
{"id": "3837593", "revid": "1573940", "url": "https://it.wikipedia.org/wiki?curid=3837593", "title": "Naemorhedus griseus", "text": "Il goral della Cina (Naemorhedus griseus ) \u00e8 un mammifero artiodattilo della sottofamiglia dei Caprini che \u00e8 stato riconosciuto solo recentemente come specie a s\u00e9 stante; fino a poco tempo fa, infatti, era considerato una sottospecie del goral dalla coda lunga (\"Naemorhedus caudatus\").\nTassonomia.\nAttualmente, gli studiosi riconoscono due sottospecie di goral della Cina:\nDescrizione.\nIl goral della Cina \u00e8 ricoperto da una pelliccia di colore grigio-marrone, con una linea scura lungo il dorso e una regione pi\u00f9 chiara sulla gola. I maschi possiedono una breve criniera sul collo, che pu\u00f2 essere eretta a piacimento, e orecchie relativamente grandi. Le corna, presenti sia nei maschi che nelle femmine, sono leggermente piegate all'indietro e relativamente brevi. Nell'aspetto ricorda molto i Caprini pi\u00f9 antichi, e, come tutte le specie di questa sottofamiglia, ha una corporatura tozza adatta a uno stile di vita basato sull'arrampicata.\nDistribuzione e habitat.\nIl goral della Cina \u00e8 diffuso in Cina orientale (dalla Mongolia Interna allo Yunnan), nel nord-est dell'India (regioni a est del Bangladesh), nel nord del Vietnam, nelle zone occidentali e sud-orientali del Myanmar e nella Thailandia nord-occidentale. Sebbene vi siano segnalazioni provenienti anche dal Laos, la sua presenza in questo Paese deve ancora essere confermata. Vive prevalentemente nelle foreste di montagna.\nBiologia.\nQuesto animale \u00e8 attivo principalmente al mattino presto e nel tardo pomeriggio, quando si allontana dai suoi ripari per andare alla ricerca di cibo. Si nutre di erbe, foglie, ramoscelli, noci e altre sostanze vegetali. Al di fuori della stagione degli amori \u00e8 per lo pi\u00f9 solitario, ma a volte \u00e8 stato osservato anche in piccoli gruppi.\nConservazione.\nIl goral della Cina viene cacciato per la carne e per altre parti del suo corpo, impiegate per scopi medici; oltre che dalla caccia, \u00e8 minacciato anche dalla distruzione dell'habitat. La IUCN lo elenca tra le specie vulnerabili."}
{"id": "3837596", "revid": "1543377", "url": "https://it.wikipedia.org/wiki?curid=3837596", "title": "Miss Italia nel mondo 2010", "text": "La ventesima edizione di Miss Italia nel mondo si \u00e8 svolta presso il \"Palazzo del Turismo\" di Jesolo il 30 giugno 2010 ed \u00e8 stata condotta da Massimo Giletti e Cristina Chiabotto. Vincitrice del concorso \u00e8 risultata essere la dominicana Kimberly Castillo Mota."}
{"id": "3837597", "revid": "287204", "url": "https://it.wikipedia.org/wiki?curid=3837597", "title": "P\u011btihosty", "text": "P\u011btihosty \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3837598", "revid": "287204", "url": "https://it.wikipedia.org/wiki?curid=3837598", "title": "Petihosty", "text": ""}
{"id": "3837601", "revid": "122496970", "url": "https://it.wikipedia.org/wiki?curid=3837601", "title": "Francesco Filomusi Guelfi", "text": "Biografia.\nFiglio di Michele ed Eufrosina Scamolla Guelfi, dopo aver studiato all'Universit\u00e0 di Napoli vi si laure\u00f2 in giurisprudenza nel 1869, dedicandosi quindi all'insegnamento che inizi\u00f2 presso l'Universit\u00e0 di Roma nel 1873 dove divenne professore emerito, al compimento dei 75 anni, quando dovette lasciare l'insegnamento.\nOltre che all'attivit\u00e0 accademica si dedic\u00f2 alla scrittura di testi giurici spaziando sia nel campo del diritto civile che in quello penale. La sua opera pi\u00f9 rappresentativa fu l\"'Enciclopedia giuridica\".\nNel 1889 venne scelto da re Umberto I quale insegnante di diritto del principe ereditario Vittorio Emanuele III.\nScrisse in diverse riviste di diritto ed entr\u00f2 a far parte dei consessi pi\u00f9 importanti della nazione. Fra questi fu membro della Societ\u00e0 reale di Napoli nel 1902 e quindi dell'Accademia dei Lincei nel 1906.\nIl 10 giugno 1906 divenne socio dell'Accademia delle scienze di Torino.\nA seguito della fama acquisita venne nominato senatore del Regno d'Italia il 26 gennaio 1910. In proposito, fu sostenuto che essendo un \u201ctecnico del diritto non fu mai, per\u00f2, un vero politico, ch\u00e9 i suoi interessi intellettuali e la sua\nvocazione culturale erano soltanto di natura scientifica\u201d.\nIl comune dell'Aquila gli ha intitolato una strada nel quartiere Santa Giusta."}
{"id": "3837605", "revid": "55935", "url": "https://it.wikipedia.org/wiki?curid=3837605", "title": "Paolo Di Camporeale", "text": ""}
{"id": "3837609", "revid": "88740", "url": "https://it.wikipedia.org/wiki?curid=3837609", "title": "Sergej Ivanovi\u010d Osipov", "text": "Biografia.\nNato in una famiglia di contadini, dal 1935 al 1943 studi\u00f2 nel dipartimento di pittura dell'Accademia di Belle Arti di Leningrado, dove ebbe per insegnanti A. Osverkin, G. Pavlovskij, M. Bernstein, S. Abugov. Si diplom\u00f2 nel 1943 presentando il dipinto \"Guerriglieri\".\nNel 1941 si offr\u00ec volontario per l'Armata Rossa, combattendo nell'Assedio di Leningrado. Alla fine del 1941 fu gravemente ferito e gli fu amputata una gamba, e ottenne l'\u00abOrdine della Gloria\u00bb e le medaglie \u00abPer la difesa di Leningrado\u00bb e \u00abPer la vittoria sulla Germania nella Grande Guerra Patriottica\u00bb. Dal 1945 fu membro dell'Unione dei pittori di Leningrado, e dal 1947 partecip\u00f2 a esposizioni di pittura. Tra il 1949 e il 1970 insegn\u00f2 pittura presso la scuola d'arte Vera Muchina di Leningrado.\n\u00c8 stato uno dei grandi maestri russi della pittura di paesaggio del periodo 1960-1980, dipingendo nature morte e squarci dell'antiche citt\u00e0 russe di Pskov, Suzdal', Staraja Ladoga, Izborsk, Starica e altre. Soprattutto dal 1970 fino ai primi anni Ottanta cre\u00f2 le sue opere migliori, sul tema della natura morta e del paesaggio. Le opere di Osipov sono state esposte in Russia in diverse occasioni: nel 1977 a Leningrado, nel 1983 a Mosca e ancora a Leningrado nel 1991.\nSergej Osipov mor\u00ec il 12 ottobre 1985 a Leningrado. Le sue opere sono conservate nel Museo Russo e in altri musei e collezioni private in Russia, USA, Francia, Italia, Finlandia, Inghilterra, Spagna, Cina e altrove."}
{"id": "3837611", "revid": "716642", "url": "https://it.wikipedia.org/wiki?curid=3837611", "title": "Jordan Rhodes", "text": "Cresciuto nelle giovanili dell'Ipswich Town, in carriera ha vinto un campionato di League Two (quarta divisione inglese) con la maglia del Brentford, nella stagione 2008-2009.\nBiografia.\nJordan Rhodes nasce il 5 febbraio 1990 ad Oldham, quando il padre Andy militava nella squadra dell'Oldham Athletic Association Football Club per poi trasferirsi in seguito in Scozia, al Dunfermline. I suoi primi passi nel mondo del calcio seguono proprio le orme familiari: inizia a giocare nelle giovanili del Barnsley, dove viene schierato con il ruolo di portiere per poi diventare una prima punta, durante la militanza all'Ipswich Town, sfruttando al meglio le sue doti fisiche.\nCaratteristiche tecniche.\n\u00c8 pi\u00f9 a suo agio nel giocare la palla con i piedi, piuttosto che nel colpo di testa. Ha un ottimo senso della posizione in campo ed \u00e8 molto abile a farsi spazio, per arrivare a trovarsi nella miglior posizione possibile rispetto alla porta avversaria.\nCarriera.\nClub.\nLe giovanili, esordio all'Ipswich Town e il prestito all'Oxford United.\nInizia a giocare a calcio in una squadra di club nel 2003, quando viene acquistato dal Barnsley per militare nella formazione giovanile. Due anni dopo, esattamente nel 2005, si trasferisce all'Ipswich Town per 5.000 sterline, insieme al padre.\nDopo aver trascorso due stagioni nelle giovanili dei \"Tractor boys\", debutt\u00f2 in prima squadra in occasione del match contro il suo ex club, il Barnsley. Il 9 aprile 2008 mette a segno la sua prima rete nel match disputato contro il Cardiff City.\nIl 1\u00ba gennaio 2008 si trasferisce in prestito all'Oxford, per giocare in maniera pi\u00f9 frequente: in quell'unica stagione colleziona 4 presenze e 0 gol.\nIl ritorno all'Ipswich Town e i prestiti: Rochdale e Brentford.\nIl 6 novembre dello stesso anno, conclusosi il periodo di prestito, torna a giocare con la squadra di Ipswich per disputare la 128\u00aa edizione della FA Cup. Dopo solo due partite di campionato giocate, viene ceduto con la formula del prestito della durata di un mese al Rochdale dove gioca cinque partite e segna un unico gol, realizzato il 13 settembre 2008 in occasione della partita giocata contro il Rotherham.\nDurante la sessione invernale del calciomercato 2009 si trasferisce nuovamente in prestito per un mese, che verr\u00e0 successivamente prorogato fino a fine stagione, al Brentford; il giorno seguente al trasferimento, debutta con la sua nuova squadra in occasione del match contro il Macclesfield. Segna la sua prima rete stagionale, con la maglia dei \"Red and White Army\", il 27 gennaio nel match vinto contro l'Aldershot Town. Realizza la sua prima tripletta in carriera il 31 gennaio in occasione del match vinto, grazie ai suoi gol, giocato contro lo Shrewsbury Town diventando cos\u00ec il calciatore pi\u00f9 giovane nella storia del club ad aver segnato una tripletta ed anche il primo calciatore ad aver segnato una tripletta nella Football League One in un decennio della storia del club. Conclude anticipatamente la sua avventura calcistica con il club di Londra per via di una frattura ad un dito del piede rimediata durante un match.\nIl passaggio all'Huddersfield Town.\nIl 31 luglio dell'anno in corso viene ufficializzato, per la cifra di 250.000 sterline, il suo trasferimento all'Huddersfield Town, diventando cos\u00ec il sesto acquisto voluto dall'allenatore Lee Clark. Nelle prime sei partite del campionato mette a segno sei goal, tra cui la rete segnata l'8 agosto ai danni del Southend. Realizza una doppietta nel match d'esordio in casa, durante il match di Football League Cup, contro la formazione dello Stockport, ripetendosi con un'altra doppietta il 15 agosto contro il Southampton e nel secondo match di coppa contro il Newcastle. Realizza la sua prima tripletta con la maglia biancoblu il 10 ottobre, in occasione della partita disputata contro l'Exeter City, conclusasi con il risultato di 4 a 0 eguagliando cos\u00ec il record stabilito da Dixie Dean nel 1930. A fine stagione \u00e8 il capocannoniere della squadra di Huddersfield, in virt\u00f9 dei 23 goal segnati in tutte le competizioni inglesi.\nL'anno successivo si laurea nuovamente capocannoniere dell'Huddersfield Town, dopo aver realizzato 22 gol in totale; il rapporto reti segnate/minuti giocati \u00e8 di una rete ogni 130 minuti di gioco. Nella lista stilata dal magazine inglese \"FourFourTwo\" si piazza al 46\u00ba posto come miglior calciatore della Football League One. Segna alla prima di campionato il 7 agosto, in occasione del match con il Notts County. Tre giorni pi\u00f9 tardi durante la partita di coppa, allo scadere del tempo regolamentare segna la rete che sancisce la vittoria ai danni del Carlisle, consentendo al club di Huddersfield di accedere al secondo turno. Il 9 novembre, durante la partita con il Rotherham valevole per il passaggio alle semifinali del Football League Trophy, realizza una doppietta che apre le marcature del match che si concluder\u00e0 con il risultato di 5 a 2 in favore della squadra di Huddersfield. Il match successivo della Football League Trophy giocato il 14 dicembre dello stesso anno, segna un'altra doppietta che sancisce il passaggio del turno ai danni del Tranmere Rovers. Segna la sua 50\u00aa rete in carriera il 27 marzo, durante il match di League One contro il Notts County. La sua ultima doppietta stagionale la realizza il 25 aprile in occasione della partita di campionato con il Dagenham &amp; Redbridge giocata al Galpharm Stadium di Huddersfield.\nNella sua terza stagione con la maglia dell'Huddersfield Town, segna 13 gol nelle prime 12 partite del campionato. Nel mese di novembre realizza due triplette: la prima contro l'Exeter City, e la seconda contro il Preston North End. Il 17 dicembre segna quattro gol allo Sheffield Wednesday, evitando cos\u00ec la sconfitta della propria squadra. Segna anche alla sua 100\u00aa presenza con la maglia dell'Huddersfield Town, consentedogli cos\u00ec di vincere il premio come \"miglior calciatore del mese\" nel mese di ottobre, vincendo lo stesso premio anche nel mese di dicembre. Il 6 gennaio 2012 segna cinque gol durante il match giocato contro il Wycombe Wanderers, eguagliando il record di reti segnate da un giocatore dell'Huddersfield, appartenuto in precedenza a Dave Mangnall e a Alf Lythgoe nel 1930. Il 21 gennaio mette a segno la rete decisiva che sancisce la vittoria del match casalingo contro il Brentford, con la quale in passato ha conquistato la promozione in Football League Two. Il 28 gennaio realizza la rete che evita la sconfitta del club di Huddersfield contro il Tranmere, mentre il 25 febbraio sancisce la vittoria del match giocato contro l'Exeter City. Per la terza volta consecutiva si aggiudica il premio di \"miglior calciatore del mese\" nell'edizione di gennaio. Nel mese di febbraio viene selezionato come possibile vincitore del premio come \"Miglior calciatore dell'anno della Football League One\" edizione 2012, assieme al calciatore Johnnie Jackson del Charlton e a Ched Evans dello Sheffield United. Il 3 marzo realizza una doppietta nell'arco di tre minuti nella partita di campionato disputata contro il Bury. Il 10 marzo realizza un gol nel match, tenutosi al Galpharm Stadium di Huddersfield, contro il Rochdale. L'11 marzo si aggiudica il premio come \"Miglior calciatore dell'anno della Football League One\", assegnatogli dai giudici della Football League Awards, per la stagione 2011-2012. Nove giorni dopo, esattamente il 20 marzo, segna il gol del 2 a 0 durante il match giocato contro il Chesterfield che sancisce la fine al 38\u00ba match di campionato. Il 24 marzo realizza il gol, segnato su rigore, che decreta la vittoria al club di Huddersfield ai danni del Charlton: grazie a quest'ultimo gol segnato, supera il record di gol segnati in una singola stagione (34) che apparteneva in precedenza a Iwan Roberts nella stagione 1991-1992. Sigla una doppietta il 3 aprile, durante un match di campionato, ai danni del Leyton. Il 22 aprile la PFA Team of the Year inserisce Jordan Rhodes e il suo compagno di squadra Jack Hunt, nella formazione ideale con i calciatori della Football League One. A fine stagione, con le 35 marcature eseguite, si riconferma capocannoniere con la squadra di Huddersfield che, a sua volta, guadagna l'accesso ai play-off in merito al 4\u00ba posto conquistato. Il 7 maggio, al Galpharm Stadium, partecipa alla cerimonia annuale della squadra di Huddersfield dove si aggiudica quattro dei dodici premi assegnati dalla societ\u00e0 inglese, tra cui l\"'Hargreaves Memorial Player of the Year Award\", il \"Players' Player of the Year\", il \"Golden Boot Award\" e il \"Goal of the Season\". Il 12 maggio, grazie all'assist fornitogli dal compagno di squadra Lee Novak, Jordan Rhodes apre le marcature della partita d'andata dei play-off, validi per la Championship, ai danni del Milton Keynes; il match si concluder\u00e0 con il risultato di 2 a 0 in favore della squadra di Huddersfield. Durante la gara di ritorno del 15 maggio, Jordan Rhodes segna la rete che consente al club di Huddersfield di accedere alla finale che si giocher\u00e0 a Londra il 26 maggio contro lo Sheffield United; nel giorno stabilito la squadra di Huddersfield si aggiudica la finale consentendo al club di partecipare alla prossima Championship. Per la terza volta consecutiva si aggiudica il titolo di capocannoniere della squadra di Huddersfield e, con i suoi 36 gol, si aggiudica il primo posto nella classifica dei marcatori della Football League One stagione 2011-2012.\nInizia nel migliore dei modi la sua quarta stagione con la maglia dell'Huddersfield: infatti realizza un gol in extremis durante la prima partita di Championship contro il Nottingham Forest e alla seconda di campionato, segna il definitivo 2 a 0 decretando la vittoria ai danni del Burnley.\nIl passaggio al Blackburn.\nIl 30 agosto 2012 si trasferisce a titolo definitivo al Blackburn Rovers per una cifra pari a 10.750.000 euro; il calciatore scozzese sottoscrive quindi un contratto quinquennale con la societ\u00e0 biancoblu, fino al 30 giugno 2016. Debutta con la sua nuova squadra il 1\u00ba settembre, in occasione del match di campionato tenutosi a Leeds contro la squadra locale, il Leeds United Association Football Club. Il 16 settembre firma la prima doppietta in maglia biancoblu nella gara esterna contro il Bristol City, aprendo e chiudendo le marcature della partita conclusasi con il risultato di 3 a 5 in favore dei \"Rovers\". Durante la sesta giornata di campionato, segna il momentaneo 1 a 1 in occasione del match giocato contro il Barnsley, partita che poi finir\u00e0 con il risultato di 2 a 1 in favore del Blackburn. Il 20 ottobre apre le marcature in occasione del match di campionato con il Derby County; la partita terminer\u00e0 con il risultato in parit\u00e0 (1 a 1). Durante i minuti di recupero del match di campionato del 27 ottobre, realizza la rete decisiva che sancisce la vittoria dei \"Rovers\" ai danni del Watford. Il 6 novembre ritorna a giocare nel Galpharm Stadium, questa volta da avversario, dopo aver trascorso tre anni tra le file dell'Huddersfield Town; durante il match apre la marcature in favore dei \"rovers\", e a fine partita il risultato \u00e8 un pari (2-2). Dopo aver segnato due gol in nazionale in occasione dell'amichevole contro il Lussemburgo, il 17 novembre mette a segno la prima tripletta con la maglia del Blackburn ai danni del Peterborough. Il suo decimo gol in campionato, con i \"rovers\", arriva il 28 novembre durante il match di campionato giocato con il Bolton, nonostante la sconfitta rimediata. La partita seguente, giocata a Burnley contro l'omonima squadra, \u00e8 sempre lui ad aprire le marcature a inizio secondo tempo; alla fine dei minuti regolamentari del secondo tempo, il match si conclude con il risultato di parit\u00e0 (1 a 1). Chiude il campionato con 26 reti in 43 partite diventando il secondo marcatore della stagione, alle spalle di Glenn Murray, ad aver segnato pi\u00f9 reti.\nMiddlesbrough.\nIl 1\u00ba febbraio 2016 passa al Middlesbrough per 9 milioni di sterline e firma un contratto fino al 2020. Esordisce con la nuova maglia proprio contro il Blackburn sua ex squadra, subentrando al 77' al compagno di squadra Albert Adomah.\nDurante la sua permanenza Rhodes aiuta la squadra a raggiungere la promozione in Premier League con 6 goal in 18 partite. Rhodes riesce cos\u00ec a esordire nel massimo campionato inglese con il Boro il 24 settembre 2016 nella sconfitta interna per 2-1 con il Tottenham. Tuttavia, complice la presenza di \u00c1lvaro Negredo nel suo ruolo, trova poco spazio con il club venendo ceduto a gennaio.\nSheffield Wednesday.\nIl 1\u00ba febbraio 2017 viene ufficializzata la sua cessione in prestito allo Sheffiled Wednesday, tornando cos\u00ec a giocare in Championship.\nRitorno all'Huddersfield.\nIl 21 maggio 2021 fa ritorno all', con cui sigla un contratto triennale.\nNazionale.\nGrazie alle ottime doti realizzative dimostrate durante il periodo di militanza nelle giovanili dell'Ipswich Town (40 gol segnati nel primo anno), viene convocato dal c.t. dell'Inghilterra Under-17, ma non pot\u00e9 rispondere alla convocazione a causa di una serie di infortuni in serie.\nNazionale Under-21.\nNel luglio del 2010 Billy Stark, c.t. della Scozia Under-21, decide di convocarlo per alcune amichevoli; ottiene la sua prima convocazione in nazionale il 24 marzo 2011, debuttando durante l'amichevole disputata contro il Belgio Under-21. Compie il suo esordio casalingo il 10 agosto, durante il match giocatosi al St. Mirren Park contro la Norvegia Under-21. Il 5 settembre partecipa al incontro organizzato a Paisley contro la Bulgaria Under-21. Con l'Under-21 mette a segno la sua prima tripletta il 6 ottobre durante la partita contro il Lussemburgo Under-21, giocata nello stadio Josy Barthel. Quattro giorni dopo, segna una doppietta nella partita disputata contro l'Austria Under-21. Il 20 febbraio 2012 Stark annuncia la partecipazione di Rhodes al match, valido per la qualificazione agli Europei del 2013, contro l'Olanda Under-21 del 29 febbraio; durante il match di ritorno, disputato il 29 febbraio, gioca 86 minuti prima di essere sostituito da Michael O'Halloran. Il 26 aprile il c.t. dell'Under-21 lo esclude dalla lista dei calciatori che parteciperanno all'amichevole, in programma ad Edimburgo, con l'Italia Under-21. Sigla una doppietta il 31 maggio a Love\u010d, durante il match di qualificazione giocato con i pari et\u00e0 della Bulgaria.\nNazionale maggiore.\nNel 2011 viene convocato dal c.t. della Nazionale maggiore, Craig Levein, per disputare l'amichevole organizzata a Larnaca contro la Nazionale di Cipro. Durante lo svolgimento del match subentra all'87' sostituendo l'autore del secondo gol, Jamie Mackie. A fine partita rilascia un'intervista che ribadisce, ancora una volta, le proprie origini:\nIl 15 agosto 2012 segna la sua prima rete in nazionale maggiore, realizzata durante l'amichevole giocata a Edimburgo contro i pari et\u00e0 dell'Australia. L'8 settembre gioca i nove minuti conclusivi del match qualificazione contro i pari et\u00e0 della Serbia. Subentra al minuto 66, sostituendo James Morrison, durante il secondo match di qualificazione giocato a Glasgow l'11 settembre contro la Nazionale macedone. Realizza la sua prima doppietta in nazionale il 14 novembre, in occasione dell'amichevole giocata a Lussemburgo, nello stadio Josy Barthel contro i pari et\u00e0 dei \"leoni rossi\".\nStatistiche.\nPresenze e reti nei club.\n\"Statistiche aggiornate al 15 febbraio 2016\"."}
{"id": "3837617", "revid": "247222", "url": "https://it.wikipedia.org/wiki?curid=3837617", "title": "Akino Kawamitsu", "text": ""}
{"id": "3837629", "revid": "965226", "url": "https://it.wikipedia.org/wiki?curid=3837629", "title": "Stefano Fassina", "text": "Biografia.\nA 19 anni s'iscrive al Partito Comunista Italiano e dal 1990 al 1992 \u00e8 segretario nazionale degli studenti universitari di Sinistra giovanile.\nLaureato in discipline economiche e sociali alla Universit\u00e0 Luigi Bocconi di Milano, nel 1996 \u00e8 consigliere economico del Ministro delle finanze Vincenzo Visco (governo Prodi I), passando nel 1999 al dipartimento Affari economici della presidenza del Consiglio.\nGi\u00e0 consulente della Banca di sviluppo inter-americana, dal 2000 al 2005 \u00e8 economista al Fondo monetario internazionale.\n\u00c8 stato editorialista de \"l'Unit\u00e0\" e ha all'attivo numerose pubblicazioni di scienza economica, anche in collaborazione con altri studiosi, fra i quali il pi\u00f9 volte ministro Vincenzo Visco.\nAlle elezioni politiche del 2008 \u00e8 candidato per il PD, in quarta posizione, al Senato della Repubblica, nella circoscrizione \"regione Liguria\", ma non viene eletto.\nIl 24 novembre 2009 \u00e8 scelto come responsabile nazionale Economia e Lavoro del Partito Democratico nella segreteria nazionale del neosegretario Pier Luigi Bersani. Nel 2010 \u00e8 tra i fondatori della corrente dei cosiddetti \"Giovani turchi\", da cui prender\u00e0 tuttavia progressivamente le distanze, fino ad abbandonarla nel 2013.\nDa ragazzo ha vinto due campionati giovanili con la Nettuno Baseball nel 1975 e 1976.\nElezione a deputato nel 2013.\nNel dicembre 2012 si candida, a Roma citt\u00e0, alle primarie del Partito Democratico indette per eleggere i candidati del partito al Parlamento italiano in vista delle elezioni politiche italiane del 2013; Fassina ottiene il primo posto a Roma citt\u00e0 con 11\u00a0762 preferenze.\nL'8 gennaio 2013 la direzione nazionale del Partito Democratico lo candida alla Camera dei deputati nella posizione numero tre della lista PD nella \"circoscrizione Lazio 1\".\nAlle elezioni del 24 e 25 febbraio 2013 Fassina viene eletto deputato al Parlamento della Repubblica Italiana.\nViceministro dell'economia e delle finanze e scontro con Renzi.\nIl 2 maggio 2013 \u00e8 nominato viceministro dell'economia e delle finanze nel governo Letta, unitamente a Luigi Casero e ai sottosegretari Pier Paolo Baretta e Alberto Giorgetti.\nNell'ottobre 2013 minaccia le dimissioni lamentando una mancanza di collegialit\u00e0 nella stesura del provvedimento di bilancio. Dopo un incontro con il premier Enrico Letta le dimissioni vengono ritirate.\nIl 4 gennaio 2014, in contrasto con la nuova linea del partito rappresentata dal segretario Matteo Renzi, presenta dimissioni irrevocabili lasciando l'incarico di viceministro dell'economia. Durante la conferenza stampa al termine della riunione della segreteria del Partito Democratico, Renzi aveva risposto con una battuta al giornalista che gli aveva fatto una domanda sul rimpasto e sulle ripetute richieste di chiarimento politico avanzate dal viceministro dell'Economia; il giornalista aveva pronunciato il nome di Fassina e Renzi lo aveva interrotto domandando: \"Fassina chi?\". Fassina commenta: \u00abLe parole del segretario Renzi su di me confermano la valutazione politica che ho proposto in questi giorni: la delegazione del PD al governo va resa coerente con il risultato congressuale. Non c'\u00e8 nulla di personale. Questione politica. Un dovere lasciare per chi, come me, ha sostenuto un'altra posizione\u00bb.\nAddio al PD e adesione a Sinistra Italiana.\nIl 4 maggio 2015 \u00e8 tra coloro che votano no all'Italicum, la nuova legge elettorale approvata dalla Camera, dichiarando poi di non volersi ricandidare con il PD.\nIl 23 giugno 2015 Fassina, durante un incontro del circolo PD di Capannelle, annuncia la sua uscita dal Partito Democratico; il giorno successivo annuncia l'abbandono anche del gruppo parlamentare democratico assieme alla deputata Monica Gregori.\nIl 3 novembre 2015 aderisce al gruppo parlamentare \"Sinistra Italiana - Sinistra Ecologia Libert\u00e0\".\nNel novembre 2015 si candida a sindaco di Roma per le elezioni del 2016. La sua candidatura \u00e8 appoggiata oltre che da Sinistra Italiana anche da Rifondazione Comunista, L'Altra Europa con Tsipras, Partito Comunista d'Italia e da vari gruppi locali della capitale, che danno vita alla lista unitaria \"Sinistra X Roma\". Al momento della presentazione ufficiale della candidatura, l'8 maggio 2016, le autorit\u00e0 competenti non ammettono la lista alle elezioni per alcune carenze formali; il 16 maggio successivo il Consiglio di Stato accoglie il ricorso di Fassina e consente la regolare partecipazione della lista alle elezioni comunali.\nIl 5 giugno 2016, in seguito alla riammissione della sua lista alla corsa elettorale, viene eletto consigliere comunale di Roma. La lista ottiene il 4,47% dei consensi.\nRielezione con LeU e nascita di Patria e Costituzione.\nAlle elezioni politiche del 2018 viene rieletto deputato, nelle liste di Liberi e Uguali nella circoscrizione Lazio 1.\nL'8 settembre 2018 d\u00e0 vita all'associazione politica \"Patria e Costituzione\" (PeC). \nIl nuovo soggetto politico \u00e8 critico nei confronti dell'attuale assetto europeo e le tematiche promosse sono il sovranismo di sinistra, cio\u00e8 il recupero e alla tutela della sovranit\u00e0 popolare come sancita nell'art. 1 della Costituzione repubblicana, il socialismo, l'anti-liberismo e l'euroscetticismo.\nNel 2020, pronunciandosi in merito al referendum costituzionale sulla riduzione del numero dei parlamentari, si schiera in favore del S\u00ec.\nComunali di Roma del 2021.\nIn vista delle comunali dell\u2019autunno del 2021, si candida alle primarie del centro-sinistra del 20 giugno di quell\u2019anno arrivando quinto con il 5,57% (2625 preferenze). Insieme ad Articolo Uno e Sinistra Italiana tra gli altri, sosterr\u00e0 poi il candidato della coalizione Roberto Gualtieri con la lista Sinistra Civica Ecologista."}
{"id": "3837633", "revid": "287204", "url": "https://it.wikipedia.org/wiki?curid=3837633", "title": "Gran Premio motociclistico d'Olanda 1974", "text": "Il Gran Premio motociclistico d'Olanda fu il sesto appuntamento del motomondiale 1974.\nSi svolse sabato 29 giugno 1974 sul circuito di Assen, e corsero tutte le classi.\nNella classe 50 Herbert Rittberger, alla guida di una moto prodotta da lui stesso, ottiene la sua prima vittoria.\nBruno Kneub\u00fchler ottiene la sua prima vittoria in 125 dopo un duello con \u00c1ngel Nieto, poi caduto.\nIn 250 Kenny Roberts, che aveva dominato la gara, cade in fase di doppiaggio, consegnando la vittoria a Walter Villa. Roberts riuscir\u00e0 comunque a ripartire, terminando terzo.\nFacile vittoria per Giacomo Agostini in 350, che trionfer\u00e0 anche in 500, dopo che Phil Read, in testa, cede il passo per problemi di tenuta di strada.\nNei sidecar Werner Schw\u00e4rzel, in testa alla corsa, \u00e8 costretto a una sosta per riparare la frizione, lasciando la vittoria a Klaus Enders. Schw\u00e4rzel concluder\u00e0 quinto. La vittoria di Enders \u00e8 l'ultima di un motore quattro tempi fino al 1999.\nClasse sidecar.\nPer le motocarrozzette si tratt\u00f2 della 153\u00aa gara effettuata dall'istituzione della classe nel 1949; si svilupp\u00f2 su 14 giri, per una percorrenza di 107,860\u00a0km.\nPole position di Werner Schw\u00e4rzel/Karl-Heinz Kleis (K\u00f6nig), giro pi\u00f9 veloce di Klaus Enders/Ralf Engelhardt (Busch-BMW) in 3' 21\" 2 a 137,852\u00a0km/h."}
{"id": "3837637", "revid": "547992", "url": "https://it.wikipedia.org/wiki?curid=3837637", "title": "Melissa Sue Anderson", "text": "Biografia.\nMelissa Sue Anderson \u00e8 nata il 26 settembre 1962 a Berkeley, in California, da James e Marion Anderson. Ha una sorella maggiore, Maureen, di dodici anni pi\u00f9 grande di lei. Quando Melissa aveva sette anni, si trasfer\u00ec con la famiglia dalla San Francisco Bay Area a Los Angeles. I suoi genitori divorziarono quando aveva tredici anni, e in seguito \u00e8 stata cresciuta dalla madre. \nLa carriera della Anderson nel mondo dello spettacolo cominci\u00f2 quando un'insegnante di danza invit\u00f2 i suoi genitori a trovarle un agente. Dopo essere apparsa in alcuni spot pubblicitari per la Mattel e la Sears, cominci\u00f2 ad essere selezionata per interpretare ruoli televisivi. La sua prima apparizione avvenne in un episodio del 1972 di \"Vita da strega\". Nello stesso anno interpret\u00f2 la parte di Millicent in un episodio di \"La famiglia Brady\" e apparve in una puntata di \"Shaft\".\nLa casa nella prateria.\nAll'et\u00e0 di undici anni, ottenne il ruolo di Mary Ingalls in \"La casa nella prateria\", che ricopr\u00ec per ben otto stagioni, dal 1974 al 1981. Nel 1976, lo stesso Michael Landon le chiese di interpretare il ruolo di Nancy Rizzi, la prima ragazza di John Curtis (interpretato da Lance Kerwin), nel film autobiografico \"In corsa verso la vita\" (\"The Loneliest Runner\"). Nel 1977, interpret\u00f2 ancora il medesimo ruolo nella prima puntata della serie \"James\". Nel 1978, la Anderson ottenne una candidatura ai Primetime Emmy Award nella categoria \"migliore attrice protagonista in una serie drammatica\" per il suo ruolo ne La casa nella prateria, e vinse l'Emmy Award per la sua interpretazione in \"ABC Afterschool Specials\" nel 1979. Nello stesso anno vest\u00ec i panni di Dana Lee Gilbert nel film televisivo della CBS \"Survival of Dana\". Nel 1980, vinse il premio spagnolo TP de Oro come \"migliore attrice straniera\" per il suo ruolo in \"La casa nella prateria\". Nel 1981, ottenne una candidatura allo Young Artist Award per la sua interpretazione nel film horror canadese \"Compleanno di sangue\"..\nDurante tutto il periodo de La casa nella prateria, l'attrice non intraprese rapporti informali e cordiali di amicizia con il resto del cast degli attori, soprattutto con la sorella nella finzione, l'attrice Melissa Gilbert. Questi ultimi, in seguito, raccontarono, infatti, pi\u00f9 o meno la stessa versione, ovvero che la Anderson, durante le giornate di registrazione, rimaneva pressoch\u00e9 fredda e distaccata nei rapporti con loro, poich\u00e9 subiva una certa iperprotettivit\u00e0 da parte della madre.\nDopo La casa nella prateria.\nDopo il 1983, la Anderson recit\u00f2 ancora in altre serie televisive, come \"Un giustiziere a New York\", \"Alfred Hitchcock presenta, CHiPs\" e \"La signora in giallo\", e fu la produttrice associata dell'ultimo progetto televisivo di Michael Landon realizzato prima di morire: \"La casa dei piccioni viaggiatori\" (\"Where Pigeons Go to Die\"), del 1990."}
{"id": "3837640", "revid": "767487", "url": "https://it.wikipedia.org/wiki?curid=3837640", "title": "Margaret (film 2011)", "text": "Margaret \u00e8 un film del 2011 scritto e diretto da Kenneth Lonergan.\nGirato nel 2005, con l'intento di distribuirlo nel 2007, il film ha avuto numerosi problemi di post-produzione con relative cause legali, che hanno portato la Fox Searchlight Pictures a distribuirlo nelle sale cinematografiche statunitensi solamente alla fine del 2011, a sei anni di distanza dalla realizzazione della pellicola.\nIl titolo del film prende il nome dal personaggio protagonista della poesia \"Primavera e autunno\" di Gerard Manley Hopkins.\nTrama.\nLa studentessa diciassettenne Lisa Cohen ha assistito a un incidente stradale a Manhattan, dove una donna \u00e8 stata investita da un autobus. La donna muore tra le braccia della ragazza. Gi\u00e0 in preda ai turbamenti adolescenziali, Lisa si ritrova a vivere i sensi di colpa e le frustrazioni degli ultimi eventi, rimanendo coinvolta, in quanto testimone, nell'inchiesta nei confronti del conducente dell'autobus.\nLisa, che ha involontariamente causato l'incidente distraendo l'autista, si fa promotrice delle accuse contro di lui, cercando di avviare una causa legale con l'intento di farlo licenziare ma la societ\u00e0 dei trasporti di cui \u00e8 dipendente preferisce stilare un accordo finanziario per risarcire i parenti della vittima, rifiutandosi per\u00f2 di licenziare l'uomo.\nProduzione.\nLe riprese di \"Margaret\" sono iniziate nel 2005 con l'uscita nelle sale cinematografiche stabilita per il 2007 dalla Fox Searchlight Pictures, ma nel 2009 il film risultava ancora irrealizzato, a causa di vari problemi di post-produzione. Tra i vari problemi legati al film, vi era una disputa tra la Fox Searchlight Pictures e Lonergan sull'eccessiva lunghezza del film, con oltre tre ore di girato la casa distributrice ha cercato di convincere il regista a tagliare in modo drastico la pellicola in fase di montaggio, per rendere il film di una durata pi\u00f9 commerciale.\nInoltre la travagliata fase di post-produzione ha dato il via a due cause legali. La Fox Searchlight ha citato in giudizio Gary Gilbert e la sua societ\u00e0 di produzione, sostenendo che il produttore non \u00e8 riuscito a pagare la sua parte dei costi di produzione. A sua volta, Gilbert ha citato Fox Searchlight e Lonergan, sostenendo che lo studio e il regista avrebbero ostacolato ogni tentativo di terminare il film.\nVari produttori e montatori, tra cui Scott Rudin, Sydney Pollack, Martin Scorsese e Thelma Schoonmaker, hanno tentato invano di aiutare Lonergan a completare il suo film. Con i tagli finanziari da parte di Gilbert e Fox Searchlight, Lonergan ha ottenuto in prestito pi\u00f9 di 1 milione di dollari dall'attore e amico Matthew Broderick (che ha una piccola parte nel film) nel tentativo di completare il montaggio definitivo del film.\nAlla fine, Martin Scorsese e Thelma Schoonmaker hanno finito il montaggio finale, senza il coinvolgimento di Lonergan che per\u00f2 ha approvato il lavoro.\nDistribuzione.\nIl film \u00e8 stato distribuito limitatamente negli Stati Uniti dal 30 settembre 2011. Nel Regno Unito il film \u00e8 stato distribuito dal 2 dicembre dello stesso anno, proiettato in una sola sala, presso il Odeon Panton Street di Londra e guadagnando nel primo fine settimana 4.595 sterline, nonostante la pellicola sia stata programmata per un solo spettacolo giornaliero (alle 8 di sera) a causa della sua lunghezza di oltre 2 ore e mezza."}
{"id": "3837642", "revid": "287204", "url": "https://it.wikipedia.org/wiki?curid=3837642", "title": "Margaret (film)", "text": ""}
{"id": "3837647", "revid": "121342614", "url": "https://it.wikipedia.org/wiki?curid=3837647", "title": "Kimberly Castillo Mota", "text": "Biografia.\n\u00c8 stata incoronata Miss Italia nel mondo 2010 in rappresentanza della Repubblica Dominicana, il 30 giugno 2010 presso il \"Palazzo del Turismo\" di Jesolo.\nAl momento dell'incoronazione, Kimberly Castillo Mota stava studiando architettura alla Pontificia Universidad Cat\u00f3lica Madre y Maestra, ed aveva alcune esperienze come modella. \u00c8 alta un metro e ottanta.\nKimberly Castillo Mota \u00e8 di origini italiane da parte paterna. Infatti, il padre Antonio \u00e8 un italo-dominicano di origini calabresi della provincia di Cosenza, mentre sua madre Angeda \u00e8 domenicana. La Castillo ha due fratelli e tre sorelle. Nel settembre 2014 vince il concorso di bellezza Miss Repubblica Dominicana. Grazie alla vittoria del titolo ha potuto rappresentare il suo paese natale al Miss Universo 2014 che si \u00e8 tenuto a Miami, dove per\u00f2 non \u00e8 riuscita ad andare oltre alle semifinali vinto alla fine dalla colombiana Paulina Vega."}
{"id": "3837649", "revid": "110157", "url": "https://it.wikipedia.org/wiki?curid=3837649", "title": "Moskvore\u010d'e-Saburovo", "text": "Il quartiere Moskvore\u010d'e-Saburovo () \u00e8 un quartiere di Mosca sito nel Distretto Meridionale.\nPrende il nome dall'abitato di Saburovo che originariamente sorgeva nella zona, che a sua volta deve il nome alla famiglia dei Saburov, proprietaria dell'area. Dal loro stemma familiare sono tratti i simboli della lancia e della freccia d'oro che compaiono nello stemma e nella bandiera del quartiere."}
{"id": "3837653", "revid": "37401", "url": "https://it.wikipedia.org/wiki?curid=3837653", "title": "Cronologia della guerra sul fronte orientale", "text": ""}
{"id": "3837657", "revid": "132266", "url": "https://it.wikipedia.org/wiki?curid=3837657", "title": "Kiautschou", "text": ""}
{"id": "3837664", "revid": "110157", "url": "https://it.wikipedia.org/wiki?curid=3837664", "title": "Nagatino-Sadovniki", "text": "Il quartiere Nagatino-Sadovniki () \u00e8 un quartiere di Mosca sito nel Distretto Meridionale.\nCostituito con la riforma amministrativa del 1991, prende il nome da una delle sue vie, via Sadovniki (\"dei giardinieri\") e dall'abitato di Nagatino, bench\u00e9 questo sorgesse pi\u00f9 a est del quartiere attuale."}
{"id": "3837675", "revid": "132266", "url": "https://it.wikipedia.org/wiki?curid=3837675", "title": "Dollaro di Kiautschou", "text": ""}
{"id": "3837676", "revid": "729019", "url": "https://it.wikipedia.org/wiki?curid=3837676", "title": "Aeroporto di Antsiranana-Arrachart", "text": "L'Aeroporto di Antsiranana/Arrachart (IATA: DIE, ICAO: FMNA), \u00e8 un aeroporto malgascio situato a circa 3 km a sud- dal centro della citt\u00e0 di Antsiranana (gi\u00e0 Diego Suarez), capoluogo dell'omonima provincia nella Regione di Diana, raggiungibile percorrendo la Route nationale 6.\nLa struttura, posta all'altitudine di 114\u00a0m/ 374\u00a0ft sul livello del mare, \u00e8 dotata di un solo terminal ed una sola pista con fondo in asfalto lunga 1\u00a0500 m e larga 30 m (4\u00a0921 x 98 ft) con orientamento 13/31 e dotata di impianto di illuminazione.\nL'aeroporto, di propriet\u00e0 del Minist\u00e8re des Transports et du Tourisme, il ministero responsabile della gestione dei trasporti e del turismo del Madagascar, \u00e8 gestito dalla ADEMA - A\u00e9roports de Madagascar, effettua attivit\u00e0 secondo le regole e gli orari sia IFR che VFR ed \u00e8 aperto al traffico commerciale."}
{"id": "3837679", "revid": "212348", "url": "https://it.wikipedia.org/wiki?curid=3837679", "title": "Circuito integrato specifico per applicazione", "text": ""}
{"id": "3837680", "revid": "115682", "url": "https://it.wikipedia.org/wiki?curid=3837680", "title": "Fran\u00e7ois Bouchot", "text": "Biografia.\nNon ebbe lunga vita, ma si distinse per i bei ritratti e i soggetti storici, in particolare quelli che riguardavano l'epopea napoleonica.\nStudi\u00f2 disegno e tecnica d'incisione con Richomme, divenendo poi allievo favorito di Jean-Baptiste Regnault e quindi di Guillaume Lethi\u00e8re. Vinse il Prix de Rome nel 1823. Rientrato un anno dopo in Francia, inizi\u00f2 ad esporre al \"Salon\" dalla fine del 1824, e non smise mai di esporre finch\u00e9 visse.\nRealizz\u00f2 diverse opere su commissione del re Luigi Filippo, fra cui, nel 1837, \"La battaglia di Zurigo del 25 settembre 1799\", destinata alla Galleria delle Battaglie del Castello di Versailles.\nFu anche l'autore del quadro sul colpo di Stato del 18 brumaio, che rappresenta Bonaparte al Consiglio dei Cinquecento di Saint-Cloud, il 10 novembre 1799. Quest'opera \u00e8 oggi esposta al Museo del Castello di Versailles.\nFamoso il ritratto che egli fece del celebre soprano Maria Garcia, altrimenti nota con il nome di \"La Malibran\" o \"Maria Malibran\", mentre interpreta Desdemona nell'Otello di Rossini, nel 1834, appena due anni prima che la grande cantante morisse: la tela \u00e8 conservata nel \"Museo della vita romantica\" di Parigi.\nBouchot spos\u00f2 una delle figlie del cantante lirico Luigi Lablache. Dopo la morte di Bouchot, ella pass\u00f2 in seconde nozze con il pianista Sigismund Thalberg.\nNel 1836, l'architetto Alphonse de Gisors, incaricato della sistemazione della cappella del Palazzo del Luxembourg, gli affid\u00f2 gli affreschi della cappella, ma Bouchot mor\u00ec prima dell'apertura del cantiere, nel 1842, all'et\u00e0 di 42 anni."}
{"id": "3837683", "revid": "1573940", "url": "https://it.wikipedia.org/wiki?curid=3837683", "title": "Melomys", "text": "Melomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Melomys appartengono roditori di piccole dimensioni, con lunghezza della testa e del corpo tra 90 e 185\u00a0mm, la lunghezza della coda tra 107 e 197\u00a0mm e un peso fino a 200\u00a0g.\nCaratteristiche craniche e dentarie.\nIl cranio \u00e8 robusto e con il profilo convesso, le creste sopra-orbitali sono assenti. La scatola cranica \u00e8 ampia. La bolla timpanica \u00e8 estremamente ridotta.\nSono caratterizzati dalla seguente formula dentaria:\nAspetto.\nLa pelliccia \u00e8 soffice, densa e lanosa, talvolta \u00e8 alquanto lunga. I piedi sono larghi e robusti, adattati alla vita arboricola e provvisti di un alluce relativamente lungo. La coda \u00e8 lunga circa quanto la testa ed il corpo ed \u00e8 rivestita di scaglie sporgenti non sovrapposte ma disposte una a fianco all'altra in maniera simile alle tessere di un mosaico, ognuna corredata da uno a tre peli. Le femmine hanno 2 paia di mammelle inguinali.\nDistribuzione.\nQuesto genere \u00e8 diffuso in Australia, Nuova Guinea e in alcune isole vicine.\nTassonomia.\nIl genere comprende 23 specie."}
{"id": "3837686", "revid": "26244", "url": "https://it.wikipedia.org/wiki?curid=3837686", "title": "Fabio il Vessillifero", "text": "Agiografia.\nDella sua vita si sa che fu incaricato di portare il vessillo del governatore quando quest'ultimo organizz\u00f2 un'assemblea. Fabio si rifiut\u00f2, in quanto la cerimonia era di carattere pagano. Venne imprigionato, torturato e processato, ma non cambi\u00f2 intenzione. Quindi venne decapitato. Per questo \u00e8 soprannominato \"il Vessillifero\", in quanto non volle portare una bandiera con immagini pagane.\nIl culto.\nSi dice che per evitare la sepoltura il suo capo ed il suo corpo vennero gettati nel mare in punti diversi ma il mare li riun\u00ec; e tuttora le sue spoglie sono conservate a Cartenna. La sua festa ricorre il 31 luglio."}
{"id": "3837688", "revid": "1305772", "url": "https://it.wikipedia.org/wiki?curid=3837688", "title": "Di Matteo", "text": ""}
{"id": "3837690", "revid": "132266", "url": "https://it.wikipedia.org/wiki?curid=3837690", "title": "Distilleria Tsingtao", "text": ""}
{"id": "3837691", "revid": "767487", "url": "https://it.wikipedia.org/wiki?curid=3837691", "title": "Make-Up (gruppo musicale)", "text": "I Make-Up erano un gruppo musicale hard rock giapponese formatosi nel 1983. Il gruppo divenne molto famoso in Giappone per aver realizzato la sigla d'apertura dell'anime \"I cavalieri dello zodiaco\".\nStoria.\nNel 1984 i Make-Up si esibirono nel loro primo concerto e pubblicarono i primi due album della loro carriera: \"Howling Will\" e \"Straight Liner\".\nNel 1985, fu pubblicato il loro terzo album \"Born to Be Hard\" seguito a breve distanza dal loro quarto ed ultimo album \"Rock Legend of Boys and Girls\".\nNel 1986, il gruppo fu invitato dalla Columbia Records a cantare la sigla d'apertura dell'anime \"Saint Seiya\", intitolato \"Pegasus Fantasy\". Il gruppo inoltre registr\u00f2 tre album con canzoni ispirate allo stesso anime: \"Saint Seiya Hits I\", \"Saint Seiya Hits II\" e \"Saint Seiya 1996 Song Collection\".\nDopo gli album dedicati a \"Saint Seiya\", il gruppo si sciolse, ed ogni membro prosegu\u00ec la propria carriera da solista.\nNel 2004, la Columbia Records ha pubblicato il box \"Make-Up 20th Anniversary Memories of Blue\", contenente cinque CD ed un DVD live dei Make-Up."}
{"id": "3837694", "revid": "729019", "url": "https://it.wikipedia.org/wiki?curid=3837694", "title": "Nap-of-the-earth", "text": "L'espressione inglese nap-of-the-earth (abbreviata in NOE e traducibile letteralmente come a filo del suolo) indica un tipo di missione aerea di combattimento con volo a bassissima quota; lo scopo di questa tattica \u00e8 quello di ridurre al minimo la visibilit\u00e0 (e la vulnerabilit\u00e0) del velivolo durante l'avvicinamento al bersaglio e durante il rientro alla base.\nScopo e funzionamento.\nL'obiettivo del volo NOE \u00e8 di rendere quanto pi\u00f9 possibile difficoltoso per il nemico rilevare un velivolo che sta compiendo una missione di attacco al suolo. Il raggiungimento di questo scopo viene favorito dal volo a bassissima quota in due modi, corrispondenti a due distinte fasi storiche:\nIn questa seconda fase, dagli anni sessanta in poi, i fattori di detezione a cui il volo NOE pu\u00f2 consentire di sottrarsi includono i radar di bordo dei caccia nemici, i sistemi di sorveglianza e controllo AWACS, i radar terrestri.\nAnche se viene impiegata da quasi tutti i tipi di velivoli da combattimento, il nap-of-the-earth \u00e8 particolarmente diffuso tra le macchine ad ala rotante, anche perch\u00e9 volano meglio alle basse quote, ed hanno poche capacit\u00e0 di difendersi in altro modo.\nDopo gli anni '70, visto i successi degli egiziani nel negare agli israeliani le medie quote usando i missili terra-aria, questo tipo di tattica prese piede e venne molto considerata, entrando nelle specifiche di progettazione di diversi aerei (Tornado, Su-24, F-111, A-10, Su-25 ecc.), ma entro l'inizio degli anni '90, anche per i miglioramenti delle armi e delle pratiche SEAD (\"Suppression of Enemy Air Defenses)\" venne abbandonata da quasi tutte le principali potenze. Durante la prima guerra del golfo, anzi, gli aerei che penetrarono nelle difese irachene a bassa quota nei primi giorni subirono perdite molto superiori rispetto a quelli che volavano a quote medio-alte.\nStrumentazione e quota sul livello del suolo.\nPer la maggior parte, le missioni NOE sono svolte di giorno e in buone condizioni meteorologiche con le regole di volo a vista. Comunque esistono strumenti, come i radioaltimetri e i radar \"terrain following\", che consentono di portare a termine questo tipo di missioni anche con il cattivo tempo. Per il volo dopo il tramonto possono essere impiegati anche dispositivi di visione notturna.\nNelle missioni a bassissima quota la misurazione dell'altitudine del velivolo viene basata sul riferimento relativo dei metri (o piedi) sul livello del suolo (AGL, \"above ground level\") anzich\u00e9 sul consueto riferimento assoluto basato sul livello del mare (ASL, \"above sea level\").\nLa minima quota di volo AGL dipende dalle caratteristiche del velivolo e del terreno. In generale gli aerei a reazione possono volare a velocit\u00e0 di circa 800\u00a0km/h a una quota di 60\u00a0m, che pu\u00f2 ridursi ad anche 15\u00a0m su terreni relativamente piatti. Gli elicotteri, che possono volare molto pi\u00f9 lentamente e sono notevolmente pi\u00f9 maneggevoli degli aeromobili ad ala fissa, possono volare ad anche uno o due metri dal suolo e, in alcuni casi, possono spostarsi rimanendo a un livello inferiore rispetto alle cime degli alberi o al di sotto dei circostanti ostacoli naturali, ad esempio in una gola o sul letto di un fiume.\nIl volo a bassissima quota, comunque, rimane rischioso e difficile. Il rischio di collisione con il suolo o con oggetti a terra \u00e8 elevato, e gli incidenti sono piuttosto comuni. Ad esempio, l'incidente della funivia di Cavalese del 1998 fu causato dalla collisione di un Grumman EA-6B Prowler in volo a bassa quota con i cavi di una funivia."}
{"id": "3837695", "revid": "709565", "url": "https://it.wikipedia.org/wiki?curid=3837695", "title": "Abernethy", "text": "Abernethy \u00e8 un villaggio scozzese situato a 7 km a sud-est di Perth, nella regione di Perth e Kinross. Un tempo era la sede di un vescovado, trasferito poi a Saint Andrews dal IX secolo, e fu la residenza degli antichi re dei pitti. Alla morte del padre, Donald di Ogilvy, divenuto poi santo, le sue nove figlie, tutte monache, entrarono nell'Abbazia della citt\u00e0.\nSotto il nome latino di Abernethia (\"Abernethiensis\"), \u00e8 rimasta ad oggi una sede episcopale titolare.\nNell'XI secolo fu sede del Trattato di Abernethy tra Guglielmo il Conquistatore d'Inghilterra e Malcolm III di Scozia che port\u00f2 ad un patto di non belligeranzatra i due regni."}
{"id": "3837700", "revid": "61051", "url": "https://it.wikipedia.org/wiki?curid=3837700", "title": "Aeroporto di Antsiranana", "text": ""}
{"id": "3837707", "revid": "1305772", "url": "https://it.wikipedia.org/wiki?curid=3837707", "title": "Richard Lower", "text": "Ha giocato un ruolo importante nello sviluppo della scienza medica. \u00c8 ricordato principalmente per le sue ricerche riguardanti la trasfusione e la funzione del sistema cardio-polmonare (\"Tractatus de Corde\").\nBiografia.\nRichard Lower era il secondogenito di una famiglia benestante proveniente dalla Cornovaglia.\nFu educato alla Westminster School, dove conobbe John Locke, e nel 1649 vinse una borsa di studio al Christ Church College di Oxford. Ottenne i primi diplomi accademici in Lettere nel 1653 e nel 1655, e successivamente quello in Medicina nel 1665. In quegli anni, Lower si fece membro attivo del gruppo di scienziati presenti a Oxford e conobbe Robert Boyle, William Petty, Christopher Wren e Robert Hooke, fu studente di Chimica di Peter Stahl e lavor\u00f2 come assistente di Thomas Willis, professore di Filosofia naturale. Il risultato pi\u00f9 importante di questa collaborazione fu il trattato di Willis \"Cerebri Anatome\" del 1664, riguardante l'anatomia del cervello, illustrato da Wren e basato sulle meticolose ricerche anatomiche di Lower.\nSempre nello stesso periodo, Lower speriment\u00f2 la prima trasfusione di sangue e si dedic\u00f2 allo studio del sistema cardio-polmonare, pubblicando i suoi risultati nella celebre opera \"Tractatus de Corde\". Nel 1666, segu\u00ec Willis a Londra, dove apr\u00ec uno studio medico, ma continu\u00f2 le sue ricerche diventando, nell'ottobre del 1667, un membro della Royal Society. Il lavoro di Lower ottenne sempre pi\u00f9 successo quando, nel 1675, entr\u00f2 a far parte del Royal College of Physicians e quando, dopo la morte di Willis, venne considerato il miglior medico di Londra.\nLa sua ultima opera fu \"De origine catarrhi\" (1672): con essa, Lower, attraverso esperimenti scientifici, confut\u00f2 la classica dottrina che descriveva le secrezioni nasali come liquidi di scarto del cervello.\nLa sua intensa pratica medica non consent\u00ec pi\u00f9 a Lower di partecipare ai lavori di ricerca della Royal Society, dunque si dimise da quell'istituto nel 1678. Lo stesso anno, per\u00f2, perse gran parte dei suoi pazienti per motivi politici: era anticattolico e durante la crisi causata dalla cosiddetta \u201ccongiura papista\u201d si schier\u00f2 con la fazione Whig. Continu\u00f2 comunque ad esercitare la sua professione e, quando il re cattolico Giacomo II venne deposto a favore di Guglielmo I d'Orange e Maria II Stuart, venne nominato consigliere della corona per i servizi sanitari nautici.\nLower mor\u00ec nel gennaio del 1691 per una febbre, e il suo corpo fu seppellito in Cornovaglia.\nLower e la trasfusione.\nAll'et\u00e0 di trentaquattro anni, Richard Lower tent\u00f2 la prima trasfusione sanguigna. Sulla scia degli esperimenti eseguiti a Oxford da Christopher Wren, durante i quali dei liquidi medicinali erano stati introdotti direttamente nella circolazione del sangue, Lower decise di osservare l'effetto di uno scambio di sangue fra due cani, collegando l'arteria di uno con la vena dell'altro. Ma, prima che Lower potesse studiarne gli effetti, il medico francese Jean-Baptiste Denys, al corrente del suo lavoro, trasfuse in un paziente il sangue di un agnello. La Royal Society fu indignata per il mancato riconoscimento da parte di Denys del ruolo pionieristico svolto da Lower e lo convinse a ripetere l'esperimento.\nLower realizz\u00f2 nel novembre del 1667 una trasfusione di sangue da una pecora a un \u00abpoveruomo dissoluto\u00bb, Arthur Coga, che fortunatamente sopravvisse nonostante l'incompatibilit\u00e0 fra il sangue umano e quello animale: \u00e8 probabile, quindi, che la trasfusione non eccedesse qualche oncia di sangue:\nPoco tempo dopo uno dei pazienti di Denys mor\u00ec e questo tipo di indagini (condotte molto prima della scoperta dei gruppi sanguigni) fu abbandonato.\nIl \"Tractatus de Corde\".\nLa fama di Lower fu soprattutto dovuta a un suo lavoro sulla fisiologia cardio-polmonare. Nel 1669 a Londra apparve il \"Tractatus de Corde, item de motu et colore sanguinis\". Per molti quest'opera \u00e8, dopo quella di William Harvey, il primo grande trattato di cardiologia moderna. Quest'opera consacrava definitivamente il trionfo delle teorie di Harvey.\nLower, nel primo capitolo, nega la funzione nutritiva del sangue venoso, afferma l'esistenza di anastomosi fra i differenti rami coronarici e conferma, con una prova all'acqua (di sua invenzione), la tenuta stagna della valvola mitrale. Come Harvey, cerc\u00f2 di determinare la nozione di portata sanguigna e cos\u00ec scrisse:\nI risultati che Lower ottenne con le sue analisi furono errati ma bast\u00f2 solo la nozione di portata sanguigna a rendere i suoi studi rivoluzionari, nonostante la recente opera di Harvey.\nL'autore completa la sua definizione fisiologica differenziando perfettamente il ruolo delle arterie e delle vene:\nIl \"Tractatus de Corde\" si \u00e8 rivelata un'opera essenziale per quel che concerne il ruolo dei polmoni: Lower fu il primo a definire la nozione di ematosi.\nIn questo passaggio vi sono tutti gli elementi che permettono di giustificare le scoperte future sulla respirazione."}
{"id": "3837717", "revid": "1543377", "url": "https://it.wikipedia.org/wiki?curid=3837717", "title": "Conte di Holland", "text": "Conte di Holland era un titolo nobiliare creato nel Regno d'Inghilterra nel 1624.\nIl primo conte fu Henry Rich, gi\u00e0 creato primo barone di Kensington nel 1623 e figlio maggiore di Robert Rich, I conte di Warwick. Il figlio di Henry divenne anche il quinto conte di Warwick nel 1673 ereditando il titolo alla morte del cugino. Entrambi i titoli si estinsero nel 1759.\nLady Mary Rich, figlia del primo conte di Holland, spos\u00f2 lo scozzese Sir John Campbell, I conte di Breadalbane e Holland. Inoltre, Lady Elizabeth Rich, unica figlia ed erede del quinto conte di Warwick e secondo Conte di Holland, spos\u00f2 Francis Edwardes. Loro figlio William Edwards riusc\u00ec ad avere le propriet\u00e0 dei Rich e venne creato barone di Kensington nel 1776."}
{"id": "3837721", "revid": "61051", "url": "https://it.wikipedia.org/wiki?curid=3837721", "title": "Aeroporto di Arrachart", "text": ""}
{"id": "3837723", "revid": "110157", "url": "https://it.wikipedia.org/wiki?curid=3837723", "title": "Nagatinskij Zaton", "text": "Il quartiere Nagatinskij Zaton () \u00e8 un quartiere di Mosca sito nel Distretto Meridionale.\nParte del quartiere sorge sulla pi\u00f9 ampia pianura fluviale della citt\u00e0 ad un'altezza media sul livello del fiume Moscova di circa un metro e fino agli anni 1930, con la realizzazione delle prime opere idrauliche, era soggetta a frequenti alluvioni. La bonifica si completa alla fine degli anni 1960, con l'apertura di un canale di raccordo lungo 3,5 chilometri e largo 170 metri, adatto pertanto alla navigazione fluviale, che crea un'isola di circa 150 ettari.\nNell'attuale area del quartiere vi erano gli abitati di Nagatino, D'jakovskoe, Kolomenskoe, Novinki e Sadovniki. L'area viene inclusa all'interno dei confini di Mosca nel 1960, nel quartiere Proletarskij, l'urbanizzazione moderna inizia al finire del decennio.\nL'attuale quartiere viene definito con la riforma amministrativa del 1991."}
{"id": "3837725", "revid": "1031941", "url": "https://it.wikipedia.org/wiki?curid=3837725", "title": "Donald di Ogilvy", "text": "Biografia.\nNulla si sa sulla sua vita se non che era legato ad Ogilvy (nell'ex Forfarshire). Dopo la morte di sua moglie, Donald fond\u00f2 una comunit\u00e0 religiosa con le sue nove figlie (nota come Nine Maidens o Holy Nine Virgins), che successivamente entrarono nel monastero di Abernethy dopo la sua morte.\nCulto.\nLa Chiesa cattolica lo ricorda il 15 luglio."}
{"id": "3837726", "revid": "516508", "url": "https://it.wikipedia.org/wiki?curid=3837726", "title": "Republika Srpska Krajina", "text": ""}
{"id": "3837739", "revid": "1573940", "url": "https://it.wikipedia.org/wiki?curid=3837739", "title": "Paraleptomys", "text": "Paraleptomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Paraleptomys appartengono roditori di piccole dimensioni, con lunghezza della testa e del corpo tra 105 e 135\u00a0mm, la lunghezza della coda tra 125 e 146\u00a0mm e un peso fino a 58\u00a0g.\nCaratteristiche craniche e dentarie.\nIl cranio \u00e8 molto simile a quello del genere \"Leptomys\", dal quale si differenzia principalmente per la mancanza del terzo molare.\nSono caratterizzati dalla seguente formula dentaria:\nAspetto.\nL'aspetto \u00e8 quello di un ratto con una pelliccia che varia dal marrone al bruno-grigiastro sulle parti dorsali e biancastro in quelle ventrali. Il muso \u00e8 lungo ed appuntito, gli occhi sono relativamente piccoli. Le orecchie sono grandi. I piedi sono lunghi e sottili. La coda ha solitamente l'estremit\u00e0 bianca ed \u00e8 ricoperta da circa 14 anelli di scaglie per centimetro, ognuna corredata di tre peli.\nDistribuzione.\nSi tratta di roditori terricoli endemici della Nuova Guinea.\nTassonomia.\nIl genere comprende 2 specie."}
{"id": "3837742", "revid": "767487", "url": "https://it.wikipedia.org/wiki?curid=3837742", "title": "3 (film)", "text": "3 \u00e8 un film del 1996 diretto ed interpretato da Christian De Sica.\nTrama.\nSul finire del Settecento, in Toscana, il barone Jacopo del Serchio e sua moglie Chiara nella loro bella villa conducono una vita eccentrica e stravagante. Il barone, libertino e miscredente, accoglie in casa il vescovo di Pisa che vuole per il Papa un po' del pregiato olio del barone ma costui oppone un netto rifiuto. In seguito il marchese de Carolis offeso per le \"attenzioni\" verso la propria sposa, sfida a duello il barone, che lo ferisce dopo averlo distratto. Quando la baronessa parte per visitare la propria madre, il barone si consola immergendosi in sogni e fantasie erotiche; poi passa a \"gettare\" il pane ai poveri; discute con i servi sulla \"rivoluzione\" esplosa in Francia e, per apparire liberale, li invita a mensa; si dichiara allergico ai nobili e preti e come segno della sua liberalit\u00e0, fornisce armi e cavalli ai servi che vogliono andare in Francia a combattere con i rivoluzionari, trattenendo come ostaggio e \"pegno\" Leonardo, un giovane garzone di cui subisce un certo fascino. Anche Chiara, di ritorno in villa, rimane colpita dal fascino del giovane garzone, che viene lavato, vestito e introdotto in villa. In occasione di una festa Leonardo si siede a mensa con Chiara, ma \u00e8 il barone che lancia all'uomo un ambiguo segnale. Leonardo ha altre idee: va nella scuderia e, preso un cavallo, cerca di fuggire: vuole recarsi anche lui in Francia, ma viene scoperto e incatenato. Dopo un incontro \"intimo\" con il barone, a cui chiede di liberare Leonardo, Chiara va a visitare il garzone incatenato. Frattanto al barone viene riferito che i briganti hanno ucciso i servi partiti per la Francia ed hanno rubato i cavalli. Il barone allora libera Leonardo e lo abbraccia. Poi Leonardo si incontra con Chiara: ora il \"triangolo\" \u00e8 completo. Dopo un'orgia a tre, il barone e Leonardo si sfidano in una corsa a cavallo che termina in un alterco: Leonardo pretende Chiara, la violenta e dopo un duro confronto con il barone fugge. Successivamente il medico annuncia al barone che la baronessa \u00e8 incinta. Tale notizia crea dubbi e crisi nel barone, cui la presenza del vescovo in villa offre una nuova occasione per sottolinearne, in un penoso confronto, la totale amoralit\u00e0. Frattanto il bimbo nato da un rapporto di Chiara e Leonardo, cresce. Finch\u00e9 un giorno Leonardo torna gradito ospite dal barone e dalla baronessa: il \"triangolo\" cos\u00ec pu\u00f2 riprendere. Il barone alla fine dichiara \"nel 1798 la rivoluzione era gi\u00e0 stata fatta, ma noi tre l'avevamo sicuramente vinta\".\nCritica.\n\"Strano film italiano di cospicuo investimento, di ottima ricostruzione, per una volta lontano dai nostri tristi \"instant-movie\", che riesce a non essere molto lontano da certe produzioni alla Frears o alla francese. Davvero una bella sorpresa. Soprattutto per il testo fuori campo e i dialoghi, misurati e di alto livello, scritti da Giovanni Veronesi.\"\n\"Se riuscite a prendere sul serio Christian De Sica imparruccato nei panni di un esteta che tiene statue viventi in giardino e nutre un sacro orrore per la violenza e i suoi riti (caccia, duelli); se non vi ferisce le orecchie il gergo tardonesco (\"ti sei bevuto il cervello, ci fate un culo cos\u00ec\") paracadutato nel secolo dei Lumi; se insomma superato lo choc di una ricostruzione che per essere schietta \u00e8 soprattutto sciatta, sotto la crosta popolaresca della confezione troverete un singolare (e sentito) inno alla tolleranza (nelle stalle del barone c'\u00e8 anche una specie di Lothar, messo l\u00ec a ricordarci le mille facce del razzismo), un elogio ostantato e na\u00eff dell'amore libero affidato alla figura di questo malinconico Pigmalione bisex. Che per\u00f2 ha troppo in odio \"gli intellettuali! (\"tutti col complesso del Padreterno\") per non ritrovarsi isolato nella sua battaglia. Caro barone, i libertini erano anzitutto filosofi. Ridurli a dispensatori di biscottini fallici ed elogi del culo in versi significa mortificarli un tantino.\" (Il Messaggero, Fabio Ferzetti, 6 ottobre 1996)\n\"Film insolito nel panorama del nostro cinema (lo si direbbe pi\u00f9 francese che italiano per il deliberato gusto del racconto erotico-filosofico tipico del secolo dei lumi), '3' avrebbe forse richiesto uno stile meno rigidamente realistico, pi\u00f9 morbido e avvolgente. E tuttavia costituisce un'operina di intrigante ispirazione, contrappuntata di tocchi gustosi come la canzone a \"double face\" in cui si esibisce il protagonista, la tirata sul deretano del caratterista napoletano Tommaso Bianco, la gara per spaccare i cocomeri a testate e la gran scena dell'arcivescovo affidata a quel godibile miniaturista del recitare estroso che \u00e8 Leo Gullotta.\" (Tullio Kezich, 'Corriere della Sera', 7 ottobre 1996)\n\"Per chi conoscesse Christian De Sica solo come l'attore del cinepanettone natalizio o come il figurante per gli spot di un troppo noto gestore di telefonia mobile, un film come \"3\" potrebbe risultare, nella migliore delle ipotesi, spiazzante. Non c'\u00e8 quasi traccia, infatti, in questa pellicola, di quei vezzi che, nel corso degli ultimi anni, si sono a tal punto sedimentati sui modi e sulla gestualit\u00e0 di De Sica attore sino a ridurlo a maschera. E poco \u00e8 anche lo spazio per quell'umorismo di chiara impostazione scatologica che tanto ha appesantito gli ultimi film da lui interpretati. Al contrario, visto con il senno di poi, giudicato col pensiero rivolto a quella che \u00e8 stata la commedia pecoreccia di maggior successo al botteghino degli ultimi anni, \"3\" non pu\u00f2 non apparirci come l'espressione incompiuta di quella strada che la nostra commedia avrebbe potuto intraprendere se non gliene fosse mancato, all'ultimo momento, il coraggio. Ed \u00e8 la strada di una commedia di caratteri e di contenuti, la strada di un cinema che pensa ai discorsi che cerca il confronto con la Storia, che vuole porsi all'interno del solco di una tradizione ben precisa con la volont\u00e0 di aprirsi ad un dibattito culturale che non si esaurisca alla risata bassa e grassa di fronte all'astrazione di un umorismo che ripete le sue formule nella totale incapacit\u00e0 di aprirsi al troppo elaborato concetto di variazione. \"3\", in questo sguardo che si mantiene squisitamente \u2018a posteriori\u2019, \u00e8 simbolo inespresso, non detto, di quel bivio in cui ad un certo punto si \u00e8 trovato non solo il De Sica attore, ma tutto il nostro cinema. La scelta non certo edipica tra l'autonomia dal grande pubblico che avrebbe condannato l'industria alla piccola produzione di qualit\u00e0 e il totale cedimento alla tirannia della massa con il conseguente appiattimento culturale sulle categorie della commedia bassa, da supermercato. Il film di De Sica (qui alla sua quarta prova come regista), in effetti, si ferma ben prima di scegliere una di queste due possibili direzioni. Non rappresenta, nel contesto della produzione del tempo, una presa di posizione. \u00c8, semmai, l'esitazione di fronte all'aprirsi delle due possibilit\u00e0. Ma \u00e8 anche, al tempo stesso, la definitiva prefigurazione del baratro verso cui il cinema tutto si stava baldanzosamente e abbastanza inconsapevolmente dirigendo. Tutto questo discorso \u00e8 abilmente e consapevolmente esemplificato nell'episodio che vede protagonisti gli attori ingaggiati dal barone Del Serchio (il protagonista della pellicola) per allietare una delle tipica serata di corte. Come in Shakespeare la rappresentazione nella rappresentazione serve, prima di tutto, a creare il veicolo ideale per la rivelazione numinosa di una sia pur piccola verit\u00e0. Nella cena immediatamente successiva alla rappresentazione, infatti, il capocomico dichiara orgogliosamente alla nobilt\u00e0 convenuta che ha sempre preferito accontentarsi di bassi salari pur di poter continuare a recitare, in assoluta autonomia, i propri testi senza doversi piegare alla tirannia di altri autori. Ma, di fronte all'offerta di ben mille fiorini per \u2018mostrare il culo\u2019, non riesce a tirarsi indietro e si fa schiavo, sia pure solo nello spazio di un gesto tanto dissacratorio quanto al fondo (auto)polemico, di un meccanismo di consumo spettacolare pi\u00f9 grande di lui. Cos\u00ec \u00e8, in fondo, il destino di tutto il nostro cinema. Ed \u00e8 per questo che guardando \"3\" la nostra attenzione non va tanto sulla logica decisamente pruriginosa dell'intreccio (che parla di un menage a trois decisamente sui generis), n\u00e9 si sofferma sui palesi difetti di una messa in scena troppo frammentaria costruita su episodi spesso troppo autonomi tra loro, ma si ferma tutta nello spazio di un rimpianto verso un cinema che avrebbe potuto essere e non \u00e8 stato. All'uscita si disse che il film (dedicato apertamente al grande Vittorio De Sica) era tanto ambizioso nei contenuti quanto sostanzialmente carente nella forma. Si scrisse che il regista peccava di presunzione laddove gli attori sembravano troppo moderni per essere credibili figure di un film in costume. Si disse, infine, che il Settecento di De Sica era troppo imbevuto di oggi e che l'ambientazione finiva per diventare troppo presto un mero pretesto. In ciascuno di questi difetti non possiamo non cogliere un fondo di verit\u00e0. Eppure le immagini giammai troppo sontuose di cui \u00e8 composto \"3\" sono a tal punto pregne di un senso di morte e di lento disfacimento che ogni altra considerazione finisce per cadere in secondo piano. Perch\u00e9 questo clima funereo si adatta bene al canto di una nobilt\u00e0 che inesorabilmente cede all'avanzata del nuovo (che ha anche la volgarit\u00e0 del personaggio di Conticini che dapprima si abbevera agli ideali rivoluzionari e poi fin troppo ansioso di poter migliorare la propria condizione). Ma si adatta ancora di pi\u00f9 all'inizio dell'inarrestabile agonia della nostra industria che sempre pi\u00f9 si abitua ad incassare solo una volta l'anno.\""}
{"id": "3837744", "revid": "1851848", "url": "https://it.wikipedia.org/wiki?curid=3837744", "title": "Gediminas Bagdonas", "text": "Carriera.\nNel 2003 Bagdonas fu medaglia di bronzo nell'inseguimento a squadre agli europei e l'anno successivo nella prova a cronometro ai campionati nazionali. Attivo nella categoria \"\u00e9lite 2\" gi\u00e0 dal 2005, si aggiudic\u00f2 una medaglia di bronzo nell'inseguimento a squadre agli europei nel 2005 e nel 2006 un argento nell'inseguimento.\nPass\u00f2 professionista nel 2007 con la squadra belga Klaipeda, che aveva in rosa altri sette corridori litani, tra i quali Aidis Kruopis e Ram\u016bnas Navardauskas, e il direttore sportivo Arturas Trumpauskas. In quella stagione fu campione nazionale a cronometro e si aggiudic\u00f2 una tappa e la classifica generale del Triptyque des Barrages. Nel 2008 pass\u00f2 nel team kazako Ulan, seguendo Trumpauskas e cinque connazionali in forza alla Klaipeda, con cui tuttavia non colse alcuna vittoria. La stagione successiva fu ingaggiato dalla nuova squadra lituana Team Piemonte, diretta dagli italiani Matteo e Pietro Algeri. Gi\u00e0 in aprile la squadra fu dismessa per ragioni finanziarie. Come altri compagni lituani che gareggiavano con lui sin dal 2007, Bagdonas si spost\u00f2 a correre in Belgio e fu ingaggiato dalla \"Wielervereniging nieuwe hoop\" di Tielen. Nella seconda parte della stagione vinse il Memorial Philippe Van Coningsloo.\nNel 2010 corse per la PCW Aliplast, altra squadra dilettantistica belga, vincendo una tappa del Tour de la province d'Anvers. Partecip\u00f2 ai campionati del mondo a Copenaghen, dove termin\u00f2 ventiduesimo nell'inseguimento, e a diverse prove dei campionati europei a Pruszk\u00f3w in Polonia. Nel 2011 venne ingaggiato dalla formazione Continental belga An Post-Sean Kelly Team. Durante la stagione si impose nella classifica generale della An Post R\u00e1s e della Ronde de l'Oise, e in una frazione del Tour of Britain, e divenne per la seconda volta campione lituano a cronometro. L'anno dopo, ancora in maglia An Post, conquist\u00f2 per la seconda volta il Memorial Philippe Van Coningsloo, il suo primo titolo nazionale in linea e il Baltic Chain Tour.\nI risultati del biennio 2011-2012 gli valsero il trasferimento per il 2013 al team World Tour francese AG2R La Mondiale."}
{"id": "3837745", "revid": "599013", "url": "https://it.wikipedia.org/wiki?curid=3837745", "title": "Justin Haber", "text": "Biografia.\nNel 2012 ha fondato una scuola calcio a Floriana, denominata \"Justin Haber Academy\", in collaborazione con il .\nCarriera.\nClub.\nMuove i suoi primi passi nelle giovanili del . Nel 1998 passa in prestito per sei mesi al , in Bulgaria. Rientrato a Malta, nel 2002 viene tesserato dal . Le prestazioni fornite con i giallorossi gli valgono l'approdo in nazionale. Nel 2007 - dopo due parentesi estere in Francia e Belgio - approda al , contribuendo ad una storica vittoria del titolo, la prima per la societ\u00e0 maltese. Lascia la squadra a fine stagione per firmare con il Cha\u00efdari, in Grecia.\nIl 31 luglio 2008 si accorda per due stagioni con lo , in Championship. Terza scelta tra i pali alle spalle di Paddy Kenny e Ian Bennett, nel 2009 si trasferisce in Ungheria al , con cui nel 2011 contribuisce al terzo posto valido per l'accesso ai preliminari di Europa League.\nIl 14 luglio 2012 torna a Malta, firmando un biennale con il . Il 19 gennaio 2013 torna al , vincendo il titolo a fine stagione. Il 16 luglio esordisce in Champions League contro il , nella seconda fase preliminare della competizione. Perso il posto tra i pali a causa di un infortunio, il 31 gennaio 2016 passa a titolo definitivo all'. Il 12 agosto - complice l'arrivo di Andrew Hogg tra i pali - firma un biennale, con opzione di rinnovo per un terzo anno, con il tornando a distanza di 14 anni. Rescisso il contratto con i biancoverdi, il 31 agosto 2017 si accorda a parametro zero con il .\nNel gennaio 2022, dopo quattro anni trascorsi coi \"maroons\", Haber firma un contratto semestrale con il , squadra di Premier League, fino al termine della stagione.\nNazionale.\nEsordisce in nazionale il 9 ottobre 2004 contro l'Islanda (0-0 il risultato finale), in un incontro valido per le qualificazioni ai Mondiali 2006. Il 9 febbraio 2011 respinge due rigori - rispettivamente a Alexander Frei e G\u00f6khan Inler - contro la Svizzera in amichevole. L'incontro terminer\u00e0 0-0.\nIl 7 giugno 2013 contribuisce ad una storica vittoria - l'ultimo successo esterno della nazionale maltese in incontri ufficiali risaliva al 12 maggio 1993 contro l'Estonia - in trasferta contro l'Armenia per 0-1, partita valida per le qualificazioni ai Mondiali 2014. In totale conta 56 presenze con la selezione maltese.\nStatistiche.\nPresenze e reti nei club.\n\"Statistiche aggiornate al 22 agosto 2021.\""}
{"id": "3837748", "revid": "767487", "url": "https://it.wikipedia.org/wiki?curid=3837748", "title": "Ip Man 2", "text": "Ip Man 2 \u00e8 un film del 2010 diretto da Wilson Yip.\nFilm semi-biografico di arti marziali, seguito di \"Ip Man\", liberamente ispirato alla vita di Yip Man, un maestro dell'arte marziale del Wing Chun.\nTrama.\nIl maestro Ip Man e la sua famiglia si trasferiscono a Hong Kong nei primi anni 50 dopo la loro fuga da Foshan. Ip desidera aprire una scuola per diffondere la sua arte e guadagnarsi da vivere, ma ha difficolt\u00e0 ad attirare studenti a causa della sua mancanza di reputazione in citt\u00e0. Un giorno il maestro incontra un giovane di nome Wong Leung, che lo sfida tempestivamente ad una lotta, ma viene facilmente sconfitto. Wong si allontana umiliato, ma poco dopo ritorna con alcuni amici per combattere contro il maestro Ip, che li batte tutti facilmente. Sbalorditi ed affascinati dall'abilit\u00e0 del maestro, Wong e i suoi amici diventano i primi studenti di Ip. Poco dopo mentre affigge alcune locandine promozionali, Wong viene avvicinato da alcuni studenti di Hung Gar. Uno di loro sfida Wong in combattimento perdendo rovinosamente, ma per vendetta i suoi compagni rapiscono Wong, chiedendo un riscatto al maestro Ip.\nPoco dopo Ip raggiunge il mercato ittico per liberare l'allievo ma, dopo aver cercato inutilmente di risolvere la questione pacificamente, entrambi sono costretti a confrontarsi con una folla sempre pi\u00f9 crescente di allievi e studenti di Hung Gar. Mentre si fanno strada tra la folla e le bancarelle, Ip e Wong vengono raggiunti e soccorsi da Jin Shanzhao e la sua banda, ma prima che la situazione degeneri sopraggiunge il maestro Hung che, sedati gli animi, informa il maestro Ip Man che per poter aprire una nuova scuola di arti marziali in citt\u00e0 deve prima sfidare e battere tutti gli altri maestri.\nAccettata la sfida, Ip combatte contro gli altri maestri e, solo dopo uno spettacolare combattimento con il maestro Hung terminato in parit\u00e0, ottiene il permesso di insegnare nella sua scuola a patto di corrispondere mensilmente una quota per la protezione. Ip Man rifiuta e ben presto gli studenti ed affiliati delle altre scuole di arti marziali cercano di boicottare la sua attivit\u00e0, impaurendo ed allontanando i nuovi potenziali allievi. Dopo una rissa tra i propri allievi e quelli di Hung, il maestro Ip \u00e8 costretto a lasciare la propria palestra. Recatosi presso l'abitazione del maestro Hung per risolvere la situazione, Ip ingaggia con questi un nuovo duello, che viene interrotto solo dal fortuito sopraggiungere dei familiari di quest'ultimo: Ip salva uno dei figli di Hung da un colpo accidentale, guadagnandosi cos\u00ec il rispetto del rivale.\nAlcuni giorni dopo Hung organizza un incontro di boxe nella sua scuola, ufficialmente per agevolare uno scambio culturale tra la cultura orientale e quella occidentale. La manifestazione inizia con un'esibizione di boxe cinese da parte delle varie scuole di Hong Kong, tuttavia il pugile stella della manifestazione, Taylor \"The Twister\" Milos, insulta apertamente e attacca degli studenti, provocando il caos che i maestri riescono a stento a sedare. Hung sfida Twister allo scopo di difendere il kung fu e la cultura cinese che esso rappresenta. Anche se Hung si dimostra in un primo momento superiore al proprio avversario, comincia a indebolirsi a causa della propria asma e viene brutalmente ucciso dal crudele pugile britannico.\nLa notizia della morte di Hung si diffonde rapidamente tra tutto il popolo cinese, provocando uno scandalo che spinge Wallace a tenere una conferenza stampa: in essa egli afferma che la morte di Hung \u00e8 stato uno spiacevole incidente, inoltre Twister annuncia che accetter\u00e0 la sfida di qualunque combattente cinese, al fine di liberarsi della sua cattiva reputazione. In realt\u00e0, il suo scopo \u00e8 quello di uccidere ogni guerriero cinese di Hong Kong per dimostrare la presunta superiorit\u00e0 della boxe occidentale. Ip Man si presenta alla conferenza stampa e accetta la sfida dell'inglese.\nViene il giorno della grande sfida, proprio in concomitanza col parto della moglie di Ip, che d\u00e0 alla luce il suo secondogenito. Inizia l'incontro tra il maestro cinese e Twister: dopo una prima fase di difficolt\u00e0, nella quale Ip Man fatica a far fronte alla potenza e resistenza del nemico, la sua prodigiosa abilit\u00e0 nel Wing Chun comincia a imporsi sulla furia di Twister, che viene pi\u00f9 volte colpito e atterrato. Al termine di un round, con un gesto volutamente scorretto, il pugile colpisce Ip Man dopo il suono della campanella, approfittando cos\u00ec della guardia abbassata dell'avversario. Come se non bastasse, vedendo il proprio portabandiera in difficolt\u00e0, Wallace convince i giudici inglesi a proibire ufficialmente l'uso dei calci, in modo da limitare l'azione di Ip Man. Quando sembra che sia arrivata la fine, il cinese cambia la sua strategia, attaccando l'avversario alle braccia per demolirne la difesa. Indebolito, Twister crolla sotto i pugni di Ip Man, che riversa nei propri colpi tutta la rabbia maturata nel ricordo della morte del maestro Hung.\nTra gli applausi del pubblico cinese, Wallace viene arrestato dai suoi superiori per la propria condotta, mentre Ip, durante il suo discorso al pubblico, afferma che nonostante le differenze di razza e nello stile di combattimento, egli ritiene che tutti gli esseri umani siano degni dello stesso rispetto e che non intende promuovere la propria vittoria come il segno della superiorit\u00e0 del kung fu sulla boxe occidentale. Le sue parole conquistano anche il pubblico inglese, decretando la sconfitta di Twister su tutti i fronti. Ip pu\u00f2 tornare a casa e riunirsi con la propria famiglia.\nLa scena finale mostra l'arrivo nella casa del maestro di un ragazzino desideroso di imparare il Wing Chun. Alla richiesta del nome da parte del maestro Ip, quello risponde arrogante: \"Mi chiamo Bruce Lee\"...\nDistribuzione.\nIl film \u00e8 stato distribuito il 21 febbraio 2012 da Cecchi Gori Home Video in DVD e Blu-ray Disc.\nSequel.\n\"Ip Man 3\", terzo capitolo della saga, \u00e8 uscito a Hong Kong il 24 dicembre 2015. Anche il nuovo film \u00e8 diretto da Wilson Yip, prodotto da Raymond Wong e scritto da Edmond Wong, e vede il ritorno nel cast di Donnie Yen, Lynn Hung e Kent Cheng."}
{"id": "3837751", "revid": "767487", "url": "https://it.wikipedia.org/wiki?curid=3837751", "title": "Nagornyj (Mosca)", "text": "Il quartiere Nagornyj () \u00e8 un quartiere di Mosca sito nel Distretto Meridionale.\nAttraversato dalla Var\u0161avskoe \u0160osse, concentra nella parte settentrionale la maggior parte delle attivit\u00e0 industriali e nella parte meridionale le costruzioni residenziali. Alla fine del XIX secolo ospitava alloggiamenti collettivi per gli operai delle manifatture Danilovskij. \u00c8 negli anni 1950-1960 che avviene una consistente urbanizzazione della zona."}
{"id": "3837762", "revid": "783900", "url": "https://it.wikipedia.org/wiki?curid=3837762", "title": "Loffredo", "text": ""}
{"id": "3837769", "revid": "729019", "url": "https://it.wikipedia.org/wiki?curid=3837769", "title": "Islamic Republic of Iran Broadcasting", "text": "L'Islamic Republic of Iran Broadcasting (in breve IRIB, in italiano \"Radio Televisione della Repubblica Islamica dell'Iran\"), \u00e8 la tv di stato iraniana.\nPoich\u00e9 in Iran la radio e la tv privata \u00e8 vietata dalla costituzione, attualmente l'IRIB possiede il monopolio nel mercato radiofonico e televisivo iraniano. Sempre secondo la costituzione iraniana, il direttore di questo ente \u00e8 nominato dall'Ayatollah per cinque anni."}
{"id": "3837771", "revid": "124386668", "url": "https://it.wikipedia.org/wiki?curid=3837771", "title": "Volo Avianca 203", "text": "Il volo Avianca 203 era un volo nazionale colombiano partito dall'aeroporto di Bogot\u00e0-El Dorado, a Bogot\u00e0, e diretto all'aeroporto di Cali-Alfonso Bonilla Arag\u00f3n, a Cali. Un ordigno esplose 5 minuti dopo il decollo sopra il municipio di Soacha (localit\u00e0 situata a sud di Bogot\u00e0) il 27 novembre 1989.\nL'aereo decoll\u00f2 dalla capitale colombiana di Bogot\u00e0 in rotta per Cali. L'ordigno incendi\u00f2 i vapori di carburante all'interno di un serbatoio vuoto, distruggendo l'aeromobile all'istante.\nL'incidente.\nL'aereo era un Boeing 727-21 con numero di registrazione HK-1803 ed era stato comprato dalla compagnia aerea Pan American. L'aereo part\u00ec come programmato alle 7:11 a.m. Dopo cinque minuti, alla quota di , una bomba piazzata vicino ai serbatoi del carburante esplose, incendiando i vapori di carburante presenti in un serbatoio vuoto. L'esplosione divise l'aereo in due parti separando la punta dalla coda; queste due sezioni caddero a terra in fiamme. Tutti i 107 passeggeri morirono nell'incidente e altre 3 persone vennero uccise dai detriti caduti a terra. Secondo le investigazioni la bomba fu caricata all'interno dell'aereo da un uomo in giacca e cravatta che era riuscito a portare la bomba all'interno della propria valigetta.\nConseguenze.\nL'attentato del Volo 203 fu uno dei pi\u00f9 violenti attacchi della decada Colombiana. Pablo Escobar, del cartello della droga di Medell\u00edn, programm\u00f2 l'attentato con la speranza di uccidere il candidato per le elezioni del 1990 C\u00e9sar Gaviria che fortunatamente non era salito sull'aereo. Gaviria continu\u00f2 la sua corsa presidenziale nonostante il tentato omicidio. A bordo del Boeing 727 si trovavano due cittadini statunitensi che morirono nell'incidente e per questo l'amministrazione Bush fu costretta a iniziare le operazioni di intelligence per trovare Escobar. Dandeny Mu\u00f1oz Mosquera, il principale complice del Cartello di Medell\u00edn, fu condannato negli Stati Uniti dalla corte distrettuale per l'attentato con la pena di 10 ergastoli consecutivi."}
{"id": "3837775", "revid": "1305772", "url": "https://it.wikipedia.org/wiki?curid=3837775", "title": "La La La", "text": ""}
{"id": "3837779", "revid": "104699166", "url": "https://it.wikipedia.org/wiki?curid=3837779", "title": "Amsterdamsche Football Club Ajax 1999-2000", "text": "Questa pagina raccoglie i dati riguardanti l'Amsterdamsche Football Club Ajax nelle competizioni ufficiali della stagione 1999-2000.\nStagione.\nQuesta stagione inizia senza Danny Blind che si \u00e8 ritirato, senza Jari Litmanen che passa al , e anche senza Sunday Oliseh ed Edwin van der Sar che vanno invece alla ; arrivano invece Brian Laudrup (due anni dopo il fratello Michael, anch\u2019egli al passo d\u2019addio con la maglia dei lancieri), Nikos Machlas (che aveva conquistato la Scarpa d'oro 1998 giocando nel ), Cristian Chivu, mentre ritorna Aron Winter, prelevato dall'.\nL'Ajax viene subito battuto 3-2 dal nella Johan Cruijff Schaal e dal nella KNVB beker. Nella Coppa UEFA gli olandesi sconfiggono invece e , venendo poi eliminati dal nei sedicesimi. In primavera si assiste ad un cambio in panchina: Jan Wouters lascia il posto a Hans Westerhof. La stagione finisce con un quinto posto in campionato, sempre a ventitr\u00e9 punti dal campione.\nOrganigramma societario.\nFonte\nArea direttiva\nArea tecnica"}
{"id": "3837781", "revid": "115578587", "url": "https://it.wikipedia.org/wiki?curid=3837781", "title": "Veneri di Parabita", "text": "Le veneri di Parabita sono due statuette di epoca preistorica che rappresentano donne: questo tipo di opere d'arte vengono chiamate veneri paleolitiche. Le statuette sono scolpite in osso di cavallo e hanno un'et\u00e0 di 12.000-14.000 anni. Sono conservate al Museo Archeologico Nazionale di Taranto.\nLe statuette sono state rinvenute nel 1965 dal prof. Giuseppe Piscopo e collaboratori, nella grotta ora denominata Grotta delle Veneri, situata in localit\u00e0 Monaci nel territorio del comune di Parabita, provincia di Lecce..\nLa statuetta pi\u00f9 grande misura 9 cm d'altezza, 2,1\u00a0cm di larghezza e 2,2\u00a0cm di spessore massimo, la statuetta pi\u00f9 piccola misura 6,1\u00a0cm d'altezza, 1,5\u00a0cm di larghezza e 1,2\u00a0cm di spessore massimo. Le statuette rappresentano donne in gravidanza: caratteristica peculiare dei due esemplari \u00e8 la posizione delle braccia poste sul ventre, caratteristica condivisa con analoghi esemplari rinvenuti a Kostienki, localit\u00e0 situata nel bacino del Don in Russia e ad Avdejevo, Ucraina.\nLe veneri di Parabita sono custodite nel Museo Archeologico Nazionale di Taranto (MArTA)."}
{"id": "3837787", "revid": "38120", "url": "https://it.wikipedia.org/wiki?curid=3837787", "title": "Tomin (personaggio)", "text": ""}
{"id": "3837794", "revid": "638792", "url": "https://it.wikipedia.org/wiki?curid=3837794", "title": "Gojira X Megaguirus - G sh\u014dmetsu sakusen", "text": ""}
{"id": "3837797", "revid": "461603", "url": "https://it.wikipedia.org/wiki?curid=3837797", "title": "Aydin Alakbarov", "text": ""}
{"id": "3837800", "revid": "47767", "url": "https://it.wikipedia.org/wiki?curid=3837800", "title": "Amisus", "text": ""}
{"id": "3837802", "revid": "123803559", "url": "https://it.wikipedia.org/wiki?curid=3837802", "title": "Porcellana dentale", "text": "La porcellana \u00e8 il materiale pi\u00f9 utilizzato in odontoiatria, soprattutto grazie al fatto che fornisce un'estetica eccellente, non ottenibile da nessun altro materiale.\nComposizione.\nLe porcellane per il settore dentale sono composte da feldspati (\"Alluminosilicati di potassio, sodio, calcio e bario che cristallizzano sia nel sistema monoclino che nel triclino\") per il 65% circa, da quarzo per il 25% circa, da ossidi di boro per il 7% circa e infine da altri ossidi in pochi punti percentuale. Una caratteristica importante della porcellana per il settore dentale, che la differenzia dalla porcellana domestica, \u00e8 l'assenza di caolino: un tempo veniva aggiunto prima della cottura per aumentare la lavorabilit\u00e0 del materiale, ma rende il prodotto finale pi\u00f9 opaco, effetto deleterio per un buon risultato estetico. La porcellana priva di caolino pu\u00f2 essere considerata come un vetro con inclusioni cristalline di silice (quarzo).\nCaratteristiche.\nLe principali caratteristiche delle porcellane per il settore dentale sono:\nCapsule e ponti.\nLe capsule sono corone protesiche (sostanzialmente simili a gusci) che ricoprono un dente troppo debole (ad esempio a causa di carie o fratture), che altrimenti rischierebbe di fratturarsi durante la masticazione.\nUn ponte dentale \u00e8 sempre un tipo di protesi dentaria fissa, come le capsule, che per\u00f2 serve a sostituire dei denti mancanti. Il ponte \u00e8 costituito da pi\u00f9 capsule: alcune rimpiazzano i denti mancanti, le pi\u00f9 esterne invece vengono cementate su due denti.\nCostruzione della capsula.\nLa realizzazione di una capsula avviene in 3 fasi:\nLa polvere di porcellana \u00e8 mescolata con acqua fino ad ottenere una colla. Con questa colla si ricopre il dado metallico su cui era stato precedentemente fatto aderire un sottile foglio di platino in modo da separare il dado dalla porcellana (il dado serve solo come base e per riprodurre la forma del dente). Per la precisione sul dado vengono applicati degli strati di colla diversi tra loro, in modo da ottenere un risultato estetico ottimale, che non sarebbe garantito con l'applicazione di un singolo strato. In genere gli strati applicati sono 3 e sono, in ordine dal pi\u00f9 interno al pi\u00f9 esterno, di una tonalit\u00e0 opaca, di una tonalit\u00e0 simile alla dentina e infine della tonalit\u00e0 dello smalto. Infine si compattano le polveri in modo da eliminare la maggior quantit\u00e0 possibile di acqua e massimizzare la densit\u00e0, affinch\u00e9 il ritiro durante la cottura sia minimo. La capsula alla fine di questo primo stadio \u00e8 nella forma di green o verde.\nLa capsula viene riscaldata lentamente e gradualmente durante l'ingresso nel forno in modo che l'acqua ancora presente venga eliminata prima di diventare vapore e in modo che i gas eventualmente presenti possano diffondere; infatti il vapore e, pi\u00f9 in generale, qualunque gas presente nel materiale prima della cottura possono provocare la rottura della capsula durante la cottura. Nel forno la capsula sinterizza in fase liquida, ovvero si forma del vetro fuso che fluisce tra le particelle di porcellana riempiendo i vuoti, tuttavia il materiale presenter\u00e0 comunque una porosit\u00e0 residua. In questa fase si ha una contrazione di volume anche del 20-30%.\nLa superficie della capsula viene smaltata in modo da ottenere una superficie lucida, regolare e impermeabile. Con l'operazione di smaltatura si rimedia alla porosit\u00e0 residua che \u00e8 rischiosa perch\u00e9 facilita la colonizzazione da parte dei batteri, l'ingresso di liquidi orali e l'accumulo di placca.\nProtesi dentali in metallo e ceramica.\nCome gi\u00e0 detto a proposito delle criticit\u00e0 della porcellana, una soluzione per sopperire alla scarsa resistenza a trazione e fragilit\u00e0 di questo materiale ceramico \u00e8 quella di utilizzare una struttura di supporto in lega metallica. Questa soluzione ha il pregio di essere estremamente longeva, tuttavia richiede un procedimento lungo e laborioso. Le leghe utilizzabili sono quelle ad alto punto di fusione, stelliti e leghe ad alto contenuto di palladio.\nLa realizzazione inizia con la modellazione in cera e la fusione a cera persa della struttura metallica, che verr\u00e0 rifinita inizialmente con il trapano e successivamente con speciali frese non inquinanti, in modo da ridurre eventuali spessori anomali e a migliorare la precisione anatomica.\nLa struttura metallica verr\u00e0 poi sabbiata (con ossido d'alluminio), detersa (mediante bollitura o vaporizzazione), asciugata: in questo modo \u00e8 pronta per l'ossidazione. \nLo strato di ossido \u00e8 necessario affinch\u00e9 vi sia adesione fra metallo e ceramica e viene generato sottoponendo la struttura metallica ad un ciclo termico senza creare il vuoto nella camera di cottura.\nUna volta ossidato il metallo, si prepara l'opaco miscelando polveri ceramiche con acqua distillata, ne vengono applicate solitamente due o tre mani e tra un'applicazione e la successiva il pezzo \u00e8 condensato (particolare procedimento con cui il pezzo \u00e8 sottoposto a vibrazioni) e cotto sotto vuoto.\nUna volta terminata la cottura dell'opaco, si passa alla stratificazione: tre diverse masse (colletto, dentina e smalto) sono fornite sotto forma di polveri come l'opaco, sono anch'esse miscelate con acqua, applicate sullo strato di opaco e cotte generalmente in un'unica soluzione, diversamente da quanto fatto per gli strati di opaco.\nA questo punto il manufatto \u00e8 inviato al clinico che ne verificher\u00e0 il rispetto di requisiti funzionali ed estetici, dopodich\u00e9 il dispositivo pu\u00f2 tornare in laboratorio dove \u00e8 sottoposto ad eventuali cotture di correzione e, qualora necessario, a lucidatura."}
{"id": "3837803", "revid": "638792", "url": "https://it.wikipedia.org/wiki?curid=3837803", "title": "Gojira X Mekagojira", "text": ""}
{"id": "3837806", "revid": "278830", "url": "https://it.wikipedia.org/wiki?curid=3837806", "title": "Gojira X Mothra X Mechagojira - T\u014dky\u014d SOS", "text": ""}
{"id": "3837808", "revid": "212348", "url": "https://it.wikipedia.org/wiki?curid=3837808", "title": "Azzio Caselli", "text": "Biografia.\nNacque a Reggio Emilia il 24 giugno 1847 da Telemaco e Luigia Cosmi. Dopo aver frequentato le scuole medie e il Liceo a Reggio Emilia, si iscrisse alla facolt\u00e0 di Giurisprudenza, poi medicina e chirurgia a Modena, indi a Bologna, in quel periodo \u00e8 gi\u00e0 assistente di Francesco Rizzoli, dalla quale venne espulso. Si laure\u00f2 infine a Napoli il 13 novembre 1869.\nTornato in Emilia venne nominato, il 26 giugno 1869, medico condotto del comune emiliano di Quattro Castella, per poi dimettersi il 24 maggio 1871. Divenne poi medico assistente e \"Primario Operatore\" supplente all'Ospedale di Reggio Emilia il 1\u00ba maggio 1871, per ricevere successivamente la nomina a \"Chirurgo Primario Operatore\" effettivo nello stesso ospedale nel 1873. In quell'anno vi fu un'epidemia di colera. Caselli fu nominato membro dell'Accademia Medica di Bologna rinunciando al posto di chirurgo presso l'Ospedale di Faenza. Nel 1874 ottenne la cattedera di Clinica Chirurgica e Medicina Operatoria presso l'Ospedale di Reggio Emilia e l'incarico di Consulente della Carit\u00e0, inoltre partecip\u00f2 al Congresso Freniatrico di Imola. Sempre nel 1874 diventa membro corrispondente dall'Accademia di Modena e insignito con il titolo di Cavaliere della Corona d'Italia.\nTra il 1875 e il 1876, su richiesta del Collegio degli Avvocati di Reggio Emilia, tenne un corso biennale di \"Anatomia topografica in rapporto alla medicina legale\". Esegu\u00ec nel 1876 un'operazione di tracheotomia, seguita, nel 1877, da un'operazione di gastroenterostomia. Nel 1878, dopo aver partecipato al Congresso di Pisa, esegu\u00ec un'operazione di ovariotomia in antisepsi all'Ospedale di Reggio Emilia, seguita, nel 1879, da un'operazione di laringo-faringectomia sulla paziente Giuseppina Casali. Ottenuta la libera docenza in Patologia Speciale Chirurgia nel 1881 partecip\u00f2 al congresso Medico Internazionale di Londra. Tra il 1881 e il 1882 ricevette la nomina a professore straordinario di Propedeutica e Patologia speciale dimostrativa e Direttore della clinica rispettiva nell'Universit\u00e0 di Genova. Dimessosi nel 1882 dall'ospedaale di Reggio Emilia tra il 1883 e il 1895 diresse, a titolo gratuito, il Pio Istituto dei Rachitici di Genova e nel 1884 fu nominato professore ordinario e direttore della Clinica Chirurgica Operativa a Genova. Nel 1886 oper\u00f2 all'orecchio il violinista genovese Camillo Sivori e nel 1887 Giuseppina Strepponi Verdi, moglie del compositore Giuseppe Verdi.\nNel 1892 venne nominato commendatore della Corona d'Italia e nel 1894, dei SS. Maurizio e Lazzaro. Nel 1897 vi fu uno sciopero degli studenti di Medicina, solidale al dott. Azzio Caselli, contro il provvedimento ministeriale che voleva metteva in comune i locali di Clinica Chirurgica Operativa con quelli di Patologia Chirurgica dimostrativa, provvedimento che in seguito fu revocato.\nIl decesso di Azzio Caselli avvenne il 18 ottobre 1898 al Bianino di Reggio Emilia. Azzio fu il penultimo di una dinastia di chirurghi, iniziata con suo nonno Antonio e terminata con suo figlio Arnoldo."}
{"id": "3837810", "revid": "1305772", "url": "https://it.wikipedia.org/wiki?curid=3837810", "title": "Pfeffer", "text": "Pfeffer pu\u00f2 fare riferimento a:"}
{"id": "3837811", "revid": "220075", "url": "https://it.wikipedia.org/wiki?curid=3837811", "title": "Inoue Yasushi", "text": ""}
{"id": "3837813", "revid": "3115", "url": "https://it.wikipedia.org/wiki?curid=3837813", "title": "Guillaume Guillon Lethi\u00e8re", "text": "Biografia.\nFiglio naturale di Marie-Fran\u00e7oise, donna di colore della Guadalupa, gi\u00e0 schiava affrancata, e di Pierre Guillon, procuratore del re, che lo riconobbe solo nel 1799, Guillaume mostr\u00f2 sin da piccolo una chiara predisposizione per la pittura. Ci\u00f2 indusse il padre a condurlo con s\u00e9 nel 1774 in Francia, all'et\u00e0 di 14 anni.\nSistemato all'inizio presso Jean-Baptiste Descamps, professore alla Scuola di Belle arti di Rouen, sotto il nome di \"Letiers\" (che in seguito egli cambi\u00f2 in \"Lethiers\" e quindi definitivamente in \"Lethi\u00e8re\"), il giovane mulatto fece in soli tre anni degli eccezionali progressi. Si trasfer\u00ec quindi a Parigi ed entr\u00f2 a 17 anni nello studio di Gabriel-Fran\u00e7ois Doyen, pittore del re e professore alla \"Scuola reale di pittura e scultura\", presso il quale rimase sino al 1786.\nProprio nel 1786 giunse al secondo posto nel Prix de Rome con il quadro \"\"La cananea ai piedi di Ges\u00f9\". Riprov\u00f2 due anni dopo e, pur non vincendo, ricevette un sussidio per andare a Roma a perfezionare il suo stile. Part\u00ec cos\u00ec per l'Italia. \nLe sue idee sulla pittura erano influenzate dall'aver visto tanti eminenti artisti sforzarsi per riportare la pittura stessa allo studio dell'antichit\u00e0; pertanto decise di seguire anch'egli questa impostazione. A Roma i suoi successi furono notevoli ed i suoi studi suscitarono un vivo apprezzamento anche in patria.\nTornato a Parigi nel 1791, consolid\u00f2 la sua fama con grandi opere e apr\u00ec uno studio in concorrenza con Jacques-Louis David, dal quale uscirono molti ottimi allievi, fra cui Isidore Pils.\nLa competizione con David fu aspra: nello studio di Lethi\u00e8re gli allievi vennero additati come rivoluzionari dell'arte e repubblicani, mentre in quello di David si diceva che essi enfatizzavano il classicismo del maestro. Ad un certo punto, anche a causa di una rissa con degli ufficiali, le cose non si misero bene per Lethi\u00e8re, che si vide chiudere l'atelier per ordine del governo e bandire da Parigi. Ma \u00e8 con l'appoggio costante dell'amico Lucien Bonaparte che il suo talento venne di nuovo ufficialmente riconosciuto, e nel 1811 egli fu nominato Direttore dell'Accademia di Francia a Roma. E quando il suo mandato ebbe termine gli fu rinnovato, sicch\u00e9 Lethi\u00e8re rest\u00f2 a dirigere l'Accademia di Villa Medici per altri dieci anni.\nNel 1818, mentre era ancora a Roma, fu nominato membro dell'Accademia di Belle arti di Parigi. Il re dapprima si oppose a questa nomina, probabilmente per le simpatie repubblicane di Lethi\u00e8re, ma in seguito fin\u00ec per approvarla.\nRientrato dunque in Francia, Lethi\u00e8re, nel 1818, ricevette la \"Legion d'Onore\" e l'anno seguente divenne professore alla Scuola di Belle arti di Parigi. Dipinse in quel periodo il quadro \"\"Brutus\", commissionatogli dal Bonaparte, che venne esposto al Louvre nel 1819.\nSi rec\u00f2 per quattro volte in Italia, in Inghilterra e in Spagna. Visit\u00f2 quest'ultimo Paese assieme a Lucien Bonaparte, con cui da tempo condivideva gli ideali repubblicani, per aiutarlo a collezionare opere d'arte di carattere storico.\nGuillaume Lethi\u00e8re si spense a Parigi nel 1832, a 72 anni.\nL'artista.\nGuillaume Lethi\u00e8re fu il primo uomo di colore ad imporsi nel mondo della pittura europea.\nEgli si espresse in un'ampia gamma di soggetti e di generi, pur restando fondamentalmente un artista neoclassico: tratt\u00f2 la pittura storica e il paesaggio con mano autorevole e dipinse anche l'architettura con grande abilit\u00e0. I suoi personaggi hanno movimento e dinamismo, ma a volte egli esager\u00f2 nei sentimenti, sia per la violenza, sia per una ricercata ingenuit\u00e0. Il suo tratto \u00e8 perfetto, pur non avendo molto carattere, ma i suoi colori appaiono spesso un po' spenti. Suo \u00e8 il quadro \"Il giuramento degli antenati\"\", nel quale ritrasse Alexandre P\u00e9tion e Jean-Jacques Dessalines, e che firm\u00f2 \"Lethi\u00e8re, nato in Guadalupa\". Offr\u00ec poi l'opera alla neonata Repubblica di Haiti.\nAllievi.\nElenco parziale"}
{"id": "3837823", "revid": "468892", "url": "https://it.wikipedia.org/wiki?curid=3837823", "title": "Corrigan (Stargate)", "text": ""}
{"id": "3837825", "revid": "729019", "url": "https://it.wikipedia.org/wiki?curid=3837825", "title": "Stazione di Kilcoole", "text": "La stazione di Kilcoole (in inglese \"Kilcoole halt\", in gaelico \"st\u00e1isi\u00fan Chill Chomghaill\") \u00e8 una stazione ferroviaria che fornisce servizio a Kilcoole, contea di Wicklow, Irlanda. Attualmente le linee che vi passano sono l'Intercity Dublino\u2013Rosslare e i treni locali del South Eastern Commuter. La stazione fu aperta il 30 ottobre 1855. \nLa stazione non \u00e8 dotata di alcun tipo di servizio d'assistenza e nemmeno di accesso per i disabili. Essendo l'ultima stazione della zona Short Hop, sulla ferrovia, ci sono fasce molto singolari di prezzi. Infatti un biglietto singolo verso la stazione di Balbriggan, che si trova a 69\u00a0km di distanza, costa meno di un terzo di quello per Gorey, che \u00e8 pi\u00f9 vicina, trovandosi a 64\u00a0km di distanza. I treni che passano per la stazione sono molto pochi e appartengono alle linee gi\u00e0 citate."}
{"id": "3837835", "revid": "468892", "url": "https://it.wikipedia.org/wiki?curid=3837835", "title": "Simpson (Stargate)", "text": ""}
{"id": "3837844", "revid": "1305772", "url": "https://it.wikipedia.org/wiki?curid=3837844", "title": "Ferdinando Gonzaga (disambigua)", "text": ""}
{"id": "3837845", "revid": "125019", "url": "https://it.wikipedia.org/wiki?curid=3837845", "title": "Naji Shawkat", "text": "Giovent\u00f9.\nNato da una famiglia arabizzata di origini turche o circasse ad al-Kut, dove suo padre - Shevket Pasci\u00e0 \u0100l Rif\u02bfat Bey - era governatore provinciale; ebbe tre fratelli: S\u0101\u02beib, Sam\u012b e Rif\u02bfat. Mentre concludeva il suo percorso scolastico liceale a Baghdad, suo padre fu eletto deputato al parlamento iracheno del 1909, in tal modo ebbe la possibilit\u00e0 di proseguire gli studi nella facolt\u00e0 di giurisprudenza di Istanbul.\nServizio militare.\nN\u0101j\u012b Shawkat era assistente del procuratore generale della citt\u00e0 irachena di al-Hilla quando scoppi\u00f2 la prima guerra mondiale, avvenimento che decret\u00f2 la fine della sua carriera di magistrato, perch\u00e9 il giovane raggiunse, col grado di ufficiale, i ranghi della riserva dell'esercito ottomano. Dopo due anni di servizio sul teatro vicino-orientale della I guerra mondiale in difesa dell'Iraq, Shawkat fu fatto prigioniero dall'avanzante esercito britannico nel marzo del 1917. Fu destinato quindi a un campo di prigionia indiano, dove, al pari di altri ufficiali arabi detenuti, gli fu offerta la scelta di riguadagnare la libert\u00e0 in cambio della sua partecipazione alla rivolta araba, offerta che venne prontamente accettata.\nPremierato.\nNel 1932 Shawkat fu chiamato dal re Faysal I per guidare una compagine ministeriale non partitica con la quale intendeva pacificare la tesa discussione politica scatenata nel Paese dal giugulatorio trattato anglo-iracheno del 1930, che aveva messo fine al mandato senza far conseguire un'autentica indipendenza al Paese. Per placare la forte opposizione ad esso e la campagna ostile al trattato in atto nell'Iraq, il governo di Shawkat impieg\u00f2 circa cinque mesi, al termine dei quali egli fu nominato ambasciatore dell'Iraq ad Ankara per l'ottima conoscenza che aveva della Turchia e per la perfetta conoscenza della lingua turca.\nQui coltiv\u00f2 importanti relazioni coi circoli governativi turchi, sviluppando un intenso sentimento di ammirazione per le realizzazioni laiche della Turchia di Atat\u00fcrk, che avevano sensibilmente modernizzato il Paese euro-asiatico."}
{"id": "3837846", "revid": "26630", "url": "https://it.wikipedia.org/wiki?curid=3837846", "title": "Societ\u00e0 Sportiva Juventus Stabia 1979-1980", "text": "Questa voce raccoglie le informazioni riguardanti la Societ\u00e0 Sportiva Juve Stabia nelle competizioni ufficiali della stagione 1979-1980.\nStagione.\nNella stagione 1979-1980 la Juve Stabia \u00e8 giunta al 7\u00ba posto nel campionato di Serie C2 girone D."}
{"id": "3837850", "revid": "125821425", "url": "https://it.wikipedia.org/wiki?curid=3837850", "title": "Richard Speck", "text": "Divenne ai suoi tempi assai noto negli Stati Uniti, per aver rapito, torturato, stuprato e pugnalato a morte otto allieve infermiere del \"South Chicago Community Hospital\" di Chicago il 14 luglio 1966.\nUna nona vittima, trovatasi per caso nell'abitazione dove avvenne il massacro, riusc\u00ec a nascondersi e ad avvertire gli inquirenti fornendo loro una descrizione dettagliata del criminale. Speck fu arrestato pochi giorni dopo grazie ad un tatuaggio con la scritta \"Born to raise Hell\" (nato per scatenare l'inferno).\nVenne accusato anche di tre altri omicidi, accusa dalla quale fu prosciolto per insufficienza di prove.\nSpeck venne condannato a morte, ma la Corte Suprema degli Stati Uniti d'America rivide il giudizio poco prima dell'esecuzione nel 1972, sicch\u00e9 egli mor\u00ec in carcere nel 1991.\nBiografia.\nInfanzia.\nRichard Benjamin Speck nacque a Kirkwood (Illinois), settimo degli otto figli di Benjamin Franklin Speck e Mary Margaret Carbaugh Speck. La famiglia si trasfer\u00ec a Monmouth, Illinois, poco tempo dopo la sua nascita. Speck e la sorella minore Carolyn (nata nel 1943) erano molto pi\u00f9 piccoli delle altre quattro sorelle e dei due fratelli maggiori. Uno dei fratelli maggiori di Speck, Robert, mor\u00ec all'et\u00e0 di 23 anni in un incidente d'auto nel 1952. Il padre lavorava come imballatore presso la Western Stoneware di Monmouth e in precedenza era stato un allevatore di bestiame. Speck era molto attaccato al padre, che mor\u00ec nel 1947 a causa di un infarto a 53 anni, quando lui aveva sei anni.\nQualche anno dopo, il 10 maggio 1950, sua madre si rispos\u00f2 con un assicuratore texano, Carl August Rudolph Lindberg, che aveva conosciuto durante un viaggio in treno a Chicago. Lindberg era un forte bevitore, con svariati precedenti penali per rissa e guida in stato di ebrezza, ed era l'opposto del padre di Speck, astemio e gran lavoratore. Speck e Carolyn andarono a stare per qualche mese dalla sorella sposata Sara Thornton a Monmouth, poi raggiunsero la madre e Lindberg nel paesino rurale di Santo (Texas), vicino a Fort Worth.\nAdolescenza e primi crimini.\nDopo un anno trascorso a Santo, Richard Speck si trasfer\u00ec insieme alla madre, al patrigno e alla sorella Carolyn, nella zona orientale di Dallas, Texas, dove vissero in dieci indirizzi diversi in quartieri poveri per i successivi dodici anni. Richard cominci\u00f2 a provare sempre pi\u00f9 risentimento nei confronti del patrigno spesso ubriaco e assente, che lo vessava psicologicamente con insulti e denigrazioni di vario genere. Speck, studente di poco profitto che sebbene ne avesse bisogno, si vergognava di portare gli occhiali, cambi\u00f2 diverse scuole a Dallas. Abbandon\u00f2 gli studi poco tempo dopo il suo sedicesimo compleanno. Aveva cominciato a bere alcolici all'et\u00e0 di 12 anni e arrivato ai 15, era ubriaco quasi ogni giorno. Fu arrestato per la prima volta nel 1955, all'et\u00e0 di tredici anni, seguirono dozzine di altri arresti per reati minori nei successivi otto anni.\nDal 1960 al 1963 lavor\u00f2 come operaio in una fabbrica della 7 Up di Dallas. Nell'ottobre 1961, Speck conobbe la quindicenne Shirley Annette Malone. I due si frequentarono e dopo tre settimane, la ragazza rimase incinta. Si sposarono il 19 gennaio 1962. Il 5 luglio 1962 nacque la sua prima figlia, Robbie Lynn, mentre Speck stava scontando una condanna in carcere di 22 giorni per disturbo della quiete pubblica.\nNel luglio 1963, Speck fu nuovamente arrestato per aver rubato e incassato un assegno di 44 dollari che apparteneva a un suo collega. Rapin\u00f2 anche un negozio di alimentari, rubando sigarette, birra e 3 dollari in contanti. Il ventunenne Richard Speck venne arrestato per rapina poco tempo dopo e fu condannato a tre anni di carcere. Usc\u00ec in libert\u00e0 condizionata dopo 16 mesi.\nUna settimana dopo, il 9 gennaio 1965, Speck minacci\u00f2 con un coltello una donna in un parcheggio, ma fugg\u00ec quando la vittima si mise a strillare. Sopraggiunta in loco in pochi minuti, la polizia lo arrest\u00f2 pochi isolati dopo. Speck torn\u00f2 quindi in carcere, ma usc\u00ec dopo soli sei mesi, il 2 luglio 1965.\nSuccessivamente, lavor\u00f2 come autista di camion per la Patterson Meat Company ma ebbe sei incidenti prima di essere licenziato per non essersi presentato al lavoro. Nel dicembre 1965, su raccomandazione della madre, Speck (che all'epoca si era separato dalla moglie) si mise con una donna divorziata di 29 anni, ex-wrestler professionista. Nel gennaio 1966, la prima moglie di Speck chiese il divorzio. Lo stesso mese, Speck accoltell\u00f2 un uomo durante una rissa. Fu condannato a tre giorni di carcere e al pagamento di una multa di 10 dollari.\nIl 6 marzo 1966, Speck rapin\u00f2 un altro negozio di alimentari, rubando 70 pacchetti di sigarette per poi rivenderli. Poi fugg\u00ec in autobus a Chicago, Illinois.\nInizialmente and\u00f2 a stare da sua sorella Martha Thornton e dalla sua famiglia a Chicago per qualche giorno, per poi fare ritorno alla sua citt\u00e0 natale di Monmouth, Illinois, dove si stabil\u00ec da alcuni vecchi amici di famiglia. Il fratello di Speck, Howard, era un falegname e gli trov\u00f2 lavoro nella zona. Speck si infuri\u00f2 quando venne a sapere che la sua ex moglie si era risposata due giorni dopo aver ottenuto il divorzio da lui. Ricominci\u00f2 a bere pesantemente.\nIl 3 aprile, la signora Virgil Harris, 65 anni e residente a Monmouth, fece ritorno a casa a notte fonda e trov\u00f2 in casa un ladro che stava svaligiando l'appartamento. L'uomo la minacci\u00f2 con un coltello, la leg\u00f2 e la violent\u00f2 e poi fugg\u00ec con la refurtiva.\nUna settimana dopo, Mary Kay Pierce, trentaduenne cameriera in un bar di Monmouth, fu vista per l'ultima volta alle 12:45 del 9 aprile. Il suo corpo fu ritrovato il 13 aprile. Era stata uccisa da una coltellata all'addome che le aveva perforato il fegato.\nSpeck era solito frequentare il locale dove lavorava la vittima, il Frank's Place, cos\u00ed la polizia di Monmouth lo interrog\u00f2 circa la morte della Pierce e gli chiese di rimanere in citt\u00e0 a disposizione per altri eventuali interrogatori. Quando il 19 aprile la polizia si present\u00f2 all'albergo dove soggiornava Speck, il Christy Hotel, per continuare le indagini, gli agenti scoprirono che l'uomo aveva lasciato l'hotel poche ore prima dicendo che si recava in lavanderia. Perquisendo la sua stanza furono rinvenuti i gioielli e una radio rubati dalla casa di Mrs. Virgil Harris. Speck era fuggito nuovamente a Chicago facendo perdere le sue tracce.\nOmicidio delle otto allieve infermiere.\nMercoled\u00ec 13 luglio 1966, dopo aver passato tutto il giorno a sbronzarsi in vari bar di Chicago, Speck conobbe la cinquantatreenne Ella Mae Hooper in un locale. La port\u00f2 a casa sua, la stupr\u00f2 e le rub\u00f2 la pistola calibro .22 che la donna teneva nella borsetta.\nAlle 23 del 13 luglio 1966, Speck si rec\u00f2 al numero 2319 di E. 100th Street nel quartiere South Deering di Chicago, dove era in funzione un dormitorio per allieve infermiere. Si fece aprire la porta da una delle ragazze minacciandola con la pistola che aveva rubato alla Hooper e poi, armato di un coltello, tortur\u00f2 e uccise Gloria Davy, Patricia Matusek, Nina Jo Schmale, Pamela Wilkening, Suzanne Farris, Mary Ann Jordan, Merlita Gargullo e Valentina Pasion. Speck, che in seguito avrebbe dichiarato di essere stato sotto l'influsso di alcol e droghe, potrebbe aver inizialmente pianificato di rapinare semplicemente le donne, ma poi la situazione gli sarebbe scappata di mano. Speck tenne prigioniere le ragazze in una stanza per ore, facendole uscire dalla stessa una per volta, pugnalandole o strangolandole a morte, per poi violentare e uccidere l'ultima vittima, Gloria Davy. Una delle ragazze, Corazon Amurao, riusc\u00ed a salvarsi nascondendosi sotto un letto. Speck potrebbe aver perso il conto del numero delle donne che vivevano nell'appartamento durante la sua furia omicida. La Amurao rimase nascosta fino alle 6 di mattina circa.\nLe impronte digitali rinvenute sulla scena dei delitti combaciarono con quelle di Speck.\nDue giorni dopo la strage, Speck fu identificato da un uomo di nome Claude Lunsford. Speck, Lunsford, e un altro uomo avevano bevuto insieme un bicchiere la sera del 15 luglio sulla scala antincendio dello Starr Hotel al n. 617 W. Madison. Il 16 luglio, Lunsford vide un identikit del probabile assassino su un giornale e telefon\u00f2 alla polizia, dopo aver invitato Speck nella sua stanza per un'altra bevuta allo Starr Hotel. La polizia, tuttavia, non rispose alla chiamata anche se esistono i tabulati telefonici che dimostrarono che venne fatta. Quella sera Speck tent\u00f2 il suicidio, e un dipendente dello Starr Hotel chiam\u00f2 un'ambulanza verso mezzanotte. Speck fu trasportato al Cook County Hospital. All'ospedale, Speck fu riconosciuto dal Dr. LeRoy Smith, un medico chirurgo di 25 anni, che aveva letto un articolo di giornale circa il tatuaggio \"Born To Raise Hell\" del criminale. Fu chiamata la polizia, e Speck fu arrestato.\nConfessione.\nSpeck disse di non ricordarsi nulla degli omicidi, ma risult\u00f2 che aveva confessato tutto al dottor LeRoy Smith al pronto soccorso del Cook County Hospital. Smith non fu chiamato a testimoniare, perch\u00e9 l'ammissione di colpa era avvenuta mentre Speck era sotto sedazione. Il giudice della Corte Suprema dell'Illinois John J. Stamos, decise che la confessione di Speck in ospedale non era necessaria, dato che c'era un testimone oculare dei crimini (Corazon Amurao). Speck confess\u00f2 gli omicidi per la prima volta in pubblico solo nel 1978 quando parl\u00f2 con il giornalista del \"Chicago Tribune\" Bob Greene. In un'intervista filmata nella prigione Stateville Correctional Center nel 1988, Speck raccont\u00f2 in dettaglio i brutali omicidi. Disse ancora che quella sera era drogato, ma aggiunse anche che \"avrebbe benissimo potuto farlo anche da sobrio\".\nProcesso e condanna.\nIl processo a Speck ebbe inizio il 3 aprile 1967 a Peoria, Illinois. In aula, Speck venne riconosciuto dall'unica allieva infermiera sopravvissuta all'eccidio, Corazon Amurao. Quando alla Amurao fu chiesto di identificare il killer delle sue compagne, la ragazza si alz\u00f2 dalla sedia dal banco dei testimoni, si posizion\u00f2 direttamente davanti a Speck e lo indic\u00f2 con il dito, quasi toccandolo, e disse: \u00ab\u00c8 questo l'uomo\u00bb.\nIl 15 aprile, dopo 49 minuti di delibera, la giuria trov\u00f2 Speck colpevole dei reati ascrittigli e raccomand\u00f2 la pena di morte. Il 5 giugno, il giudice Herbert J. Paschen condann\u00f2 Speck alla sedia elettrica, ma sospese l'applicazione della pena in vista dell'appello. La Corte Suprema dell'Illinois conferm\u00f2 la condanna il 22 novembre 1968.\nNel 1972 la pena venne commutata in ergastolo. Il 21 novembre 1972, a Peoria, il giudice Richard Fitzgerald ri-condann\u00f2 Speck a 1.200 anni di prigione, con un minimo di 400 anni da scontarsi in carcere.\nDetenzione.\nIncarcerato presso lo Stateville Correctional Center a Crest Hill (Illinois), a Speck fu affibbiato il soprannome \"Birdman\" in riferimento al film \"L'uomo di Alcatraz\", dato che egli cominci\u00f2 a tenere un paio di passeri nella sua cella. Veniva descritto come un solitario che collezionava francobolli e amava ascoltare musica. Tuttavia, Speck non era un detenuto modello; fu spesso sorpreso ad assumere droghe o a distillare moonshine.\nSpeck non gradiva la stampa, e concesse una sola intervista, nel 1978 a Bob Greene, giornalista del \"Chicago Tribune\". Durante l'intervista, egli confess\u00f2 pubblicamente gli omicidi per la prima volta, e disse di ritenere che sarebbe uscito di prigione circa nel \"2000\" e che sperava di poter aprire un negozio di alimentari.\nSpeck disse che all'epoca del massacro \"non aveva sentimenti\", ma che ora le cose erano cambiate. Si disse dispiaciuto per i parenti delle vittime e aggiunse che se il fatto fosse accaduto oggi, probabilmente avrebbe solo rapinato le ragazze e non le avrebbe uccise.\nNel suo libro \"La storia vera del primo cacciatore di serial killer americano\" (\"Mind Hunter: Inside FBI\u2019s Elite Serial Crime Unit\"), John E. Douglas del dipartimento scienze comportamentali dell'FBI, riport\u00f2 un episodio accaduto in carcere che Speck gli aveva raccontato durante un'intervista: \"Lui aveva trovato un uccellino ferito a un'ala e lo aveva curato nella sua cella nutrendolo con un contagocce. Quando il passero si riprese, Speck gli leg\u00f2 uno spago a una zampetta e lo tenne sulla spalla come animale da compagnia. A un certo punto, una guardia gli disse che non era consentito tenere animali. \u00abNon posso tenerlo?\u00bb rispose Speck, poi gett\u00f2 l'uccellino in un ventilatore d'acciaio, e il volatile fin\u00ec smembrato all'istante. Inorridito, il secondino disse: \u00abPensavo ti piacesse quell'uccello\u00bb, e Speck rispose: \u00abInfatti... ma se non posso averlo io, nessuno pu\u00f2\u00bb.\"\nVideo in carcere.\nNel maggio 1996, il giornalista televisivo di Chicago Bill Kurtis ricevette una videocassetta registrata nello Stateville Correctional Center nel 1988 da una fonte anonima. Nel video si vedevano scene esplicite di sesso tra carcerati, spaccio e consumo di droghe e circolazione di denaro tra i prigionieri dentro le mura del carcere; in una scena in particolare si vede Richard Speck che pratica sesso orale su un detenuto di colore, mentre consuma grandi quantit\u00e0 di cocaina, sfila in mutandine di seta e mostra di avere un seno femminile (presumibilmente frutto di un trattamento a base di ormoni) dichiarando quanto gli piaccia essere posseduto da uomini. Una voce fuori campo chiede a Speck se \u00e8 stato lui ad uccidere le infermiere, e lui risponde: \u00abCerto che l'ho fatto\u00bb. Interrogato sul perch\u00e9, egli replic\u00f2 scherzando: \u00abSemplicemente non era la loro serata\u00bb. Aggiunse inoltre di non essersi pentito dopo tutti questi anni, e concluse descrivendo in dettaglio cosa si prova a strangolare una persona: \u00abNon \u00e8 come in tv... ci vogliono oltre tre minuti e bisogna essere molto forti\u00bb.\nMorte.\nSpeck mor\u00ec in carcere a causa di un infarto il 5 dicembre 1991, alla vigilia del suo cinquantesimo compleanno.\nLa sorella di Speck, temendo che la sua tomba potesse essere vandalizzata, decise di farlo cremare, e le sue ceneri furono disperse in una localit\u00e0 segreta.\nRiferimenti nella cultura di massa.\nRitenuto clamoroso, il caso ha ispirato diversi artisti, ad esempio il regista K\u014dji Wakamatsu (film \"Angeli violati\", 1967) e il film \"Dieci minuti a mezzanotte\" (\"10 to Midnight\") del 1983 con Charles Bronson. Inoltre, il regista Ryan Murphy ne ha tratto ispirazione per realizzare una sottotrama nella prima stagione della serie televisiva \"American Horror Story\", e il suo personaggio, interpretato da Jack Erdie, viene intervistato nel nono episodio della prima stagione della serie televisiva \"Mindhunter\".\nLa figura di Richard Speck \u00e8 anche protagonista dello sfondo storico dell'episodio della quinta stagione di \"Mad Men\" intitolato \"Sconosciuti alla porta\" (\"Mystery Date\").\nSpeck \u00e8 citato nel discorso contro il P.I.L. di Robert Kennedy del marzo 1968 tenuto all'Universit\u00e0 del Kansas.\nNel 1976, \u00e8 stato prodotto \"Born for Hell\", film sul massacro delle otto infermiere, ambientato in Irlanda del nord e avente per protagonista un reduce del Vietnam. Uscito in Italia con il titolo \"E la notte si tinse di sangue\", vede Leonora Fani nella parte di Jenny, una delle infermiere.\n\"Chicago Massacre: Richard Speck\" \u00e8 un film horror del 2007 scritto e diretto da Michael Feifer. Il film, presentato in anteprima al Beverly Hills Film Festival del 2007, \u00e8 basato sui crimini dell'assassino di massa di Chicago Richard Speck e vede Corin Nemec nei panni di Speck.\nIl brano \"What the Heck Richard Speck?: Eight Nurses You Wrecked\" dei Macabre contenuto nel disco \"Sinister Slaughter\" del 1993 \u00e8 incentrato sulla figura di Richard Speck."}
{"id": "3837854", "revid": "287204", "url": "https://it.wikipedia.org/wiki?curid=3837854", "title": "Saky\u014d Komatsu", "text": "Al pari di autori come Yasutaka Tsutsui e Shinichi Hoshi \u00e8 stato uno dei maggiori esponenti della letteratura fantascientifica giapponese. Come Yasutaka Tsutsui, si aggiudic\u00f2 nel corso della carriera sette premi Seiun (premio giapponese per le migliori opere fantasy e fantascientifiche) - quattro per il miglior romanzo, tre per il miglior racconto - nel 1971, 1973, 1974, 1976, 1978, 1983, 2007.\nHa collaborato (in un caso anche come regista) ad alcuni film tratti dai suoi scritti.\nBiografia.\nNato come Minoru \"Saky\u014d\" Komatsu ad Osaka il 24 gennaio 1931, si \u00e8 laureato all'Universit\u00e0 di Kyoto dove studiava Letteratura italiana."}
{"id": "3837855", "revid": "1543377", "url": "https://it.wikipedia.org/wiki?curid=3837855", "title": "Domnall III di Strathclyde", "text": "Biografia.\nDomnall \u00e8 quasi certamente il re a cui rese visita Cathr\u00f3e di Metz. La \"Vita\" di quest'ultimo santo dichiara che Cathr\u00f3e era un parente di Domnall. La visita dovrebbe essere avvenuta fra il 941 ed 946, e questo significherebbe che Domnall era re gi\u00e0 prima del 941. Questo fatto creerebbe delle discordanze storiografiche, perch\u00e9 le \"Anglo-Saxon Chronicle\" stabiliscono che nel 945 re Eadmund d'Inghilterra \"devast\u00f2 l'intera Cumbria affidandola poi a M\u00e1el Coluim, re di Scozia, a condizione che egli lo aiutasse in terra e in mare\". L'unica possibilit\u00e0 \u00e8 che, per prima cosa , una fonte sia errata; secondariamente, che Strathclyde fosse un regno diviso; in terza ipotesi, che Malcolm I di Scozia (M\u00e1el Coluim mac Domnaill) possa aver ceduto il regno a Domnall poco prima che questi abbia ricevuto la visita di Cathr\u00f3e, l'anno successivo; ovvero che M\u00e1el Coluim era divenuto un monarca che aveva assoggettato Domnall. In ogni caso \u00e8 degno di nota che la campagna di Edmund I in Cumbria \u00e8 legata alla caduta di Dunmail, citato come \"ultimo re di Cumbria\".\nEgli viene citato come \"Domnall m. Eogain, r\u00ed Bretan\" (re dei britanni) negli \"Annali dell'Ulster\", che annotano la sua morte nel 975 durante un pellegrinaggio. La fonte gallese nota come \"Brut y Tywysogion\", che lo cita come \"Dunguallon\", conferma che Domnall part\u00ec effettivamente per un pellegrinaggio a Roma Risulta comunque possibile che Damnall abbia rassegnato le dimissioni qualche tempo prima del 971. Domnall deve aver fatto il pellegrinaggio ben prima della sua morte, perch\u00e9 Florence di Worcester ci dice che nel 973 il re di Cumbria era M\u00e1el Coluim I di Strathclyde, inoltre, \u00e8 il figlio di Domnall, Amdarch, che \u00e8 stato indicato, da fonti scozzesi, come l'assassino del re scozzese Cuil\u00e9n nel 971."}
{"id": "3837856", "revid": "125265095", "url": "https://it.wikipedia.org/wiki?curid=3837856", "title": "Chiesa missionaria del copimismo", "text": "La Chiesa missionaria del Copimismo () \u00e8 una religione fondata da Isak Gerson e ufficialmente riconosciuta dalla Svezia.\nDescrizione.\nI seguaci della religione sono chiamati Copimisti, nome derivato dalle parole inglesi \"copy me\", che significa \u201ccopiami\u201d. Un Copimista \u00e8 una persona che ha la convinzione filosofica che tutte le informazioni dovrebbero essere distribuite liberamente e senza restrizioni. Questa filosofia si oppone alla monopolizzazione della conoscenza in tutte le sue forme (come il copyright e ogni forma di propriet\u00e0 intellettuale) e incoraggia la pirateria di ogni genere, ad esempio di musica, film, spettacoli televisivi e software. Nella sua enfasi spirituale che immagina l'atto di copiare come un ideale, il Copimismo condivide valori con le tradizioni estetiche cinesi, in cui \"la copia \u00e8 valutata non solo come uno strumento di apprendimento (come \u00e8 in Occidente), ma come un qualcosa di artisticamente indipendente\", un concetto chiamato anche duplitecture.\nSecondo la Chiesa, \"Nella nostra convinzione, la comunicazione \u00e8 sacra\". Nessuna credenza in qualche forma di divinit\u00e0 o fenomeno soprannaturale, a parte quella nell'entit\u00e0 chiamata \"Kopimi\", \u00e8 menzionato sul sito web. CTRL + C e CTRL + V, i tasti di scelta rapida del computer per \"Copia\" e \"Incolla\", sono considerati simboli sacri. Alcuni gruppi considerano Kopimi un Dio, altri ritengono che sia un simbolo sacro e lo spirito che risiede in ogni essere vivente.\nI simboli sacri della Religione sono una lettera K all'interno di un triangolo e la coppia CTRL+C e CTRL+V che rappresentano l'atto di copiare e incollare. I riti si concludono con la formula \"copia e diffondi\" (in inglese Copy and Seed).\nStoria.\nIl 5 gennaio 2012, il Copimismo \u00e8 stato accettato dalla Svezia come una religione legittima.\nIl 28 aprile 2012 a Belgrado \u00e8 stato celebrato il primo matrimonio della Chiesa missionaria del Copimismo tra una ragazza rumena e un ragazzo italiano. Il capo della Chiesa Copimista \u00e8 stato presente come testimone durante la cerimonia."}
