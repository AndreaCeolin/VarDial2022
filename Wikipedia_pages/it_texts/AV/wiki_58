{"id": "3820813", "revid": "110157", "url": "https://it.wikipedia.org/wiki?curid=3820813", "title": "Chiesa di Maria Santissima del Carmine (Castellammare di Stabia)", "text": "La chiesa di Maria Santissima del Carmine \u00e8 una chiesa situata nel centro di Castellammare di Stabia; \u00e8 sede parrocchiale e regge anche la chiesa di San Francesco Saverio.\nStoria e struttura.\nLa costruzione di una prima chiesa risale al 1870 e la sua consacrazione avvenne nel 1872; nel 1935 una violenta alluvione colpi la citt\u00e0 stabiese portando notevoli danni anche alla chiesa, la quale fu completamente restaurata nel 1937, anno in cui fu elevata a parrocchia. Nel 1977 la vecchia struttura fu abbattuta e nel giro di poco tempo riedificata.\nLa facciata della chiesa si presenta divisa in due da una trabeazione: la parte inferiore, pi\u00f9 ampia rispetto a quella superiore, \u00e8 caratterizzata da tre lesene, che la dividono in tre parti, ognuna con portale d'ingresso e diverse finestre, precisamente due in quelle laterali ed una pi\u00f9 grande in quella centrale. La parte superiore invece reca semplicemente un lucernaio e termina a timpano; inglobata nella facciata \u00e8 il campanile. L'interno \u00e8 simile ad una grossa sala, soppalcata sul lato destro, per accogliere pi\u00f9 fedeli: sull'altare maggiore, tutto in travertino rosso, \u00e8 posta una tela del XIX secolo, dedicato alla Madonna del Carmine; il tabernacolo in argento, risalente al 1978, \u00e8 decorato con una raffigurazione della Sacra Famiglia. Tra le varie opere d'arte conservate nella chiesa e nei locali parrocchiali, si ricordano due vetrate a mosaico, in cristallo, del 1978, che raffigurano lo Spirito Santo e l'Eucaristia, opera di Salvatore Raino, le quattordici stazioni della Via Crucis in marmo, realizzate da Ugo Matania, una statua lignea di San Catello, del XIX secolo ed una tela raffigurante lo Sposalizio mistico di Santa Caterina, di Andrea Vaccaro."}
{"id": "3820815", "revid": "295921", "url": "https://it.wikipedia.org/wiki?curid=3820815", "title": "Edizioni Bianconi", "text": ""}
{"id": "3820829", "revid": "110157", "url": "https://it.wikipedia.org/wiki?curid=3820829", "title": "Chiesa di Santa Maria Maddalena (Brescia)", "text": "La chiesa di Santa Maria Maddalena era una chiesa di Brescia, situata a nord della chiesa di San Lorenzo. Costruita assieme all'attiguo monastero alla fine del XII secolo, \u00e8 stata demolita nell'Ottocento dopo la chiusura del complesso e la sua alienazione a privati. Sopravvissuto alla distruzione \u00e8 il muro perimetrale sud, che conserva ancora parte dell'originale ornamento quattrocentesco in cotto.\nStoria.\nLa chiesa e l'attiguo monastero vengono edificati fra il 1150 e il 1153 dalla comunit\u00e0 laica delle suore Umiliate di Gambara, in prossimit\u00e0 del fiume Garza che scorreva verso il territorio suburbano. La dedicazione a Maria Maddalena era coerente con i valori perseguiti dalla nuova comunit\u00e0 femminile, il cui ideale di vita penitente si fondava sull'operosit\u00e0 e sul disprezzo delle ricchezze.\nNel 1486 il complesso passa alla comunit\u00e0 maschile degli Umiliati, che intrapresero significative opere di restauro. Dopo lo scioglimento dell'ordine, decretato da papa Pio V nel 1571, chiesa e convento vengono affidati alle Monache Agostiniane del convento di Sant'Urbano, situato sulle pendici del colle Cidneo, che vi si trasferiscono.\nIl convento viene definitivamente soppresso nel 1797 e destinato ad accogliere l'Ospedale dei Pazzi, cio\u00e8 il manicomio maschile, come distaccamento del vicino Ospedale di San Luca, mentre la chiesa viene quasi completamente abbattuta nella seconda met\u00e0 dell'Ottocento. Nel 1847 la famiglia Bettoni Cazzago acquisisce dall'Ospedale la propriet\u00e0 degli ambienti del convento superstiti, tra cui le cantine, alcuni portici, le cucine, un cortile e alcuni altri locali di servizio. L'altare maggiore e la balaustra marmorea dell'edificio sacro, scampati alla demolizione, vengono trasferiti rispettivamente nell'oratorio della villa Bettoni a Razone e nella chiesa parrocchiale di Gargnano.\nAlla fine del Novecento, il giardino retrostante palazzo Bettoni Cazzago e l'area dello scomparso monastero vengono interessati dal progetto di riqualificazione della corsia del Gambero, progetto che porta all'inaugurazione, nel 1998, di piazza Bruno Boni, ricavata occupando lo slargo da tempo dismesso.\nArchitettura.\nUnico superstite della chiesa \u00e8 il muro perimetrale che la delimitava a sud, muro che oggi separa il sagrato della chiesa di San Lorenzo da piazza Bruno Boni. La muraglia, aperta solamente dall'ampio portale che permette oggi il passaggio, \u00e8 caratterizzata da una tessitura caotica di mattoni e conci di pietra locale, chiaramente molto antica. Si scorgono inoltre tracce delle antiche finestre, ormai schermate.\nSegno distintivo del reperto \u00e8 un'incompleta cornice in cotto ad archetti inflessi che orna il perimetro superiore della muraglia sul fronte sud, cornice che evidentemente decorava la linea di gronda del tetto lungo l'imposta delle falde. La cornice, tipicamente quattrocentesca, \u00e8 riconducibile ai lavori di ammodernamento del complesso promossi dagli Umiliati al loro ingresso nel 1486.\nOpere.\nLa documentazione fornita dalle guide artistiche antiche e dalle incisioni settecentesche relative a questo settore del centro storico contribuisce a delineare un'immagine attendibile della chiesa scomparsa che, pur nelle esigue dimensioni, era impreziosita da diverse opere d'arte.\nGiulio Antonio Averoldi, nella sua guida del 1700, annovera la chiesa di Santa Maria Maddalena fra i monumenti cittadini degni di visita, segnalando la presenza di un dipinto di Tommaso Bona con la \"Vergine annunciata\", una copia della \"Sant'Orsola e le vergini compagne\" del Moretto, forse eseguita da Luca Mombello, e una pala di Antonio Gandino raffigurante \"Sant'Apollonia\". All'altare maggiore era infine collocata una pala di Francesco Giugno con la \"Gloria di santa Maria Maddalena\", esaltata dallo studioso per gli effetti luministici e la capacit\u00e0 di resa sentimentale. Tutti questi dipinti sono oggi dispersi o perduti."}
{"id": "3820845", "revid": "125678262", "url": "https://it.wikipedia.org/wiki?curid=3820845", "title": "Eccidio di Buggerru", "text": "L'eccidio di Buggerru \u00e8 un episodio avvenuto in Sardegna nell'Iglesiente a Buggerru il 4 settembre 1904, dove, mentre era in corso uno sciopero a cui avevano aderito circa 2.000 lavoratori della miniera, l'esercito giunto sul posto inviato dalla prefettura, durante le operazioni di casermaggio venne aggredito con lanci di pietre dalla folla, i militari reagirono sparando sui manifestanti uccidendone due e ferendone 13, un ferito morir\u00e0 per le ferite riportate una settimana dopo in ospedale .\nAntefatti.\nLa relazione di Quintino Sella.\nNel 1867 i deputati sardi richiesero al Presidente del Consiglio Bettino Ricasoli un maggiore impegno dello Stato per alleviare le condizioni di miseria della popolazione sarda.\nIn seguito alla rivolta de Su Connotu che si manifest\u00f2 a Nuoro nell'aprile del 1868, a causa dell'approvazione di una norma che prevedeva la privatizzazione dei beni demaniali, fu istituita una commissione parlamentare di inchiesta presieduta da Agostino Depretis, e della quale faceva parte il deputato piemontese Quintino Sella. Il Sella, ingegnere minerario, svolse una relazione sulle condizioni dell'industria mineraria in Sardegna, pubblicata nel 1871, che costituisce un documento di straordinaria importanza per la conoscenza dell'argomento.\nNel corso di un viaggio durato 18 giorni il Sella, accompagnato dall'ingegnere Eugenio Marchese, direttore del distretto minerario della Sardegna, visit\u00f2 le principali miniere e gli stabilimenti metallurgici dell'isola. L'indagine del Sella, fra le altre cose, non manc\u00f2 di rilevare le disparit\u00e0 di trattamento economico tra i minatori sardi e quelli continentali, nonch\u00e9 la necessit\u00e0 di istituire una scuola per capi minatori e fonditori a Iglesias.\nCause scatenanti della rivolta.\nAgli inizi del '900 Buggerru veniva chiamato \"petite Paris\", ovvero \"piccola Parigi\", in quanto i dirigenti minerari che si erano trasferiti nel borgo minerario con le loro famiglie avevano ricreato un certo ambiente culturale. Troviamo Achille Georgiades, un greco di Costantinopoli arrivato in Sardegna nel 1903 per dirigere le miniere della \"Soci\u00e9t\u00e9 des mines de Malfidano\" di Parigi, la cui Sede operativa in Sardegna era Buggerru. C'era anche il francese Georges Perrier che gestiva un cinema; inoltre in paese vi erano anche un teatro ed un circolo riservato alla ristretta \u00e9lite dei dirigenti della societ\u00e0 francese.\nDall'altra parte c'erano i minatori che lavoravano in condizioni disumane, sottopagati e costretti a turni di lavoro massacranti, spesso vittime di incidenti mortali sul lavoro; questi erano organizzati nella \"Lega di resistenza di Buggerru\" che contava 4.000 iscritti.\nNel 1903 la Lega di Buggerru aveva partecipato con i suoi delegati al secondo congresso nazionale della Federazione dei minatori. I dirigenti della Lega erano due militanti socialisti, Giuseppe Cavallera e Alcibiade Battelli. Per cercare una risposta alle loro rivendicazioni, riguardanti l'incremento dei salari ed il miglioramento delle loro condizioni di vita e di lavoro, fu attuata un'ondata di scioperi che cominci\u00f2 dai primi mesi del 1904. Il 7 maggio si verific\u00f2 l'ennesimo incidente sul lavoro, che cost\u00f2 la vita a quattro minatori.\nL'eccidio.\nLa protesta si intensific\u00f2 nel mese di settembre, a seguito della circolare diramata il giorno 2 dall'ingegner Georgiades, dove si comunicava che, a partire dal giorno successivo, la pausa tra i due turni di lavoro, quello mattutino e quello pomeridiano, era ridotta di un'ora.\nLa reazione fu immediata e cominci\u00f2 lo sciopero dei minatori, che presentarono le loro istanze alla societ\u00e0 francese. La domenica del 4 settembre 1904, mentre la delegazione sindacale era in trattative, gli operai si erano riuniti, di fronte alla sede della direzione generale della miniera, in sostegno della delegazione sindacale. Nel frattempo i titolari della ditta chiamarono l'esercito, che fece fuoco sugli operai uccidendone tre e ferendone molti altri. La sparatoria avvenne perch\u00e9 l'ambiente dedicato alla falegnameria doveva essere sistemato per accogliere i militari dell'esercito. Il direttore Georgiades chiese agli stessi minatori per adoperarsi che si rifiutarono. Il gruppo di minatori presenti a Buggerru provenivano da vari paesi della Sardegna, ignoti i motivi, e un gruppo di questi si prest\u00f2 all'allestimento della falegnameria a camera per i militari. Appena questi iniziarono i lavori furono investiti da una sassaiola da parte degli altri operai minatori, fu allora che l'esercito apr\u00ec il fuoco.\nLe conseguenze e lo sciopero generale.\nQuesti fatti provocarono fortissime reazioni, l'11 settembre a Milano, per protestare contro la violenza manifestatasi a Buggerru, la Camera del lavoro approv\u00f2 una mozione per lo sciopero generale da organizzare in tutta Italia entro otto giorni.\nQualche giorno dopo, il 14 settembre a Castelluzzo in Provincia di Trapani, si verific\u00f2 un altro eccidio; durante una manifestazione dei contadini, che protestavano contro lo scioglimento di una riunione locale e l'arresto di un socialista, dirigente di una cooperativa agricola, i carabinieri avevano sparato sui contadini. Il 15 settembre a Sestri Ponente vi furono dei disordini per i fatti di Buggerru.\nLa reazione a questi fatti fu tale da portare in Italia al primo sciopero generale che si protrasse dal 16 al 21 settembre ed al quale aderirono i lavoratori italiani di tutte le categorie."}
{"id": "3820848", "revid": "1494169", "url": "https://it.wikipedia.org/wiki?curid=3820848", "title": "Sinovia", "text": ""}
{"id": "3820855", "revid": "123122478", "url": "https://it.wikipedia.org/wiki?curid=3820855", "title": "Abbazia di Reading", "text": "L'abbazia di Reading, ora in rovina, si trova al centro della citt\u00e0 di Reading nel Berkshire e fu fondata da Enrico I d'Inghilterra nel 1121.\nStoria.\nCome detto l'abbazia venne fondata per volere di Enrico I d'Inghilterra che la dot\u00f2 anche, oltre alle terre circostanti, di alcune altre terre del villaggio di Cholsey, che oggi appartiene all'Oxfordshire, aggiungendovene anche altre che il padre Guglielmo il Conquistatore aveva donato all'abbazia di Battle, dando a quest'ultima a titolo di risarcimento, dei terreni ad Apuldram nel Sussex.\nUna volta costruito l'edificio vi si stabilirono dei monaci francesi provenienti da Cluny appartenenti all'Ordine di San Benedetto insieme ad altri che vennero dal Priorato di Lewes del Sussex. L'abbazia venne dedicata alla Vergine Maria e a San Giovanni apostolo ed evangelista, il primo abate fu Hugh di Amiens che in seguito divenne Arcivescovo di Rouen e venne sepolto nella cattedrale omonima.\nL'abbazia sorgeva presso diversi fiumi che provvedevano ai trasporti e una banchina venne costruita lungo il fiume Kennet che con il suo flusso dava forza ai mulini ad acqua del convento che sorgevano per la maggior parte su un canale secondario del Kennet.\nQuando Enrico I mor\u00ec nel 1135 il suo corpo venne portato dalla Normandia fino a Reading dove venne sepolto in fronte all'altare maggiore, Enrico non fu la sola persona di sangue reale a esservi tumulata, lo seguirono anche la figlia Matilde d'Inghilterra (1102-1167), Guglielmo IX, conte di Poitiers (17 agosto 1153-aprile 1156), primo figlio di Enrico II d'Inghilterra ed Eleonora d'Aquitania e Costanza di York (1374 circa-29 novembre 1416) nipote di Edoardo III d'Inghilterra.\nIl fatto che la corona fosse cos\u00ec legata all'abbazia fece s\u00ec che essa diventasse un importante centro di pellegrinaggio e questo condusse denaro e donazioni rendendo il convento uno dei pi\u00f9 ricchi della Gran Bretagna con possedimenti anche lontani come nell'Herefordshire o in Scozia. L'abbazia possedeva anche diverse reliquie, circa 230, incluse le mani di San Giacomo. Anche il testo del famoso canto popolare \"Sumer is icumen in\" fu scritto per la prima volta nell'abbazia attorno al 1240 e il documento originale si trova oggi presso la British Library.\nAnche Enrico III d'Inghilterra trov\u00f2 di suo gradimento l'abbazia e vi veniva diverse volte l'anno trattenendosi a lungo. Nel convento avvenne anche l'incontro fra Enrico II d'Inghilterra e il Patriarca di Gerusalemme nel 1185 e molto pi\u00f9 tardi vi fu celebrato il matrimonio di Giovanni di Gand e Bianca di Lancaster nel 1359, quello di Edoardo IV d'Inghilterra ed Elisabetta Woodville nel 1464 e un incontro del Parlamento nel 1453.\nLa dissoluzione dei monasteri in Inghilterra voluta da Enrico VIII d'Inghilterra provoc\u00f2 il declino dell'abbazia e il suo ultimo priore Hugh Cook Faringdon (morto nel 1539) venne processato per alto tradimento, impiccato, sventrato e squartato, quindi appeso fuori dalle mura; dal 1895 \u00e8 stato dichiarato beato dalla Chiesa cattolica. Molte delle pietre, dei vetri e altro materiale vennero prelevati per essere riutilizzati altrove decretando il definitivo crollo del convento.\nCirca vent'anni dopo il consiglio cittadino decise d'istituire una nuova sede comunale aggiungendo un piano a quel che rimaneva del refettorio dell'\"hospitium\" (la tradizionale struttura che ospitava i pellegrini), mentre il piano inferiore era gi\u00e0 usato come scuola da circa settant'anni.\nPer altri duecento anni la nuova sistemazione funzion\u00f2, ma nel corso del XVIII secolo danni strutturali sempre pi\u00f9 ingenti costrinsero all'abbandono dei locali, che fu effettuato fra il 1785 e il 1786. I locali che avevano sede nell'abbazia vennero trasferiti nel nuovo Reading Town Hall.\nLa chiesa di San Giacomo e l'attuale Reading School vennero costruite su un'area parzialmente occupata dall'abbazia fra il 1837 e il 1840. Un'altra parte del terreno dell'abbazia venne comprato e vi furono costruiti i Forbury Gardens aperti nel 1861.\nQuel che rimane.\nUna buona parte dei muri portanti dei pi\u00f9 grandi edifici dell'abbazia resistono ancora, mentre della chiesa originale \u00e8 rimasto poco se non qualche frammento dei pilastri della torre centrale, insieme ai resti dei transetti e quello meglio conservato, seppur ne rimane poco, \u00e8 quello sud. Sempre partendo dal transetto meridionale si possono vedere ancora le rovine della sacrestia, della sala capitolare, il passaggio che portava all'Infermeria e il basamento del dormitorio. Di queste la sala capitolare con la sua abside, le tre entrate e gli archi delle tre grandi finestre \u00e8 quella che si presenta meglio, da l\u00ec si diparte il chiostro che \u00e8 attualmente un giardino privato.\nL'abbazia viene preservata da un ulteriore deterioramento tramite lavori periodici che dal 2008 al 2009 hanno portato alla chiusura dapprima di alcune parti e poi di tutta la struttura e dal 2013 sarebbe dovuto partire un ingente e costoso piano di restauro."}
{"id": "3820863", "revid": "1305772", "url": "https://it.wikipedia.org/wiki?curid=3820863", "title": "Taganskij", "text": "Il quartiere Taganskij () \u00e8 un quartiere di Mosca sito nel Distretto Centrale. Si trova a sud-est del centro storico, sulla sponda sinistra (settentrionale) della Moscova.\nLe prime aree abitate del quartiere comparvero tra il XIV ed il XV secolo, espandendosi da ovest verso est a seguito della fondazione, nel XIII secolo dei cantieri Krutitskoe. Nel XVIII secolo la zona ospitava una serie di insediamenti artigiani e contadini (le \"sloboda\"), nonch\u00e9 la \"Rogo\u017eskaja sloboda\", centro dei \"Vecchi credenti\".\nIl nome deriva dalla \"sloboda\" artigianale di Tagan, sita oltre la Jauza, dove si concentravano fabbri specializzati nella lavorazione del rame e da cui si rifornivano gli \"Strel'cy\"."}
{"id": "3820865", "revid": "131358", "url": "https://it.wikipedia.org/wiki?curid=3820865", "title": "Campione d'inverno", "text": ""}
{"id": "3820869", "revid": "86599", "url": "https://it.wikipedia.org/wiki?curid=3820869", "title": "320P/McNaught", "text": "320P/McNaught \u00e8 una cometa periodica scoperta il 2 settembre 2004, \u00e8 anche la quindicesima cometa scoperta dall'astronomo Robert H. McNaught.\nLa cometa non \u00e8 osservata al passaggio del perielio del 2010 e del 2021 perch\u00e9 mal posizionata: il suo periodo di rivoluzione, prossimo ai 5 anni e mezzo, fa s\u00ec che possa essere osservata solo ogni due passaggi al perielio.\nUn'altra caratteristica della sua orbita \u00e8 di avere una MOID molto piccola sia con la Terra, tanto che nel luglio 2048 i due corpi celesti passeranno a poco pi\u00f9 di 4 milioni di km di distanza, che col pianeta Giove con cui ha avuto un incontro ravvicinato nel 2002 e uno ancora pi\u00f9 serrato il 25 ottobre 1990 i due corpi celesti arrivarono a sole 0,0415 au, pari a poco pi\u00f9 di 6 milioni di km ."}
{"id": "3820873", "revid": "287204", "url": "https://it.wikipedia.org/wiki?curid=3820873", "title": "27556 Williamprem", "text": "27556 Williamprem \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4768930\u00a0UA e da un'eccentricit\u00e0 di 0,0503830, inclinata di 4,38264\u00b0 rispetto all'eclittica."}
{"id": "3820878", "revid": "585241", "url": "https://it.wikipedia.org/wiki?curid=3820878", "title": "Constantine Leichoudes", "text": ""}
{"id": "3820879", "revid": "287204", "url": "https://it.wikipedia.org/wiki?curid=3820879", "title": "Nissan Motors Football Club 1988-1989", "text": "Questa voce raccoglie le informazioni riguardanti il Nissan Motors Football Club nelle competizioni ufficiali della stagione 1988-1989.\nStagione.\nNella stagione 1988-89 il Nissan Motors ebbe modo di prevalere in tutti i trofei a cui era iscritto: dopo aver sconfitto nettamente il Toshiba in finale di Japan Soccer League Cup, la squadra giunse fino alla finale di Coppa dell'Imperatore dove prevalse sul Fujita grazie a due reti segnate nei tempi supplementari. In campionato il Nissan Motors concluse il girone di andata a punteggio pieno, ottenendo un corposo distacco sulle altre inseguitrici; subito dopo il giro di boa la squadra accus\u00f2 un calo di rendimento che permise un avvicinamento da parte delle altre concorrenti, fra cui lo Yamaha Motors, che dopo aver inflitto la prima sconfitta stagionale al Nissan Motors, ridusse lo svantaggio fino a tre punti. Vincendo le ultime tre gare, il Nissan Motors pot\u00e9 infine mettere le mani sul primo titolo nazionale, ratificato con un turno di anticipo.\nMaglie e sponsor.\nLe divise, prodotte dall'Adidas, recano sulla parte anteriore della maglia (della quale viene ripristinato il motivo ornamentale della stagione 1986-87) una scritta Nissan color oro."}
{"id": "3820883", "revid": "226458", "url": "https://it.wikipedia.org/wiki?curid=3820883", "title": "Alfa Romeo 950", "text": "L\u2019Alfa Romeo 950 \u00e8 stato un autocarro prodotto dall'Alfa Romeo dal 1954 al 1958.\nIl modello derivava direttamente dall'Alfa Romeo 900, di cui era l'evoluzione. I due autocarri erano molto simili, e la pi\u00f9 importante diversit\u00e0 che li contraddistingueva era la presenza di un finestrino posteriore nella cabina di guida. Il modello fu sostituito nel 1958 da un autocarro radicalmente differente, l'Alfa Romeo Mille."}
{"id": "3820898", "revid": "831312", "url": "https://it.wikipedia.org/wiki?curid=3820898", "title": "Rafael Valls", "text": "Carriera.\nDopo alcune stagioni tra gli \u00e9lite 2, gareggia da stagista nel 2007 e nel 2008 presso la Relax-GAM prima e la Scott-American Beef poi. Nel 2008 e nel 2009 partecipa alla prova in linea Under-23 dei campionati del mondo; nel 2008 si impone inoltre nel Circuito del Guadiana e in una tappa della Vuelta a Palencia.\nPassa professionista all'inizio del 2009 con la formazione Continental Burgos Monumental-Castilla y Le\u00f3n. L'anno dopo si trasferisce alla Footon-Servetto: con questa squadra ottiene il primo successo da professionista, in una tappa al Tour de San Luis in Argentina; partecipa inoltre al Tour de France 2010, ottenendo un secondo posto nella frazione con arrivo a Station des Rousses, e al Giro d'Italia 2011.\nNel 2012 si accasa tra le file del team Vacansoleil-DCM, dove rimane per 2 stagioni senza cogliere alcun risultato di rilievo. Nel 2014 si trasferisce alla Lampre e nelle 2 stagione di permanenza si aggiudica una tappa e la classifica generale del Tour of Oman nel 2015. Nel 2016 si accasa alla squadra belga della Lotto-Soudal, ma non coglie alcun risultato importante. Nel 2018 cerca fortuna in Movistar: l'anno successivo torna al successo vincendo la Prueba Villafranca de Ordizia. "}
{"id": "3820899", "revid": "1014932", "url": "https://it.wikipedia.org/wiki?curid=3820899", "title": "Giorgio Zanchini", "text": "Biografia.\nLaureato in Giurisprudenza all'Universit\u00e0 della Sapienza di Roma, si \u00e8 specializzato in giornalismo e comunicazioni di massa alla Libera universit\u00e0 internazionale degli studi sociali Guido Carli (Luiss) di Roma. \nNel dicembre 1996 entra alla Rai per concorso. Ha lavorato al Giornale Radio Rai, a Radio 1, dal 2010 al 2014 a Radio 3, dal 2014 nuovamente a Radio 1. Ha condotto \"Il baco del millennio\", \"Radio anch'io\" (nella quale \u00e8 rientrato alla conduzione il 30 giugno 2014), e fino al 24 maggio 2014 \"Tutta la citt\u00e0 ne parla\", su Radio 3. Conduce la trasmissione \"Quante storie\" su Rai Tre, stagione 2019-2020, trasmissione condotta nelle tre stagioni precedenti da Corrado Augias, e dall'ottobre 2021, su Rai Tre, la trasmissione \"Rebus\", con Corrado Augias. In precedenza ha condotto un talk show sulla spiritualit\u00e0, \"Il cielo e la terra\", sempre su Rai 3, e uno speciale sulla lettura su Rai 5. Si occupa in particolare di giornalismo radiofonico, giornalismo culturale e giornalismo anglosassone. Tiene lezioni e seminari sul giornalismo in diverse Universit\u00e0 e Master. \nCon Lella Mazzoli \u00e8 il direttore del Festival del giornalismo culturale.\n\u00c8 vicedirettore della rivista \"I diritti dell'Uomo, cronache e battaglie\". \nFa parte del comitato scientifico de Problemi dell'Informazione."}
{"id": "3820900", "revid": "1573940", "url": "https://it.wikipedia.org/wiki?curid=3820900", "title": "Paulamys naso", "text": "Il ratto dal naso lungo di Paula (Paulamys naso ) \u00e8 l'unica specie del genere \"Paulamys\" (), endemica dell'Isola di Flores.\nDescrizione.\nRoditore di piccole dimensioni, con lunghezza della testa e del corpo di 164\u00a0mm, la lunghezza della coda di 117\u00a0mm, la lunghezza del piede di 39,3\u00a0mm, la lunghezza delle orecchie di 24,2\u00a0mm e un peso fino a 122\u00a0g.\nIl cranio presenta un rostro molto allungato e una scatola cranica ovale.\nSono caratterizzati dalla seguente formula dentaria:\nLa pelliccia \u00e8 lunga e soffice, il colore del dorso \u00e8 bruno-olivastro con dei riflessi marroni chiari e bistro. Le parti ventrali sono grigie chiare. Sono presenti dei peli pi\u00f9 lunghi color seppia, specialmente sul fondo schiena. La pelle delle labbra, la superficie dorsale delle zampe \u00e8 priva di pigmento. Le vibrisse sono scure e lunghe 60\u00a0mm. La parte superiore delle mani \u00e8 ricoperta di pochi peli bruno-olivastri mentre le dita sono ricoperte di pochi peli biancastri. La parte superiore dei piedi \u00e8 bruno olivastro. Gli artigli sono lunghi. Il pollice \u00e8 munito di un'unghia. Il palmo delle mani ha 5 cuscinetti, mentre la pianta dei piedi ne ha 6. La coda \u00e8 pi\u00f9 corta della testa e del corpo ed \u00e8 ricoperta densamente di piccoli peli, bruno-nerastri dorsalmente e grigi inferiormente. Sono presenti 13-19 anelli di scaglie per centimetro. \nBiologia.\nComportamento.\n\u00c8 una specie terricola.\nAlimentazione.\nSi nutre di funghi, insetti, vermi, lumache e probabilmente anche di frutta.\nDistribuzione e habitat.\nQuesta specie \u00e8 endemica delle montagne dell'Isola di Flores.\nVive nelle foreste pluviali tropicali montane tra i 1.000 e 2.000 metri di altitudine. \u00c8 tollerante probabilmente ad un leggero degrado del proprio habitat.\nStato di conservazione.\nLa specie \u00e8 stata originariamente descritta da un frammento subfossile. Un individuo catturato \u00e8 stato successivamente identificato come appartenere a questo genere.\nLa IUCN Red List, considerato l'areale limitato e frammentato e il continuo declino della qualit\u00e0 del proprio habitat, classifica \"P.naso\" come specie in pericolo (EN)."}
{"id": "3820901", "revid": "30610", "url": "https://it.wikipedia.org/wiki?curid=3820901", "title": "Victor B\u00e9rard", "text": "Studioso di Omero e in particolar modo dell'\"Odissea\", si occup\u00f2 di ricostruire fedelmente le tappe del mitico viaggio di Ulisse. La sua ricostruzione, sebbene non attendibile, resta una delle pi\u00f9 realistiche elaborate.\nBiografia.\nFiglio di Jean Baptiste B\u00e9rard, farmacista di Morez; suo fratello minore, Leon B\u00e9rard, fu un rinomato specialista del cancro, professore presso la facolt\u00e0 di medicina dell'Universit\u00e0 di Lione.\nVictor B\u00e9rard studi\u00f2 all'\u00c9cole normale sup\u00e9rieure (1884-1887) e fu membro della Scuola Francese di Atene (1887-1890). Come tale, fece diversi viaggi nell'Impero Ottomano interessandosi alla condizione degli Armeni e delle minoranze etniche sotto il regno del sultano Abdulhamid II. Insegn\u00f2 geografia dal 1896 al 1914 presso la Scuola superiore di marina e all'\u00c9cole pratique des hautes \u00e9tudes.\nCon la sua famosa traduzione in prosa ritmica dell'Odissea, apport\u00f2 un contributo significativo alla rinascita della filologia in Francia.\nIspirato dal successo eccezionale delle ricerche archeologiche di Heinrich Schliemann, B\u00e9rard si dedic\u00f2 alla ricerca degli approdi del Mediterraneo frequentati da Ulisse, l'eroe di Omero, ricostruendo le rotte degli antichi navigatori. Utilizz\u00f2 a tale scopo la sua barca, seguendo le indicazioni dell'Odissea. Infatti, come storico e geografo, \u00e8 ispirato da Strabone e dai suoi libri di geografia, e da Tucidide.\nFu senatore del dipartimento del Giura dal 1920 al 1931 ed \u00e8 stato presidente della Commissione Esteri del Senato francese fino al 1929.\nSuo figlio, Jean B\u00e9rard, fu un archeologo.\nCritiche alle sue ricerche.\nPur essendo stimolanti e plausibili, data la conoscenza da lui acquisita sulla Grecia arcaica, le ricerche, le ipotesi e le idee di Berard sull'Odissea sono state criticate per decenni, sia per i metodi poco scientifici da lui adottati nella ricostruzione del viaggio di Ulisse, che per l'uso della propria nave, moderna e con strumentazioni sconosciute agli antichi Greci. Inoltre, nell'individuazione di dettagli accurati, la tesi del B\u00e9rard, secondo cui Omero non ha inventato nulla e ha descritto solo luoghi reali, appare discutibile."}
{"id": "3820902", "revid": "287204", "url": "https://it.wikipedia.org/wiki?curid=3820902", "title": "Foggia (disambigua)", "text": "Foggia si pu\u00f2 riferire a:"}
{"id": "3820903", "revid": "110157", "url": "https://it.wikipedia.org/wiki?curid=3820903", "title": "Retropolis", "text": "Retropolis \u00e8 il secondo album in studio del gruppo musicale svedese The Flower Kings, pubblicato nel 1996 dalla Inside Out Music."}
{"id": "3820904", "revid": "1347902", "url": "https://it.wikipedia.org/wiki?curid=3820904", "title": "Tverskoj", "text": "Il quartiere Tverskoj () \u00e8 un quartiere di Mosca sito nel Distretto Centrale. Si estende da Kitaj-gorod verso nord-ovest. Prende il nome dall'omonimo viale, che costituisce il tratto urbano della strada per la citt\u00e0 di Tver'.\nNel suo territorio si trovano la Duma di Stato, il Consiglio Federale, il carcere di Butyrka, il Municipio di Mosca, ed il quartier generale della polizia urbana. Conta inoltre molti teatri, tra cui il Bol'\u0161oj.\nIl suo sviluppo urbano, risalente al XV secolo si concentr\u00f2 attorno alla via Tverskaja che divent\u00f2 una delle principali vie di collegamento quando Pietro il Grande spost\u00f2 la capitale russa a San Pietroburgo."}
{"id": "3820913", "revid": "124123", "url": "https://it.wikipedia.org/wiki?curid=3820913", "title": "Fr\u00e9d\u00e9ric B\u00e9rard", "text": "Professore d'igiene a Montpellier, pubblic\u00f2 nel 1821 \"Doctrine m\u00e9dicale de l'\u00e9cole de Montpellier\" e nel 1823 \"Doctrine des rapports du physique et du moral\", nel quale contest\u00f2 aspramente Pierre Jean Georges Cabanis."}
{"id": "3820915", "revid": "1372005", "url": "https://it.wikipedia.org/wiki?curid=3820915", "title": "Gebardo di Costanza", "text": "Biografia.\nAppartenente all'importante dinastia tedesca degli Udalrichinger, era il figlio pi\u00f9 giovane del conte Ulrico VI di Bregenz e la madre mor\u00ec dandolo alla luce. Suo nipote (figlio di suo fratello) fu Guarniero di Kyburg.\nL'educazione di Gebardo venne affidata allo zio, il vescovo di Costanza (e futuro santo) Corrado I. Egli frequent\u00f2 la scuola del duomo di Costanza e lo zio lo ordin\u00f2 sacerdote. Nel 979 l'imperatore Ottone II lo nomin\u00f2 vescovo di Costanza; la sua consacrazione ebbe luogo nel duomo di Magonza.\nGebardo prosegu\u00ec il lavoro di riforma iniziato dallo zio. Egli deve essersi distinto, secondo quanto riportato a quei tempi, nell'assistenza ai poveri e sforzato per la diffusione e l'approfondimento della fede.\nNel 983 fond\u00f2 l'abbazia di Petershausen come abbazia proprietaria e l'adott\u00f2 come proprio bene ereditario.\nCulto.\nGebardo deve aver guarito uno storpio con il proprio bastone pastorale. Appena dopo la sua morte, avvenuta nel 995, fu venerato come santo. Il vescovo Ulrico II di Costanza ufficializz\u00f2 questo culto nel 1134 con l'esibizione festiva delle sue reliquie, il che equivaleva ad una canonizzazione. La diocesi di Costanza ebbe cos\u00ec, dopo san Corrado e san Pelagio, il suo terzo santo.\nLa salma di Gebardo fu inumata nell'Abbazia di Petershausen. Le sue reliquie per\u00f2 furono gettate nel Reno nel 1530 a seguito di un impeto iconoclasta.\nDal 1670 sono documentati pellegrinaggi sul Gebhardsberg presso Bregenz. Nel 1723 gli fu dedicata la cappella locale.\nNel Vorarlberg viene celebrato il 27 agosto mentre nella diocesi di Rottenburg-Stoccarda in quella di San Gallo ed in quella di Friburgo in Brisgovia il 26 novembre.\nGebardo \u00e8 poi santo patrono della diocesi di Feldkirch e della chiesa a lui intitolata a Costanza.\n\u00c8 invocato dalle partorienti e dagli ammalati di gola.\nViene rappresentato spesso con un bastone pastorale e la mitra, una modello di chiesa in mano o con un teschio.\nBibliografia.\nin tedesco:"}
{"id": "3820924", "revid": "287204", "url": "https://it.wikipedia.org/wiki?curid=3820924", "title": "27564 Astreichelt", "text": "27564 Astreichelt \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7596667\u00a0UA e da un'eccentricit\u00e0 di 0,0951891, inclinata di 8,52416\u00b0 rispetto all'eclittica."}
{"id": "3820925", "revid": "287204", "url": "https://it.wikipedia.org/wiki?curid=3820925", "title": "Jacques-\u00c9tienne B\u00e9rard", "text": "Nacque lo stesso anno e nella stessa citt\u00e0 del filosofo Fr\u00e9d\u00e9ric B\u00e9rard, col quale non va confuso.\nFisico minore, condusse studi e ricerche sul calore raggiante e sui gas."}
{"id": "3820927", "revid": "767487", "url": "https://it.wikipedia.org/wiki?curid=3820927", "title": "Hru\u0161ov (Repubblica Ceca)", "text": "Hru\u0161ov \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3820930", "revid": "767487", "url": "https://it.wikipedia.org/wiki?curid=3820930", "title": "Ernie Taylor", "text": ""}
{"id": "3820938", "revid": "287204", "url": "https://it.wikipedia.org/wiki?curid=3820938", "title": "27570 Erinschumacher", "text": "27570 Erinschumacher \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7695900\u00a0UA e da un'eccentricit\u00e0 di 0,0889755, inclinata di 7,96560\u00b0 rispetto all'eclittica."}
{"id": "3820941", "revid": "287204", "url": "https://it.wikipedia.org/wiki?curid=3820941", "title": "Hus\u00ed Lhota", "text": "Hus\u00ed Lhota \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3820942", "revid": "287204", "url": "https://it.wikipedia.org/wiki?curid=3820942", "title": "Husi Lhota", "text": ""}
{"id": "3820951", "revid": "287204", "url": "https://it.wikipedia.org/wiki?curid=3820951", "title": "27571 Bobscott", "text": "27571 Bobscott \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7621213\u00a0UA e da un'eccentricit\u00e0 di 0,0933644, inclinata di 6,88396\u00b0 rispetto all'eclittica."}
{"id": "3820955", "revid": "72396", "url": "https://it.wikipedia.org/wiki?curid=3820955", "title": "Marthe Brand\u00e9s", "text": "Dopo il grande debutto al Th\u00e9\u00e2tre de Vaudeville, divenne membro della Com\u00e9die-Fran\u00e7aise nel 1896.\nFemme fatale e rubacuori, fu sensibile interprete di Alexandre Dumas (figlio), Georges de Porto-Riche e Paul Bourget."}
{"id": "3820959", "revid": "167784", "url": "https://it.wikipedia.org/wiki?curid=3820959", "title": "Alfa Romeo 450", "text": "L\u2019Alfa Romeo 450 \u00e8 stato un autocarro prodotto dall'Alfa Romeo dal 1947 al 1959. La sua versione aggiornata fu denominata Alfa Romeo 455.\nL'Alfa Romeo 450 fu il successore dell'Alfa Romeo 430. Ci furono diverse differenze tra i due modelli; la pi\u00f9 importante risiedeva nel motore, a cui fu incrementata la potenza. Dagli 80 CV del propulsore montato sul 430 si pass\u00f2 infatti a 90 CV. La cabina di guida fu ingrandita, e la calandra ora era contraddistinta da cinque barre orizzontali, che sostituirono le tre del 430. Nel 1959 l'Alfa Romeo 450 venne aggiornato, ed il nuovo autocarro cambi\u00f2 nome in Alfa Romeo 455, che venne prodotto fino ai primi anni sessanta.\nEra disponibile anche la versione a trazione integrale e durante gli anni in cui fu commercializzato, le carrozzerie, che erano basate sul telaio dei 450/455, furono oggetto di aftermarketing."}
{"id": "3820960", "revid": "126257", "url": "https://it.wikipedia.org/wiki?curid=3820960", "title": "Alfa Romeo 455", "text": ""}
{"id": "3820962", "revid": "1543377", "url": "https://it.wikipedia.org/wiki?curid=3820962", "title": "Dinamo Riga", "text": "La Dinamo Riga \u00e8 una squadra di hockey su ghiaccio lettone con sede nella citt\u00e0 di Riga. Appartiene alla divisione Bobrov della Kontinental Hockey League (KHL). La Dinamo Riga \u00e8 una delle cinque formazioni della KHL con sede al di fuori della Russia, e conta all'interno della sua rosa la maggior parte dei giocatori della nazionale lettone.\nIl club fu fondato il 7 aprile 2008, tredici anni dopo lo scioglimento dell'omonima squadra fondata nel 1946 e militante nel campionato sovietico. Dalla rinascita della squadra le partite interne della Dinamo Riga vengono disputate presso la Arena Riga, capace di contenere 10.300 spettatori.\nStoria.\nL'era sovietica.\nLa Dinamo Riga fu fondata nel 1946 dopo l'ingresso della Lettonia nell'URSS.\nIl club fu una delle dodici formazioni a prendere parte alla stagione d'esordio del campionato sovietico nel 1946-47.\nIl primo successo della squadra fu per 5-1 contro la Dinamo Tallinn nel dicembre 1946. Il primo campionato fu concluso in quarta posizione finale. La maggior parte dei giocatori della squadra provenivano dalla nazionale lettone.\nLa Dinamo Riga cambi\u00f2 il suo nome in Daugava Riga prima della stagione 1949-1950, denominazione che avrebbe conservato per il decennio successivo prima di cambiarlo nel campionato 1958-1959 in RVR Riga. I cambi di denominazione non aiutarono la squadra dal punto di vista sportivo, al punto da essere retrocessi nella terza divisione sovietica. Durante gli anni 1960 iniziarono ad essere ingaggiati giocatori provenienti da altre regioni dell'Unione Sovietica a discapito dei giocatori lettoni. La propriet\u00e0 intanto cambi\u00f2 di nuovo e nella stagione 1967-1968 si ritorn\u00f2 al nome Dinamo Riga.\nAl termine degli anni 1980, nella stagione 1987-1988 la Dinamo Riga giunse alla finale del campionato sovietico, dove fu sconfitta solo dalla CSKA Mosca. Fra il dicembre del 1988 ed il gennaio del 1989 la squadra fu invitata in Nordamerica per sfidare alcune formazioni della National Hockey League all'interno della cosiddetta Super Series. Su sette partite totali ne vinse due contro Los Angeles e Minnesota e pareggi\u00f2 contro Calgary, perdendo gli altri quattro incontri.\nDopo la caduta dell'Unione Sovietica la Dinamo Riga partecip\u00f2 al campionato della Comunit\u00e0 degli Stati Indipendenti. Durante tale periodo la squadra assunse i nomi di Stars R\u012bga e di P\u0101rdaugava R\u012bga. Nel 1995 la squadra si sciolse definitivamente.\nKontinental Hockey League.\nIl club fu rifondato il 7 aprile 2008 grazie anche all'iniziativa di politici lettoni come Guntis Ulmanis e Aigars Kalv\u012btis. La squadra concluse la stagione 2008-09 al decimo posto, al di sopra delle aspettative poste ad inizio campionato. Al primo turno dei play-off la Dinamo perse contro la Dinamo Mosca.\nAl termine della stagione 2009-10 la Dinamo Riga si qualific\u00f2 all'ottavo posto della Western Conference, e dopo aver superato al primo turno una delle squadre favorite per il titolo, lo SKA S. Pietroburgo, in semifinale fu superata per 4-1 dalla futura finalista dell'HK MVD. Nel dicembre del 2009 fu annunciato l'impiego di 15 giocatori provenienti dalla Dinamo Riga per la nazionale lettone in vista del torneo olimpico di Vancouver 2010.\nL'anno successivo Riga si qualific\u00f2 alla postseason con il settimo miglior record della Conference; al primo turno super\u00f2 per 4-2 i moscoviti dell'OHK Dynamo, mentre fu nuovamente eliminata alle semifinali da parte della Lokomotiv Yaroslavl con un 4-1 nella serie. Nel dicembre del 2011 la Dinamo Riga partecip\u00f2 per la prima volta della sua storia alla Coppa Spengler, perdendo la finale contro l'HC Davos.\nPer le Olimpiadi di Sochi 2014 vennero convocati dalla nazionale lettone 8 giocatori della Dinamo, di cui la maggior parte difensori (5 giocatori).\nAllenatori e dirigenti.\nDi seguito l'elenco di allenatori e general manager dall'anno della fondazione.\nRecord e statistiche.\nMigliori marcatori.\nQuesti sono i migliori dieci giocatori per punti ottenuti, gol segnati ed assist forniti nella storia della franchigia in KHL.\n\"Note: Pos = Posizione; PG = Partite giocate; G = Gol; A = Assist; Pts = Punti; P/G = Punti per gara\""}
{"id": "3820965", "revid": "110157", "url": "https://it.wikipedia.org/wiki?curid=3820965", "title": "Ayer (Enrique Iglesias)", "text": "Ayer \u00e8 un brano musicale del cantante spagnolo Enrique Iglesias, scelto come quarto singolo dal suo nono album di inediti, \"Euphoria\" e come settimo singolo complessivo. Il brano \u00e8 stato prodotto dallo storico collaboratore Carlos Paucar. Il brano \u00e8 stato pubblicato il 5 luglio 2011 per il mercato digitale negli Stati Uniti e alcuni Paesi europei.\nIl brano.\n\"Ayer\" \u00e8 stato prodotto da Carlos Paucar che aveva collaborato con Iglesias in alcuni altri suoi singoli. Il brano \u00e8 stato pubblicato il 5 luglio 2011 ed \u00e8 approdato su YouTube lo stesso giorno.\nVideo.\nIl video musicale del brano \u00e8 stato premiato attraverso il suo sito ufficiale del canale YouTube il 29 luglio 2011. Nel video di \"Ayer\", Enrique Iglesias \u00e8 dipinto in una stanza buia illuminata a lume di candela. Mentre il video continua, il cuore di Iglesias si spezza e fa andare in fiamme alla stanza dove si trova. La sala inizia a riempirsi di fumo con ustioni su Iglesias, per\u00f2, il cantante \u00e8 cos\u00ec concentrato che non sembra accorgersi.\nMeena Rupani da Desihits scrisse che: \"Il video di \"Ayer\" \u00e8 semplice e pieno di sentimento ed \u00e8 ci\u00f2 che ci ha fatto innamorare di Enrique, in primo luogo\"."}
{"id": "3820966", "revid": "810736", "url": "https://it.wikipedia.org/wiki?curid=3820966", "title": "Sinoviocita", "text": "I sinoviociti sono cellule proprie della membrana e del liquido sinoviale. Si tratta di cellule connettivali con caratteristiche peculiari che rivestono internamente la membrana sinoviale a formare un sottile strato che emette propaggini verso l'interno. I sinoviociti hanno la funzione di produrre le proteine presenti nel liquido sinoviale e di rimuovere le impurit\u00e0 in esso presenti.\nTipi di sinoviociti.\nGrazie all'utilizzo del microscopio elettronico sono stati riconosciuti due tipi di sinoviociti: di tipo A (macrofagici) e di tipo B (simili ai fibroblasti). Alcuni autori hanno descritto anche un terzo tipo di sinoviociti, di tipo C, con caratteristiche intermedie tra i due tipi principali, teoria rifiutata da altri autori per mezzo di accurate osservazioni, al microscopio elettronico a trasmissione (TEM), di sezioni in serie di articolazioni di origine murina.\nLa descrizione che segue divide i sinoviociti in A e B. Si tratta di una vecchia dizione: le ultime ricerche hanno dimostrato che le funzioni dei due citotipi sono pressoch\u00e9 le medesime.\nSinoviociti di tipo A.\nI sinoviociti di tipo A, anche chiamati \"macrofagi sinoviali\", \"cellule M\", \"cellule A\" (assorbenti), \"cellule V\" (vacuoli), sono cellule che si muovono nel liquido sinoviale per fagocitare i detriti e le impurit\u00e0. I sinoviociti di tipo A hanno mostrato immunoreattivit\u00e0 per diversi anticorpi monoclonali specifici per i macrofagi o per epitopi derivati dai macrofagi, infatti sono considerati macrofagi residenti alla stregua delle cellule di Kupffer del fegato. I sinoviociti di tipo A inoltre esprimono il complesso maggiore di istocompatibilit\u00e0 di classe II (MHC-II) e l'antigene Ia, i quali svolgono un ruolo importante nella presentazione dell'antigene nelle prime fasi della risposta infiammatoria.\nSinoviociti di tipo B.\nI sinoviociti di tipo B, anche chiamati \"sinovioblasti\", \"cellule F\", \"cellule S\" (secernenti), \"cellule ER\" (reticolo endoplasmatico), sono caratterizzati dall'abbandonza del reticolo endoplasmatico rugoso e dalla presenza di processi dendritici. I sinoviociti di tipo B producono la matrice specifica del liquido sinoviale, in particolare ialuronano, collagene e fibronectina. In alcuni mammiferi \u00e8 stato ipotizzato un ruolo endocrino e neurosensitivo di questo tipo di cellule."}
{"id": "3820973", "revid": "287204", "url": "https://it.wikipedia.org/wiki?curid=3820973", "title": "27572 Shurtleff", "text": "27572 Shurtleff \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0270938\u00a0UA e da un'eccentricit\u00e0 di 0,0324424, inclinata di 1,35790\u00b0 rispetto all'eclittica."}
{"id": "3820976", "revid": "767487", "url": "https://it.wikipedia.org/wiki?curid=3820976", "title": "Alberto Longobardista", "text": "Specializzato nella storia del diritto presso i Longobardi, fu allievo di Ariprando.\nComment\u00f2 i primi due libri della \"Lombardia\"."}
{"id": "3820979", "revid": "287204", "url": "https://it.wikipedia.org/wiki?curid=3820979", "title": "Jivina (Mlad\u00e1 Boleslav)", "text": "Jivina \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3820981", "revid": "212348", "url": "https://it.wikipedia.org/wiki?curid=3820981", "title": "Alberto di Marmoutier", "text": "Decano a Chartres, fu abate di Marmoutier per 32 anni (1032-1064).\nUomo potente e di nobili discendenze, espanse i possessi dell'abbazia e fu fondatore di diversi priorati."}
{"id": "3820986", "revid": "547992", "url": "https://it.wikipedia.org/wiki?curid=3820986", "title": "Alberto da Padova", "text": "Nominato predicatore apostolico da Bonifacio VIII nel 1300, fu \"lector\" dei frati Eremitani di Padova, baccelliere a Bologna e \"magister\" alla Sorbona.\nEbbe grande fama e considerazione nei secoli dal XIV al XVII, con varie edizioni delle sue numerose opere, in Europa e nell'America latina. Caduto ingiustamente nell'oblio, la sua riscoperta si deve a Giuliano Pisani, che lo considera autore del programma teologico della Cappella degli Scrovegni e lo identifica nel religioso che regge sulle spalle il modellino della Cappella degli Scrovegni nella grande scena illustrata da Giotto sulla controfacciata della Cappella degli Scrovegni (\"I volti segreti di Giotto\", Milano, Rizzoli, 2008, con varie riedizioni). L'interesse destato sulla figura di Alberto da Padova ha attivato un gruppo di studiosi, le cui ricerche si sono concretate nel 2015 nel volume \"Alberto da Padova e la cultura degli agostiniani\", a cura di Francesco Bottin, Padova, Padova University Press, 2015. "}
{"id": "3820991", "revid": "287204", "url": "https://it.wikipedia.org/wiki?curid=3820991", "title": "Jizern\u00ed Vtelno", "text": "Jizern\u00ed Vtelno \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3820992", "revid": "287204", "url": "https://it.wikipedia.org/wiki?curid=3820992", "title": "Enrico Rodolfo Galbiati", "text": "Biografia.\nDopo gli studi del ginnasio, del liceo e della teologia nel Seminario arcivescovile di Milano, venne ordinato dal cardinale Alfredo Ildefonso Schuster nel 1937. Conseguita la licenza a Venegono, frequent\u00f2 il Pontificio Istituto Biblico, ottenendo la Licenza (1940) e successivamente il Dottorato (1956) con la tesi \"La struttura letteraria dell'Esodo\".\nDal 1941 insegn\u00f2 greco biblico, ebraico, Sacra Scrittura e teologia orientale.\nNel 1947 fu tra i fondatori dell'Associazione Biblica Italiana; negli anni seguenti fu parte del consiglio di presidenza.\nNel 1953 fu nominato dottore della Biblioteca Ambrosiana, dove cominci\u00f2 a studiare prima i manoscritti etiopici, poi quelli siriaci ed armeni. Studi\u00f2 poi manoscritti ebraici, collaborando con l'Universit\u00e0 di Gerusalemme alla loro microfilmatura (la loro catalogazione fu ultimata nel 1972).\nNel 1956 ottenne dal cardinale Eug\u00e8ne Tisserant la facolt\u00e0 di celebrare in rito bizantino e nel 1963 ricevette l'indulto di biritualismo.\nNel 1957 fu principale e pi\u00f9 qualificato animatore del gruppo fondatore del Centro Russia Cristiana, collaborando attivamente alla stesura dell'omonima rivista fino al 1966 con articoli riguardanti la liturgia di rito bizantino e l'ecumenismo, ora raccolti nel volume \"Liturgia ed ecumenismo\" (2014, ed. La Casa di Matriona). Successivamente la collaborazione si fece pi\u00f9 sporadica a causa dei nuovi incarichi assunti da Mons. Galbiati all'Universit\u00e0 Cattolica di Milano e alla Biblioteca Ambrosiana e dell'assorbimento del Centro nel Movimento di Comunione e Liberazione.\nDal 1964, nelle due ultime sessioni, partecip\u00f2 al Concilio Vaticano II come perito delle Chiese orientali e teologo personale dell'arcivescovo di Milano Giovanni Colombo.\nDal 1967 al 1979 fu consultore della Pontificia Commissione per la Nova Vulgata.\nNel 1967 ottenne la libera docenza in Filologia biblica, in forza del quale insegn\u00f2 in Universit\u00e0 Cattolica del Sacro Cuore, invitato dal rettore Giuseppe Lazzati. Tenne i corsi di ebraico, lingue semitiche comparate e filologia neotestamentaria.\nNel 1968 fu nominato archimandrita dell'eparchia di Piana degli Albanesi. Molti furono gli incarichi in campo ecumenico, tra cui la partecipazione alla Commissione diocesana per l'ecumenismo.\nNel 1974 lasci\u00f2 l'Universit\u00e0 Cattolica per incompatibilit\u00e0 con le nuove norme della Biblioteca Ambrosiana.\nIl cardinale Carlo Maria Martini lo nomin\u00f2 nel 1984 Prefetto della medesima biblioteca. Durante il suo mandato furono iniziati ingenti lavori di restauro, durati molti anni.\nNel 1988 ricevette l'onorificenza dal comune di Milano, il cosiddetto Ambrogino d'oro; nel 1996 ricevette la laurea \"honoris causa\" in Lettere classiche dall'Universit\u00e0 Cattolica; nel 2003 fu insignito dalla Provincia di Milano del premio Isimbardi.\nIn suo onore \u00e8 stata intitolata la biblioteca civica di Verano Brianza, inaugurata nella nuova sede il 17 ottobre 2011 valorizzandone la donazione del patrimonio librario composto da 2.277 volumi."}
{"id": "3820993", "revid": "287204", "url": "https://it.wikipedia.org/wiki?curid=3820993", "title": "Jizerni Vtelno", "text": ""}
{"id": "3820994", "revid": "33689", "url": "https://it.wikipedia.org/wiki?curid=3820994", "title": "Alberto Sozio", "text": "Biografia.\n\u00c8 considerato la figura centrale della scuola pittorica spoletina dei secoli XII-XIII.\nIl suo nome (con la grafia \"Sotio\") si trova sul crocifisso nel Duomo di Spoleto (datato 1187) e gli sono attribuiti inoltre alcuni affreschi nella ex chiesa dei Santi Giovanni e Paolo a Spoleto.\nAlla sua figura \u00e8 attribuita una notevole influenza nelle arti in Italia centrale a cavallo tra XII e XIII secolo.\nA lui \u00e8 attribuito anche il frammento della \"Madonna in Maest\u00e0\", ora conservata alla Pinacoteca di Brera."}
{"id": "3820997", "revid": "599013", "url": "https://it.wikipedia.org/wiki?curid=3820997", "title": "Alessandro Milesi (calciatore)", "text": "Carriera.\nGiocatore.\nArriv\u00f2 all'Inter nella stagione 1911-1912, proveniente dall'U.S. Milanese. Gioc\u00f2 nella squadra nerazzurra fino alla stagione 1922-1923, vincendo uno scudetto nel 1919-1920. Si ritir\u00f2 dal calcio giocato al termine dell'esperienza con la squadra nerazzurra dopo un grave infortunio subito a pochi minuti del termine della gara di campionato Internazionale-Pisa del 28 gennaio 1923."}
{"id": "3820998", "revid": "72396", "url": "https://it.wikipedia.org/wiki?curid=3820998", "title": "Albert von Soest", "text": "La sua attivit\u00e0 artistica era orientata ad Albrecht D\u00fcrer.\nEgli \u00e8 ricordato per gli intagli del palazzo comunale e per vari epitaffi funebri.\nTra i suoi noti ritratti eseguiti in cartapesta, si ricorda quello di Martin Lutero."}
{"id": "3821001", "revid": "122246", "url": "https://it.wikipedia.org/wiki?curid=3821001", "title": "Alberto di Stade", "text": "Alberto \u00e8 stato un abate di Santa Maria di Stade (1232-1240).\nLasci\u00f2 degli \"Annales Stadenses\" oltre a \"Troilus\", un poema sulla guerra di Troia.\nGli \"Annales\" e la Via Romea.\nGli \"Annales Stadenses\", probabilmente scritti intorno al 1250, descrivono, tra l'altro, un itinerario di pellegrinaggio verso Roma, noto come Via Romea di Stade.\nA sud delle Alpi, la via Romea di Stade attraversa le seguenti citt\u00e0: Bressanone, Bolzano, Trento, Padova, Venezia, Ravenna, Forl\u00ec, Arezzo, Orvieto, Viterbo. Si noti che anche Matteo Paris, nel suo \"Iter de Londinio in Terram Sanctam\", descrivendo il percorso della via francigena, prevede di percorrere la via Emilia fino a Forl\u00ec, per iniziare qui a salire verso l'Appennino e raggiungere poi Arezzo."}
{"id": "3821005", "revid": "110157", "url": "https://it.wikipedia.org/wiki?curid=3821005", "title": "Josef\u016fv D\u016fl (Boemia centrale)", "text": "Josef\u016fv D\u016fl \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3821015", "revid": "1573940", "url": "https://it.wikipedia.org/wiki?curid=3821015", "title": "Palawanomys furvus", "text": "Palawanomys furvus () \u00e8 l'unica specie del genere Palawanomys (), endemica dell'Isola di Palawan.\nDescrizione.\nRoditore di medie dimensioni, con lunghezza della testa e del corpo tra \u00a0mm, la lunghezza della coda tra 140 e 160\u00a0mm, la lunghezza del piede tra 31 e 35\u00a0mm, la lunghezza delle orecchie tra 17 e 20\u00a0mm e un peso fino a 120\u00a0g.\nIl cranio \u00e8 piccolo con un rostro moderatamente lungo e largo. La regione inter-orbitale \u00e8 stretta, la scatola cranica \u00e8 allungata.\nSono caratterizzati dalla seguente formula dentaria:\nI: formula_1; C: formula_2; Pm: formula_3; M: formula_4\nLa pelliccia \u00e8 lunga, densa e lucida. Il colore delle parti superiori \u00e8 cioccolato. Le parti inferiori sono bruno-grigiastro scuro. Sul petto sono presenti dei peli con la punta biancastra, tale da formare in alcuni individui una chiazza ben distinta. Il dorso delle zampe \u00e8 marrone. Gli artigli sono incolori. Sono presenti 5 cuscinetti sul palmo delle mani e 6 sulla pianta dei piedi, i quali sono lunghi e stretti. La linea di demarcazione sui fianchi \u00e8 poco distinta. Le orecchie sono bruno-nerastre e densamente ricoperte di corti peli marroni. La coda \u00e8 lunga quanto la testa ed il corpo, color cioccolato scuro, coperta di piccoli peli scuri e con 10-12 anelli di scaglie per centimetro. Le femmine hanno un paio di mammelle pettorali, un paio post-ascellari e due paia inguinali.\nBiologia.\nComportamento.\n\u00c8 una specie prevalentemente notturna. Si nutre al suolo.\nDistribuzione e habitat.\nQuesta specie \u00e8 endemica dell'Isola di Palawan, Filippine\nVive nelle foreste montane muschiose tra 1.500 e 1.950 metri di altitudine.\nStato di conservazione.\nLa IUCN Red List, considerato che gli unici individui conosciuti sono quelli della serie originaria e non ci sono informazioni sull'areale e il proprio habitat, classifica \"P.furvus\" come specie con dati insufficienti (DD)."}
{"id": "3821017", "revid": "633073", "url": "https://it.wikipedia.org/wiki?curid=3821017", "title": "Palawanomys", "text": ""}
{"id": "3821020", "revid": "633073", "url": "https://it.wikipedia.org/wiki?curid=3821020", "title": "Paulamys", "text": ""}
{"id": "3821023", "revid": "404449", "url": "https://it.wikipedia.org/wiki?curid=3821023", "title": "Palazzo Comunale (Gavorrano)", "text": "Il Palazzo Comunale \u00e8 un edificio storico situato a Gavorrano, in provincia di Grosseto, nella centrale piazza Bruno Buozzi.\nStoria.\nNel 1676 si ha la prima notizia del palazzo, citato come palazzo di giustizia con annesso carcere e cisterna. L'edificio viene definito come municipio nel catasto lorenese del 1822 e da allora ha sempre svolto questa funzione. Il Palazzo Comunale ha ricevuto un importante restauro nel 1984.\nDescrizione.\nLa moderna facciata \u00e8 frutto di una ristrutturazione di fine ottocento che richiama i lineamenti classicisti."}
{"id": "3821025", "revid": "633073", "url": "https://it.wikipedia.org/wiki?curid=3821025", "title": "Paruromys", "text": ""}
{"id": "3821026", "revid": "1543377", "url": "https://it.wikipedia.org/wiki?curid=3821026", "title": "Qualificazioni all'UEFA Futsal Championship 2005", "text": "Nelle qualificazioni all'UEFA Futsal Championship 2005 si presentano 33 formazioni per sette posti disponibili. Le formazioni vennero divise in 7 gironi, la prima si qualificava alle fase finale."}
{"id": "3821030", "revid": "463126", "url": "https://it.wikipedia.org/wiki?curid=3821030", "title": "Sinoviociti", "text": ""}
{"id": "3821031", "revid": "729019", "url": "https://it.wikipedia.org/wiki?curid=3821031", "title": "Isola Kaplja", "text": "L'isola Kaplja (in russo \u043e\u0441\u0442\u0440\u043e\u0432 \u041a\u0430\u043f\u043b\u044f, \"ostrov Kaplja\"; in italiano \"goccia\") \u00e8 una piccola isola russa che fa parte dell'arcipelago di Severnaja Zemlja ed \u00e8 bagnata dal mare di Kara.\nAmministrativamente fa parte del Tajmyrskij rajon del Territorio di Krasnojarsk, nel Distretto Federale Siberiano.\nGeografia.\nKaplja \u00e8 situata a nord della costa settentrionale dell'isola del Pioniere, si trova a 500\u00a0m a est di capo Cholmistyj (\u043c\u044b\u0441 \u0425\u043e\u043b\u043c\u0438\u0441\u0442\u044b\u0439); \u00e8 lunga circa 300\u00a0m."}
{"id": "3821033", "revid": "767487", "url": "https://it.wikipedia.org/wiki?curid=3821033", "title": "Katusice", "text": "Katusice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3821043", "revid": "585241", "url": "https://it.wikipedia.org/wiki?curid=3821043", "title": "Lexicon Istoric Retic", "text": ""}
{"id": "3821047", "revid": "124515513", "url": "https://it.wikipedia.org/wiki?curid=3821047", "title": "Monte Magnola", "text": "Il monte Magnola (2.222 ) \u00e8 una montagna appartenente al gruppo montuoso dei monti della Magnola sul versante orientale del massiccio Sirente-Velino nell'omonimo parco naturale regionale dell'appennino abruzzese. \u00c8 sede dell'omonima stazione sciistica di Ovindoli (AQ).\nDescrizione.\nAssieme al gruppo montuoso omonimo si trovano al bordo meridionale dell'altopiano delle Rocche, nella localit\u00e0 nota come piano di Ovindoli, un pianoro che si estende a circa 1400 ed \u00e8 circondata dal sistema dei siti di interesse comunitario dell'Abruzzo che tra il settore marsicano e l'altopiano delle Rocche include il monte Velino, il monte Sirente, la Serra di Celano, le gole di Aielli-Celano e la val d'Arano di Ovindoli. Altre aree limitrofe d'interesse naturalistico sono il monte Faito e il Pizzo di Ovindoli.\nDistante circa due chilometri dal borgo di Ovindoli, ospita una tra le pi\u00f9 frequentate stazioni sciistiche dell'Italia centrale, progettata nel 1959 dalla societ\u00e0 Valturvema (acronimo di Valorizzazione Turistica Velino Magnola) grazie ad Angelo Donato Tirabassi, senatore e gi\u00e0 sindaco di Avezzano, all'alpinista Gigi Panei e al documentarista Italo Magrini; le prime infrastrutture entrarono in funzione tra il 1961 e il 1962; nel 1964 aprirono anche le prime strutture ricettive della Valturvema gestite da Gaetano Panei, fratello di Gigi; negli anni novanta l'imprenditore ravennate Giancarlo Bartolotti fond\u00f2 la societ\u00e0 \"Monte Magnola Impianti\" che effettu\u00f2 l'ammodernamento e l'ampliamento degli impianti sportivi e delle strutture ricettive come gli alberghi e i rifugi. Ci\u00f2 fu possibile anche grazie alla risoluzione di una vetusta vexata quaestio legata ai diritti vantati negli usi civici dal comune di Ovindoli e dai centri vicini di Celano, Rovere, San Potito e Santa Jona.\nTra una quota compresa tra i 1450 e i 2222 \u00e8 possibile praticare vari sport invernali come sci, telemark e snowboard grazie ad alcune infrastrutture presenti sul monte Magnola e sul vicino monte Freddo; dal 1997 fa parte del comprensorio sciistico Tre Nevi insieme a Campo Felice (Lucoli-Rocca di Cambio) e a Campo Imperatore sul versante aquilano del Gran Sasso; nel 2018 alle pendici del monte Magnola \u00e8 stato inaugurato il parco divertimenti \"Ovindoli Fun Park\".\nVisuale dalla vetta.\nDalla vetta del monte Magnola \u00e8 possibile ammirare a nord il Gran Sasso, a nord-ovest il massiccio del Velino, a sud la conca del Fucino e a est il monte Sirente, a ovest, in lontananza oltre il Fucino e i piani Palentini, i monti Carseolani, i monti Cantari e i monti Ernici, e a sud-ovest la Serra Lunga e parte dei monti Marsicani."}
{"id": "3821049", "revid": "773636", "url": "https://it.wikipedia.org/wiki?curid=3821049", "title": "Chiesa di San Giuseppe (Bagno di Gavorrano)", "text": "La chiesa di San Giuseppe lavoratore \u00e8 un edificio sacro situato nel centro di Bagno di Gavorrano, in provincia di Grosseto.\nStoria.\nL'istituzione di una parrocchia autonoma per il paese di Bagno di Gavorrano, che aveva visto aumentare sensibilmente i propri abitanti negli anni successivi alla seconda guerra mondiale, fu voluta dal vescovo Paolo Galeazzi, il quale la costitu\u00ec il 1\u00ba gennaio 1956 dedicandola a san Giuseppe lavoratore, o artigiano, data la natura operaia, nel settore minerario, del paese e dei suoi abitanti.\nIl progetto dell'edificio fu affidato all'ignegnere Ernesto Ganelli, che in quegli anni lavorava per conto della Diocesi di Grosseto arrivando a progettare la quasi totalit\u00e0 delle nuove chiese parrocchiali volute dal vescovo Galeazzi. La chiesa fu consacrata il 31 marzo 1957 e il primo parroco della nuova parrocchia fu don Pierino Gelmini.\nLa parrocchia \u00e8 stata civilmente riconosciuta il 18 febbraio 1960 e conta circa abitanti.\nDescrizione.\nInterno.\nLa chiesa conserva al suo interno pregevoli opere pittoriche.\nSul lato destro risaltano due dipinti risalenti al XVIII secolo di recente restauro ed entrambi di provenienza ignota: l\"'Assunzione della Madonna\", che richiama lo stile veneto, e la \"Traslazione dell'immagine del Buon Consiglio\", che presenta un'iconografia di particolare interesse."}
{"id": "3821052", "revid": "713714", "url": "https://it.wikipedia.org/wiki?curid=3821052", "title": "Monte Orsello", "text": ""}
{"id": "3821058", "revid": "6923", "url": "https://it.wikipedia.org/wiki?curid=3821058", "title": "Milas (Turchia)", "text": ""}
{"id": "3821059", "revid": "121213520", "url": "https://it.wikipedia.org/wiki?curid=3821059", "title": "Susie Essman", "text": "Sposata dal 2008 ed ha tre figliastri.\n\u00c8 attrice dal 1988.\nDoppiatrici italiane.\nNelle versioni in italiano dei suoi film, Susie Essman \u00e8 stata doppiata da:\nDa doppiatrice \u00e8 sostituita da:"}
{"id": "3821060", "revid": "585241", "url": "https://it.wikipedia.org/wiki?curid=3821060", "title": "Constituziun federala da la Confederaziun svizra", "text": ""}
{"id": "3821063", "revid": "834", "url": "https://it.wikipedia.org/wiki?curid=3821063", "title": "Stane", "text": ""}
{"id": "3821064", "revid": "33751", "url": "https://it.wikipedia.org/wiki?curid=3821064", "title": "Jevhen Jevhenovy\u010d \u0160achov", "text": "Biografia.\n\u00c8 figlio di Jevhen Serhijovy\u010d, ex calciatore sovietico e ucraino di ruolo attaccante che vinse con il un campionato sovietico.\nCaratteristiche tecniche.\n\u00c8 un interno di centrocampo forte fisicamente, bravo a fornire assit ai compagni e dotato di buona vena realizzativa grazie ai suoi inserimenti; all'occorrenza pu\u00f2 essere schierato da trequartista e da regista. Si distingue anche in fase d'interdizione.\nCarriera.\nClub.\nDnipro e Arsenal Kiev.\nComincia la propria carriera nel , nelle cui file aveva gi\u00e0 militato il padre e di cui Jehven veste la maglia per quasi dieci anni, eccezion fatta per due brevi parentesi all', nel 2010 e nel 2013. L'esordio risale al 7 aprile 2007 in un match di campionato contro lo Stal' Al\u010devs'k, che vince quella partita per 3-1 contro il Dnipro. Con la squadra di Dnipropetrovsk disputa anche l'Europa League: nell'edizione 2014-2015 realizza, nel ritorno dei quarti di finale contro il , il gol che qualifica il Dnipro alle semifinali. Dopo aver collezionato 127 presenze e 17 reti con il club, si svincola il 30 giugno 2016.\nPAOK.\nCome noto da un mese, alla scadenza del contratto si accasa al , squadra greca con cui realizza il primo gol il 5 marzo 2017 nella sfida di campionato giocata in casa contro l' e vinta dai suoi per 2-0. Con il club di Salonicco vince tre Coppe di Grecia consecutive e il campionato nel 2018-2019.\nLecce.\nAlla scadenza del contratto con il club greco, il 29 giugno 2019 si trasferisce al Lecce a titolo definitivo. L'esordio, da titolare, in Serie A risale 1\u00ba settembre seguente, nella partita persa (0-1) al Via del mare contro il . Il 15 luglio 2020 realizza la sua prima rete in massima serie in occasione della sconfitta interna (1-3) contro la Fiorentina.\nAEK.\nRescisso il contratto con il Lecce, il 19 settembre 2020 fa ritorno in Grecia, firmando per l'. Esordisce con gli ateniesi il 24 settembre seguente, in casa del in Europa League, mentre il suo primo gol con la nuova maglia risale al 1\u00ba novembre, quando decide la gara di campionato vinta per 2-1 in casa contro l'.\nNazionale.\nHa militato nelle nazionali giovanili ucraine, dall'Under-19 all'Under-21.\nCon l'Under-19 ucraina ha vinto il campionato europeo di categoria disputato in casa nel 2009.\nHa debuttato con la nazionale maggiore ucraina il 5 settembre 2016 nella partita pareggiata per 1-1 a Kiev contro l', valida per le qualificazioni al . Il primo gol in nazionale risale al 15 novembre successivo, quando \u00e8 andato a segno nella vittoria per 2-0 in casa nell'amichevole contro la .\nStatistiche.\nPresenze e reti nei club.\n\"Statistiche aggiornate al 16 dicembre 2021.\""}
{"id": "3821071", "revid": "1226", "url": "https://it.wikipedia.org/wiki?curid=3821071", "title": "Passato che uccide", "text": ""}
{"id": "3821078", "revid": "91551879", "url": "https://it.wikipedia.org/wiki?curid=3821078", "title": "Stazione di Westkreuz", "text": ""}
{"id": "3821084", "revid": "27723", "url": "https://it.wikipedia.org/wiki?curid=3821084", "title": "Stazione di San Benedetto Po", "text": "La stazione di San Benedetto Po \u00e8 una stazione ferroviaria della linea Suzzara\u2013Ferrara, situata nel comune di San Benedetto Po. Si trova a 16 km da Suzzara e 66\u00a0km da Ferrara.\nCome la linea ferroviaria, la gestione delle infrastrutture \u00e8 di competenza di Ferrovie Emilia Romagna (FER).\nStoria.\nLa stazione fu aperta il 22 dicembre 1888 dopo l'inaugurazione del tratto Suzzara-Sermide della ferrovia Suzzara-Ferrara.\nStrutture ed impianti.\nIl piazzale \u00e8 dotato di tre binari e di due fabbricati viaggiatori: uno, ubicato a ovest, a servizio dei binari 1 e 2 e quello che si affaccia su via Antonio Gramsci, e il secondo, pi\u00f9 a est, a servizio del binario 1 tronco, in direzione Ferrara, chiamato \"Piazzale Est\" della stazione (in stato di abbandono).\nI binari sono collegati tramite una passerella che attraversa a raso il binario 1. La stazione non dispone di un sottopassaggio, n\u00e9 di pensiline a riparo delle banchine a servizio dei binari.\nMovimento.\nLa stazione \u00e8 servita dai treni regionali di Trenitalia Tper delle relazioni Suzzara-Ferrara, Suzzara-Sermide, Suzzara-Rimini e Mantova-Ferrara, nell'ambito del contratto di servizio stipulato con la regione Emilia-Romagna. Durante la stagione estiva vi si fermano i \"Treni del mare\", Cremona-Pesaro e Suzzara-Rimini, sempre eserciti dall'impresa ferroviaria regionale.\nNei giorni festivi il servizio ferroviario \u00e8 sostituito da tre coppie di autocorse.\nA novembre 2019, la stazione risultava frequentata da un traffico giornaliero medio di circa 225 persone (109 saliti + 116 discesi).\nCinema.\nLa stazione compare nella scena finale del film \"Don Camillo\" del 1983 di Terence Hill."}
{"id": "3821085", "revid": "357738", "url": "https://it.wikipedia.org/wiki?curid=3821085", "title": "SOAT", "text": ""}
{"id": "3821086", "revid": "47767", "url": "https://it.wikipedia.org/wiki?curid=3821086", "title": "Perdita (nome)", "text": "Origine e diffusione.\nSi basa sul termine latino \"perditus\", che significa \"perduto\", \"smarrito\". Il nome venne creato da Shakespeare per il personaggio cos\u00ec chiamato della sua opera del 1610 \"Il racconto d'inverno\", e venne poi ripreso da D'Annunzio nel suo \"Il fuoco\".\nOnomastico.\nNon esistono sante che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3821087", "revid": "357738", "url": "https://it.wikipedia.org/wiki?curid=3821087", "title": "ACAT", "text": ""}
{"id": "3821089", "revid": "357738", "url": "https://it.wikipedia.org/wiki?curid=3821089", "title": "AcilCoA-colesterolo aciltransferasi", "text": ""}
{"id": "3821090", "revid": "357738", "url": "https://it.wikipedia.org/wiki?curid=3821090", "title": "Acilcoenzima A-colesterolo aciltransferasi", "text": ""}
{"id": "3821093", "revid": "729019", "url": "https://it.wikipedia.org/wiki?curid=3821093", "title": "Forze armate irachene", "text": "Le Forze armate irachene () sono le forze militari dell'Iraq. Esse si articolano nell'Esercito iracheno, nell'Aeronautica militare irachena e nella Marina militare irachena. Sono amministrate dal Ministero della Difesa.\nL'Esercito iracheno, in particolare, \u00e8 una delle istituzioni nazionali irachene che gode di maggior fiducia, anche se dopo il crollo del regime di Saddam Hussein hanno raggiunto un minimo di operativit\u00e0 solo l'arma di artiglieria e di fanteria, mentre \u00e8 particolarmente impegnativa l'opera di epurazione tra i suoi ranghi di elementi del passato regime macchiatisi di vari reati, in special modo quello di corruzione.\nLe forze armate irachene hanno conseguito alcuni successi a livello strategico ma hanno mostrato una fragilit\u00e0 tattica spiccata nel corso della maggior parte della loro storia.\nDopo l'invasione dell'Iraq del 2003, che port\u00f2 alla caduta del regime di Saddam Hussein, le forze armate irachene sono state ricostruite grazie alla sostanziale assistenza degli apparati statunitensi.\nDal rafforzamento, realizzatosi il 1\u00ba gennaio del 2009 grazie all'accordo iracheno-statunitense, le forze armate irachene e le forze che fanno capo al Ministero dell'Interno iracheno sono diventate responsabili della sicurezza e del mantenimento della legge e dell'ordine pubblico in tutto l'Iraq.\nStoria.\nLe Forze armate irachene hanno una lunga e agitata storia, raramente fortunata. Esse furono inizialmente formate nel 1920, quando il Paese non era ancora stato affidato dalla Societ\u00e0 delle Nazioni in Mandato di tipo A.\nSei colpi di Stato militari caratterizzarono la storia irachena tra il 1936 e il 1941. Il primo impiego contro un nemico esterno avvenne in occasione della guerra anglo-irachena del 1941, quando esse resistettero per circa un mese all'enorme preponderanza del Regno Unito, ostile all'amicizia espressa nei confronti dell'Asse dal governo nazionalista di Rash\u012bd \u02bf\u0100l\u012b al-Kayl\u0101n\u012b.\nCombatterono poi contro le forze ebraiche che avevano proclamato la nascita dello Stato d'Israele nella Guerra arabo-israeliana del 1948, quindi nel 1967 (Guerra dei sei giorni) e nel 1973 (Guerra dello Yom Kippur o di Ramadan). Due guerre contro le forze curde furono combattute nel 1961-70 e nel 1974-75. Un conflitto assai pi\u00f9 esteso e prolungato fu quello della Guerra Iran-Iraq, scatenata dall'Iraq contro l'Iran nel 1980 e che si prolung\u00f2 fino al 1988. Successivamente l'Iraq invase il Kuwait, avviando la Prima Guerra del Golfo del 1991, che comport\u00f2 poi dure sanzioni degli Alleati e l'imposizione di no-fly zones per le forze irachene durante tutti gli anni novanta e, infine, la Guerra d'Iraq del 2003.\nLe forze armate dell'Iraq, inteso come Paese moderno, cominciarono ad essere formate dal Regno Unito dopo l'assunzione da parte loro del controllo dell'area successivamente al 1917. Nel marzo del 1921 la Conferenza del Cairo concord\u00f2 sul fatto che un esercito iracheno fosse creato dietro le prime linee britanniche, addestrate ed equipaggiate da Londra. Re Faysal I voleva un esercito di 15-20.000 uomini. L'esercito che nacque era invece di 3.500 uomini nel 1922 (forse anche per motivi precauzionali, vista l'Insurrezione anti-britannica in Iraq del 1921), per raggiungere gli effettivi di 7.000 soldati nel 1927 e di 11.500 nel 1932. L'esercito - come in ogni paese islamico - fu uno strumento di modernizzazione sociale e culturale, grazie alla familiarizzazione con il pensiero tecnologico occidentale e alla frequentazione da parte degli ufficiali delle accademie militari dei paesi occidentali e dell'Est europeo. Nel 1931 fu istituita l'Aeronautica Militare irachena, dotata di un piccolo numero di piloti. Sei colpi di Stato militari, di maggiore o minore rilevanza, ebbero luogo tra il 1936 (guidato dal gen. curdo Bakr Sidqi) e il 1941, organizzato dal Quadrato d'oro e dal leader nazionalista Rash\u012bd \u02bf\u0100l\u012b al-Kayl\u0101n\u012b. A seguito della persecuzione condotta contro le trib\u00f9 ribelli assire, che culmin\u00f2 nel Massacro di Simele del 1932, fu introdotta una legge sulla coscrizione militare, che rafforz\u00f2 l'esercito regolare a detrimento del potere tribale tradizionale degli \"shaykh\".\nNel 1938-1939, l'esercito iracheno fu concentrato alla frontiera col Kuwait, in nome della politica che il sovrano d'allora, Ghazi promuoveva e che aveva tra i suoi punti qualificanti l'annessione di quel paese, considerato parte storicamente integrante dell'Iraq, separato solo dai precisi interessi petroliferi e strategici britannici. Le forze del Regno Unito sconfissero nel 1941 l'esercito di Baghdad, messo in campo dal governo di Rash\u012bd \u02bf\u0100l\u012b al-Kayl\u0101n\u012b in piena seconda guerra mondiale nell'illusorio tentativo di scrollarsi di dosso l'insopportabile peso colonialistico britannico, cercando un aiuto (che si rivel\u00f2 debole e miope) nei nemici del momento del Commonwealth: la Germania nazista e l'Italia fascista.\nDi non grande significato tattico fu l'intervento dell'esercito iracheno in occasione della guerra arabo-israeliana del 1948, malgrado il comando dell'Esercito Arabo di Liberazione fosse affidato al gen. iracheno Ism\u0101\u02bf\u012bl \u1e62afwat, tra i pochi ad avvedersi dell'estrema debolezza dello schieramento panarabo e a pronosticare una vittoria abbastanza facile delle forze sioniste che avrebbero poi proclamato la nascita dello Stato d'Israele.\nL'Aeronautica militare irachena us\u00f2 aerei britannici fino alla Rivoluzione del 14 luglio 1958, allorch\u00e9 il nuovo governo di Baghdad cominci\u00f2 a mutare orientamento politico internazionale, avvicinandosi (ma non ideologicamente) all'Unione Sovietica. L'Iraq cominci\u00f2 allora a ottenere armamento sovietico, che and\u00f2 ad affiancarsi a quello britannico.\nNel 1961 le forze irachene furono nuovamente ammassate alla frontiera col Kuwait e l'Iraq espresse esplicitamente l'intenzione d'invadere l'Emirato. Un rapido dispiegamento di forze militari britanniche, con truppe di terra, di aria e di mare (la cosiddetta Operazione Vantage, blocc\u00f2 ogni velleit\u00e0 irachena.\nImpegnativo fu poi l'impiego delle forze armate irachene nella guerra interna contro i Curdi del settentrione iracheno tra il 1961 e il 1970, mentre puramente simbolica fu la loro partecipazione nella Guerra dei sei giorni del 1967.\nLa partecipazione a questa guerra fu limitata, principalmente a causa della lenta reazione della 3\u00aa Divisione Corazzata, che era stata stazionata nella Giordania orientale, presso il confine con l'Iraq. La 3\u00aa Divisione Corazzata non riusc\u00ec a organizzarsi convenientemente e a raggiungere la prima linea prima che la Giordania cessasse le operazioni militari. Inoltre la partecipazione irachena fu limitata da un bombardamento condotto da bombardieri Tu-16 su Israele, del tutto incapaci di colpire gli obiettivi assegnati, e da un contro-raid israeliano sulla base aerea \"H-3\" Si stima che Israele abbia in quell'occasione distrutto 21 aviogetti iracheni, perdendone solo tre.\nDopo che fin\u00ec la prima guerra contro i Curdi con una vittoria strategica dei Peshmerga, l'apparato militare iracheno conobbe un certo numero di cambiamenti Come prima cosa gli Iracheni giunsero alla conclusione che l'armamento e i metodi sovietici non erano funzionali alle loro necessit\u00e0. L'URSS tentava di influenzare la politica irachena grazie alla consegna di armamento sovietico ma gli Iracheni capirono che, in linea di massima, l'armamento sovietico era inferiore a quello occidentale. Cos\u00ec, malgrado la significativa consegna di attrezzature da parte dell'URSS (messa in luce dal SIPRI Arms Transfers Database, Iraq 1973\u20131990), l'Iraq cominci\u00f2 a muoversi per comprare equipaggiamenti militari occidentali. Acquisti dalla Francia e dal Regno Unito portarono allo schieramento di 64 caccia d'attacco Mirage F1 nel 1976, di 200 carri armati AMX-30 nel 1977 e di 200 Cascavel APC dalla Gran Bretagna nel 1978. Quello stesso anno, l'Iraq ordin\u00f2 dieci fregate e corvette dall'Italia. Mentre i generali iracheni sostenevano un simile cambiamento, i paesi occidentali erano riluttanti a vendere in modo consistente i loro armamenti, anche alla luce del fatto che le armi di costruzione occidentale erano pi\u00f9 costose di quelle sovietiche e ci\u00f2 comportava un maggior impegno, non solo economico. Tuttavia molte armi occidentali furono vendute e l'allineamento iracheno alle tecniche sovietiche risult\u00f2 ridotto in modo pesante. In molti casi gli Iracheni tornarono sui loro passi, riallineandosi alle dottrine militari britanniche, mentre in altri casi il risultato fu una miscela di concezioni britanniche e di concezioni sovietiche. Anche la capacit\u00e0 logistica irachena mut\u00f2, con l'acquisto di 2.000 mezzi di trasporto pesanti.\nLa partecipazione dell'Iraq nel 1973 alla Guerra del Yom Kippur (chiamata dagli arabi Guerra del Ramadan) vide schierato una forza di spedizione di 60.000 uomini, che operarono sul fronte siriano. Peraltro tale Forza di spedizione oper\u00f2 tutt'altro che bene. L'aeronautica nemmeno, con 26 aerei perduti su un totale di 101, senza poter annoverare alcun aereo israeliano abbattuto.\nI Curdi avviarono la seconda guerra curda del 1974-75. La guerra fin\u00ec con una disfatta curda dopo che gli Accordi di Algeri tra Iran e Iraq fece cessare gli aiuti del primo ai Curdi, in funzione anti-irachena. Dal 1973 al 1980, Saddam Hussein tolse alle forze armate i compiti di garanzia della sicurezza interna, affidando quest'ultima a una serie di formazioni paramilitari politicamente pi\u00f9 prone ai suoi voleri, come ad esempio l'Esercito Popolare Iracheno. Saddam inoltre rese fragile la catena di comando e la capacit\u00e0 operativa delle forze armate rimuovendo gli ufficiali meno politicizzati e immettendo al loro posto ufficiali pronti ad allinearsi al suo volere. In tal modo il rateo d'incompetenza si accrebbe in misura notevole. (Pollack 2002, 182-183)\nGuerra del Golfo.\nIl governo di Saddam Hussein scaten\u00f2 la guerra contro l'Iran il 22 settembre del 1980, con un'invasione della regione del Kh\u016bzest\u0101n. Dopo otto anni di feroci combattimenti, una serie di disperate offensive irachene nel 1988 obblig\u00f2 l'Iran ad accettare un cessate il fuoco che fino a poco prima avevano sdegnosamente respinto. Malgrado l'evidente crescita di difficolt\u00e0 da parte irachena, la sensazione che gli Stati Uniti fossero discretamente dalla parte irachena, se non altro per odio verso il regime degli Ayatollah, convinse gli iraniani a non ottenere pi\u00f9 sul campo una vittoria che fosse anche tattica, oltre quella strategica ormai evidentemente conseguita (Pollack 2002, 182-3, 228-229), La guerra con l'Iran fin\u00ec nel 1988, dopo che Baghdad aver dispiegato sul campo la quarta pi\u00f9 consistente forza militare combattente di tutti i tempi: 49 divisioni terrestri, 6 divisioni della Guardia Repubblicana (formazioni d'\u00e9lite), 513 aerei da combattimento dell'Aeronautica militare e una piccola flotta della Marina Militare irachena. Questa Forza era stata costituita con fondi elargiti dai Paesi arabi del Golfo Persico e con miliardi di dollari di aiuti concessi dal Dipartimento di Stato statunitense per sostenere la guerra scatenata dall'Iraq contro l'Iran.\nL'invasione del Kuwait e la Guerra del Golfo del 1991.\nSaddam Hussein impegn\u00f2 anche grandi risorse nella Guardia Repubblicana. Le perdite durante la Guerra del Golfo subite dal superiore armamento e addestramento statunitense e della coalizione alleata comport\u00f2 la riduzione delle forze di terra a 23 divisioni e delle forze aeree a meno di 300 velivoli. L'Esercito Popolare Iracheno si sband\u00f2 semplicemente e le sanzioni militari ed economiche che l'Iraq dovette subire impedirono al paese arabo di ricostruire convenientemente il proprio potenziale offensivo. Quanto fu possibile fare fu concentrato sulla Guardia Repubblicana, ideologicamente pi\u00f9 affidabile, in quanto prona ai voleri del dittatore iracheno e sulla nuova Guardia Repubblicana Speciale, creata subito dopo la fine del disastroso conflitto. L'Iraq mantenne uno standard numerico di circa 375.000 uomini in armi, comprendendovi anche il personale della Direzione Generale dell'Intelligence Militare (\"Mud\u012briyyat al-Istikhabar\u0101t al-\u02bfAskariyya al-\u02bfAmma\").\nNel corso degli anni novanta, le forze armate irachene furono impiegate assai impropriamente per reprimere le insurrezioni in Iraq del 1991, che comportarono la fuga nel nord iracheno di un gran numero di persone. Gli USA lanciarono allora la Operazione Provide Comfort con gli Alleati per fornire assistenza a quei rifugiati. Ci\u00f2 comport\u00f2 alcuni confronti armati con le forze militari di \u1e62add\u0101m. Le no-fly zones furono istituite in parte proprio per portare a termine queste operazioni umanitarie. L'Operazione Southern Watch garantiva il divieto d'impiego di velivoli iracheni nel sud del Paese, l\u00ec dove sono maggioritari gli sciiti, mentre l'Operazione Northern Watch garantiva lo stesso fine nel nord, in area a maggioranza curda. Come conseguenza di azioni irachene, Missili da crociera colpirono l'Iraq nel giugno del 1993. Il Kuwait fu poi ancora minacciato da divisioni della Guardia Repubblicana nell'ottobre del 1994, col risultato di spingere gli USA a garantire una maggior protezione all'Emirato con l'Operazione Vigilant Warrior. L'Operazione Vigilant Sentinel fu nel luglio del 1995 un'operazione della stessa natura. Vari Missili da crociera furono lanciati contro le forze saddamiste nel 1996 e l'Iraq fu ancora bombardato nel 1998 nell'Operazione Desert Fox. Non appena i preparativi statunitensi per un attacco all'Iraq cominciarono ad accelerarsi nel 2002, l'Operazione Southern Focus fu lanciata, per distruggere le difese aeree irachene nelle regioni meridionali del Paese.\nInvasione dell'Iraq (2003).\nNegli anni ottanta e Novanta, l'Iraq costru\u00ec e us\u00f2 un arsenale di armi chimiche e biologiche, alcune delle quali si disse provenissero dagli Stati Uniti. Una risoluzione del Consiglio di Sicurezza delle Nazioni Unite impose la distruzione di tali armi. Dopo una lunga e problematica serie di ispezioni, la maggior parte delle armi fu effettivamente distrutta e gli impianti sigillati dal personale dell'ONU a ci\u00f2 delegato. Un nuovo giro d'ispezioni fu portato a termine ai primi del 2003 da uno \"staff\" delle Nazioni Unite, coordinato da Hans Blix, che effettu\u00f2 ulteriori ricerche per scoprire eventuali altri siti di armi messe al bando ma nulla fu scoperto. Tuttavia l'Amministrazione Bush seguit\u00f2 a denunciare la presenza di \"armi di distruzioni di massa\" senza portare alcuna prova in merito e decise comunque, e contro il parere della maggior parte degli Stati dell'ONU, di aggredire l'Iraq per abbattere il regime dittatoriale di Saddam Husayn, lanciando un ultimatum perch\u00e9 l'Iraq distruggesse le sue armi di distruzione di massa che fu poi successivamente dimostrato al di l\u00e0 di ogni ragionevole dubbio essere del tutto inesistenti.\nIl governo di Saddam non rispose all'ultimatum e il 19 marzo 2003, le forze militari disposte dallo \"United States Central Command (USCENTCOM)\", appoggiate da quelle del Regno Unito del Laburista Tony Blair e dalla Polonia postcomunista, invasero l'Iraq. Il conflitto fu risolto rapidamente in favore del soverchiante apparato militare anti-saddamista e il regime di Saddam fu distrutto e il suo esercito sbandato. Nel meridione iracheno il V Corpo statunitense e la I Forza di Spedizione dei Marines, inclusa una divisione corazzata britannica, mandarono in rotta il 3\u00ba Corpo iracheno, la Guardia Repubblicana e i Fedayyin Saddam. Nel settentrione, la Task Force Viking, una task force operativa speciale, sgomin\u00f2 il 1\u00ba e il 5\u00ba Corpo iracheno e attacc\u00f2 elementi della Guardia Repubblicana. Ebbero luogo anche alcune importanti battaglia, come la Battaglia di Nasiriyya e la Battaglia di Baghdad. Dopo l'invasione fu istituita un'Autorit\u00e0 Provvisoria di Coalizione per amministrare l'Iraq del dopo-Saddam.\nNuove Forze Armate irachene.\nL'apparato militare iracheno fu disciolto dal governatore civile Lewis Paul Bremer e parimenti avvenne col Ministero della Difesa iracheno, poco dopo l'invasione anglo-polacco-americana, in base all'Ordinanza n. 2 del 23 maggio 2003 dell'Autorit\u00e0 Provvisoria.\nIl 25 giugno 2003 alla Vinnell Corporation fu assegnato un contratto mirante all'addestramento dei primi nove battaglioni, o 9.000 reclute dei 44.000 effettivi di cui si doveva comporre il \"Nuovo Esercito iracheno\". Responsabile dell'addestramento era il Maggior generale Paul Eaton.\nIl 3 settembre 2003 l'Ordinanza n. 28 dell'Autorit\u00e0 Provvisoria di Coalizione istitu\u00ec il Corpo di Difesa Civile Iracheno per assicurare temporaneamente la sicurezza e i servizi d'emergenza all'Iraq, come completamento delle operazioni condotte dalla Coalizione delle forze militare nel Paese.\nNell'aprile del 2004 un battaglione iracheno rifiut\u00f2 di affrontare in combattimento i \"rivoltosi\" (\"insurgents\") a Falluja. Subito dopo la struttura militare statunitense in Iraq fu riorganizzata. Una Forza MultiNazionale-Iraq (MNF-I) fu creata e affidata al gen. George W. Casey, Jr. Per le nuove Forze Armate irachene la mossa pi\u00f9 importante fu la creazione di un Comando Multinazionale di Sicurezza-Iraq (MNSTC-I) come comando subordinato alla MNF-I, sotto il comando del Mag. gen. David Petraeus. Al MNSTC-I fu affidato il compito di ricostruire le nuove Forze Armate irachene, cos\u00ec come altre forze di sicurezza. Un nuovo piano prevedeva come risultato finale la costituzione di dieci divisioni irachene.\nIl 22 aprile 2004 con l'Ordinanza n. 73 dell'Autorit\u00e0 Provvisoria di Coalizione, tutto il personale, gli impianti e le attrezzature del Corpo di Difesa Civile Iracheno \u00e8 stato assegnato al Ministero della Difesa iracheno come componente delle Forze Armate irachene.\nDopo lo scioglimento dell'Autorit\u00e0 Provvisoria di Coalizione il 28 giugno 2004, la Coalizione \u00e8 comunque rimasta in Iraq su richiesta del logicamente filo-americano Governo federale iracheno e sotto Mandato delle Nazioni Unite per aiutare il governo dell'Iraq a sviluppare un proprio apparato di sicurezza interna contro le azioni terroristiche dei rivoltosi. Per il periodo successivo all'invasione USA, le forze armate statunitensi sono state viste come un'entit\u00e0 combattente convenzionale pi\u00f9 che come un'entit\u00e0 di contrasto delle azioni spesso di stampo terroristico dei ribelli. Dopo aver rivisto la strategia militare successiva all'invasione dell'Iraq, alla fine del 2004 il Generale Casey ha guidato le forze della Coalizione non limitandole pi\u00f9 al contrasto dei ribelli ma per l'addestramento delle reclute del nuovo esercito iracheno. Questa \u00e8 stata la strategia fino al 2006.\nDopo le elezioni nazionali del dicembre 2005, tuttavia, I ribelli anti-governativi hanno mutato strategia, operando non pi\u00f9 come resistenza all'occupazione anglo-americana (e dei loro alleati minori) ma come opposizione settaria. Accelerata dall'attentato alla moschea al-Askari del febbraio 2006, i livelli di violenza settaria sono drammaticamente cresciuti e la sicurezza del Paese ne ha grandemente risentito. Baghdad ha conosciuto un ciclo di violenze settarie, alle quali non \u00e8 sembrata estranea al-Qa'ida che opera attraverso alcune formazioni sunnite che hanno risposto con attentati-suicidi nei distretti sciiti alle azioni terroristiche delle milizie sciite nei distretti sunniti della capitale.\nFu evidente che le Forze Armate irachene e le varie forze del Ministero degli Interni non erano in grado di mettere un freno alla violenza settaria e di proteggere la popolazione, tanto che la Forza MultiNazionale-Iraq fu costretta a rivedere i piani per una transizione sicura. Sebbene le forze irachene avessero ricevuto un addestramento iniziale e fossero state equipaggiate convenientemente, esse non svilupparono le capacit\u00e0 necessarie per realizzare i loro obiettivi e fronteggiare in modo soddisfacente le operazioni per contrastare i ribelli. Vi furono anche dissensi a livello ministeriale tra il Ministero degli Interni e quello della Difesa. I ministeri non avevano la possibilit\u00e0 di dare man forte alle loro forze in termini di logistica, d'intelligence, di comunicazioni e di approvvigionamenti. L'aumento delle truppe nel 2007 ha permesso di ottenere del tempo necessario allo sviluppo dell'addestramento e delle capacit\u00e0 di leadership delle Forze di sicurezza irachene, come anche una maggiore collaborazione con le altre unit\u00e0. Il comandante del Iraq assistence group nel giugno 2007 Dana Pittard afferm\u00f2 che la forza di coalizione non pu\u00f2 tracciare il percorso troppo velocemente e che per il passaggio delle responsabilit\u00e0 ci vorr\u00e0 del tempo.\nNel luglio 2006 il Governatorato di al-Muthanna pass\u00f2 sotto il controllo dell'Iraq, divenendo il primo territorio ad ottenere tale status. Dal settembre 2006 all'ottobre 2008 dodici governatorati tornarono sotto controllo iracheno\nL'esercito iracheno port\u00f2 avanti la sua prima operazione di alto livello, sotto il profilo sia dell'organizzazione che dell'esecuzione, il 25 marzo 2008 per la Battaglia di Bosra; la forza di coalizione forn\u00ec supporto soltanto nel settore aereo, nella logistica e come consigli. Una brigata britannica di fanteria stazion\u00f2 all'aeroporto di Bosra ma non intervenne.\nIl 1\u00ba gennaio 2009 il processo di Controllo provinciale iracheno venne sostituito dall'Accordo sulla sicurezza Iraq-USA, il quale trasfer\u00ec tutte le responsabilit\u00e0 in materia di sicurezza provinciale al governo iracheno. Come risultato, cinque provincie furono trasferite in una volta sola.\nQuesta nuova struttura ha tuttavia dimostrato una profonda debolezza al suo primo scontro diretto: infatti, nel giugno del 2014, grazie alla scarsa resistenza dei reparti di fronte all'avanzata dei terroristi, lo Stato Islamico si \u00e8 appropriato di ingenti quantit\u00e0 di armamenti e attrezzature, compresi blindati Humvee e Carri T-72, oltre a fare migliaia di prigionieri, di cui molti giustiziati sommariamente.\nDisciplina normativa.\nL'articolo 9 della Costituzione dell'Iraq stabilisce le basi legali delle Forze armate irachene.\nMolte delle espressioni dell'art. 9 riprendono l'art. 27 del Codice Amministrativo provvisorio del 2004.\nLa Parte A, Prima Sezione, dell'art. 9 stabilisce che \"Le Forze armate irachene e i servizi di sicurezza saranno composti da aliquote del popolo iracheno, tenuto conto della loro proporzione numerica e rappresentativa, senza alcuna discriminazione o esclusione. Esse saranno soggette al controllo delle autorit\u00e0 civili, difenderanno l'Iraq, non saranno usate come strumento di oppressione del popolo iracheno, non interferiranno nelle questioni politiche, non svolgeranno alcun ruolo nel trasferimento dell'autorit\u00e0\". Le Parti B e C proibiscono la formazione di milizie militari al di fuori del quadro delle forze armate regolari e proibiscono che personale militare occupi posizioni politiche o che operino per il sostegno dei candidati politici. La Parte C nota espressamente che al personale militare \u00e8 permesso di votare nelle elezioni previste. La Parte E esplicitamente stabilisce che il governo iracheno s'impegna a rispettare e a rafforzare gli obblighi internazionali assunti dall'Iraq per quanto attiene la non-proliferazione, la mancanza di sviluppo, di produzione e d'uso delle armi nucleari, chimiche e biologiche. La Sezione Seconda afferma che il servizio militare sar\u00e0 regolato dalla legge.\nLa legislazione dell'Iraq relativa alla difesa data dall'epoca dell'Autorit\u00e0 Provvisoria di Coalizione (APC) del 2003-2004. La disposizione dell'APC ha istituito il nuovo Esercito Iracheno il 18 agosto 2003, e la disposizione 67 della stessa APC ha ridenominato il 21 marzo 2004 \"Forze armate irachene\" il nuovo dispositivo militare di difesa iracheno. In tale ottica le nuove \"Forze armate irachene\" sono state ampliate, fino a includere un Esercito terrestre, un'Aeronautica militare, una Forza guardacostiera, una Riserva militare e altre forze ancora.\nL'Iraq non ha pubblicato alcuna rivista o altra pubblicazione cartacea dedicata alla difesa nazionale. Gran parte della politica in materia, fin dal 2003, \u00e8 stata pubblicata dagli Stati Uniti.\nUn obiettivo fissato dalla Coalizione multinazionale in Iraq afferma che \"l'Iraq ha una forza destinata alla sicurezza in grado di mantenere l'ordine interno che impedisca che l'Iraq diventi un tranquillo rifugio per i terroristi\". Per realizzare ci\u00f2, gli USA si sono assunti l'incarico di addestrare ed equipaggiare le forze di sicurezza dell'Iraq e di assicurare una graduale assunzione di responsabilit\u00e0 da parte di queste ultime. Nel 2010 si sono messi a fuoco almeno tre importanti obiettivi da conseguire: la soppressione delle insurrezioni armate, la soluzione dello \"status\" delle forze curde armate (\"Peshmerga\") in relazione alle stesse Forze armate irachene e, a pi\u00f9 lungo termine, il rafforzamento delle forze armate cos\u00ec che esse possano fronteggiare una minaccia esterna (leggasi tra le righe l'Iran).\nStruttura.\nLe forze di sicurezza irachene sono composte da diverse forze inquadrate presso il Ministero dell'Interno e il Ministero della Difesa, come l'Ufficio antiterrorismo iracheno, riportano al primo ministro con la supervisione delle Forze per le operazioni speciali.\nLe forze inquadrate presso il Ministero della Difesa sono: esercito, marina militare e aeronautica militare; il ministero gestisce anche l'Accademia di Stato maggiore e l'addestramento degli ufficiali delle diverse branche con il supporto della NATO Training Mission - Iraq. L'Accademia \u00e8 stata istituita presso al-Rustamiyya il 27 settembre 2005 e si occupa dei corsi destinati al personale per i gradi che vanno da sottotenente a maggiore.\nI Peshmerga, dal settembre 2009 le \"Forze armate della regione del Kurdistan\", sono una forza armata separata legata al Governo regionale del Kurdistan. La forza \u00e8 abbastanza considerevole, gli ufficiali delle United States Forces \u2013 Iraq ritengono che il Partito Democratico del Kurdistan e l'Unione Patriottica del Kurdistan abbiano a disposizione 100.000 peshmerga ognuno. Le due divisioni sono incluse in questa figura e vi sono delle divergenze tra le autorit\u00e0 regionali e quelle centrali se far rientrare tale forza sotto il controllo di Baghdad.\nL'intelligence militare \u00e8 stata riorganizzata a partire dalla dissoluzione delle precedenti forze armate avvenuta nel 2003. Nel corso del tempo ha subito diverse interferenze politiche, nel 2009 il primo ministro al-Maliki ha allontanato il maggior generale Jamal Suleiman, direttore dell'intelligence militare, riservando a s\u00e9 la delega, nello stesso periodo ha allontanato anche il direttore dell'Intelligence nazionale irachena.\nEsercito iracheno.\nL'esercito iracheno rappresenta la pi\u00f9 importante forza di contrasto ai ribelli sviluppata dal governo iracheno nel 2003-2009 con l'assistenza della forza di coalizione, soprattutto con l'aiuto statunitense. Nel novembre 2009 il piano di sviluppo della forza include 14 divisioni, ognuna delle quali conta 4 brigate.\nLa tattica per contrastare le forze di insurrezione prevede di fornire la sicurezza e gli altri servizi a livello locale mediante unit\u00e0 di fanteria a piedi; in questo modo, si ritiene, i ribelli perderanno il supporto della popolazione locale e potranno essere pi\u00f9 facilmente sconfitti.\nLe brigate di fanteria leggera sono equipaggiate con piccole armi, mitragliatrici, RPG, corazzati e veicoli blindati leggeri. Le brigate meccanizzate di fanteria sono dotate di carri armati T-54/55 veicoli BMP-1. Le forze armate ungheresi hanno donato 72 carri armati T-72 di produzione sovietica provenienti dai loro arsenali, degli specialisti ungheresi li hanno riparati e sono stati consegnati nel 2004 in condizione di battaglia. Per il periodo 2010-2013 \u00e8 prevista la consegna di 280 tank M1 Abrams\nL'esercito iracheno, a partire dalla sua nascita nel 1922 fino il 2003 ha patito diversi problemi, tra questi una giovane direzione tattica. Secondo Kenneth Pollack dell'Universit\u00e0 del Nebraska, i problemi dell'esercito iracheno sono stati causati dalla perdita di competenze tecniche e da una limitata esposizione dei mezzi. Vi sono, per\u00f2, anche dei notevoli punti di forza:logistica e ingegneria da combattimento. Due importanti attivit\u00e0 di logistica si ebbero durante la guerra dello Yom Kippur, quando vennero sostenuti i corpi corazzati in Siria, e durante la guerra Iran-Iraq quando in pochi giorni vennero spostati i corpi di formazione da un capo all'altro del paese.\nSin dal 2003 la creazione di corpi da combattimento \u00e8 stata la priorit\u00e0, mentre il supporto logistico era fornito dalla forza di coalizione. A partire da met\u00e0 2008 i problemi logistici hanno interessato manutenzione e forniture. In ogni caso le capacit\u00e0 logistiche sono state sviluppate e la creazione di un sistema logistico nazionale \u00e8 sulla buona strada.\nAeronautica militare irachena.\nL'aeronautica militare irachena ha lo scopo di appoggiare le forze di terra mediante attivit\u00e0 di sorveglianza, ricognizione e trasporto. Due squadroni di ricognizione utilizzano aeromobili leggeri, tre squadroni elicotteri sono utilizzati per spostare truppe ed uno squadrone aerotrasportato utilizza C-130 per trasportare truppe, equipaggiamenti e forniture. L'aeronautica militare irachena conta un personale di 3.000 unit\u00e0, \u00e8 stato programmato di aumentarlo fino a 18.000 unit\u00e0 con 550 aeromobili per il 2018.\nMarina militare irachena.\nLa marina militare irachena \u00e8 una piccola forza composta da 1.500 uomini, di questi 800 sono marines, si prevede che per il 2010 si arrivi a 2.000 - 2.500 uomini. I suoi compiti riguardano la protezione delle acque costiere e di quelle interne da attacchi ribelli e garantire la sicurezza delle piattaforme petrolifere in mare aperto. La marina \u00e8 dotata di 16 motovedette, 35 imbarcazioni d'assalto e 1 nave sentinella in mare aperto, in futuro si doter\u00e0 di squadroni per il pattugliamento costiero e squadroni d'assalto.\nSfide per le forze armate.\nI bassi livelli di sicurezza interna hanno frustrato i tentativi di costruzione di qualsiasi sistema bancario o di credito; ci\u00f2 ha determinato un livello di assenteismo del 10%-20% tra le forze armate perch\u00e9 i soldati sono impegnati nell'attivit\u00e0 di consegna delle paghe alle famiglie dei loro commilitoni.\nTale attivit\u00e0 \u00e8 inevitabilmente pi\u00f9 faticosa quando l'unit\u00e0 \u00e8 dislocata al di fuori della propria provincia e l'assenteismo, ovviamente, cresce.\nAltro grave problema riguarda gli ospedali militari, tutti quelli creati durante il regime di Saddam sono stati abbandonati e saccheggiati dopo l'attacco del 2003, cosicch\u00e9 nell'aprile 2007 non ne era in funzione alcuno. Esiste un solo centro di protesi militare in tutto il paese e nessun servizio per l'assistenza mentale e i danni da bruciature. I soldati iracheni feriti attendono di ricevere i trattamenti dagli ospedali civili oppure, se possibile, dai centri della coalizione. Le pratiche corruttive sono favorite da una maggiore tassazione applicata agli ospedali civili e determinano maggiori costi per i soldati. Le pesante burocrazia del sistema retributivo militare fa s\u00ec che siano i soldati a sopportare spese mediche.\nCooperazione militare internazionale.\nA partire dal 2003 il compito di difendere l'Iraq dagli attacchi esterni \u00e8 stato assunto principalmente dalle forze armate USA. Il comando statunitense responsabile di tale attivit\u00e0 fu all'inizio il Combined Joint Task Force 7, sostituito poi dal Multi-National Force - Iraq e attualmente \u00e8 gestito dal United States Forces - Iraq (USF-I) , istituito il 1\u00ba gennaio 2010.\nLo USF-I realizzer\u00e0 la ritirata dei propri mezzi e materiali a partire dal 31 dicembre 2011, il segretario alla difesa Robert Gates ha indicato la possibilit\u00e0 che l'Iraq possa richiedere aiuto per proteggere il proprio spazio aereo oltre il 2011. Un accordo richiederebbe, comunque, nuovi negoziati tra l'Iraq e gli Stati Uniti.\nLo U.S.-Iraq Strategic Framework Agreement stabilisce una cooperazione sul lungo termine e non ha una data di estinzione. L'accordo riguarda i settori della cultura, salute, giustizia, economia, tecnologie informatiche ma anche difesa e sicurezza. L'accordo prevede un \"Iraq forte in grado di autodifendersi\" ed afferma in modo esplicito che \"gli Stati Uniti non possono sollecitare o richiedere basi permanenti in Iraq\"\nL'aeronautica militare irachena non \u00e8 ancora in grado di difendere la sovranit\u00e0 del proprio spazio aereo, inoltre, l'esercito iracheno \u00e8 addestrato e armato principalmente per la difesa interna.\nIl maggior generale statunitense Tony Cucolo ha indicato l'Operazione Bright Star come un esempio per un possibile addestramento congiunto in vista di un futuro rapporto Iraq-USA sul piano militare.\nIl governo iraniano si \u00e8 offerto per aiutare la ricostruzione delle forze armate irachene; il ministro della difesa iracheno Saadoun al-Dulaimi ha incontrato il suo collega iraniano, il retroammiraglio Ali Shamkhani, a Teheran nel 2005 e gli iraniani si sono impegnati nel fornire assistenza."}
{"id": "3821095", "revid": "1226", "url": "https://it.wikipedia.org/wiki?curid=3821095", "title": "K.A. Applegate", "text": ""}
{"id": "3821100", "revid": "357738", "url": "https://it.wikipedia.org/wiki?curid=3821100", "title": "Arachidoniletanolammide", "text": ""}
{"id": "3821108", "revid": "28592", "url": "https://it.wikipedia.org/wiki?curid=3821108", "title": "Doire de Verney", "text": ""}
{"id": "3821115", "revid": "110157", "url": "https://it.wikipedia.org/wiki?curid=3821115", "title": "BECN1", "text": "BECN1 \u00e8 il gene che nell'uomo codifica la proteina Beclin 1. Beclin-1 nei mammiferi \u00e8 la proteina ortologa di Atg6 nel lievito. Beclin 1 ha un ruolo centrale nell'autofagia, un processo di sopravvivenza cellulare programmata, che risulta aumentato durante i periodi di stress cellulare e spento durante il ciclo cellulare.\nBeclin 1 interagisce con diversi cofattori (ad esempio Atg14L, UVRAG, Bif-1, Rubicon, AMBRA1, HMGB1 ed altri) nel regolare la chinasi lipidica conosciuta come Vps-34 (conosciuta anche come enzima fosfatidilinositolo 3-chinasi - PI3k di classe III) e promuovere la formazione di complessi Beclin 1-Vps34-Vps15, ed in questo modo indurre autofagia, cio\u00e8 quel processo fondamentale che consiste di degradare in modo selettivo alcuni componenti cellulari.&lt;br&gt;\nNell'autofagia il primo passo consiste nel sequestro di proteine ed organelli citoplasmatici all'interno di una particolare regione di destinazione cellulare che viene circondata da una membrana (phagophore), la quale ne separa il contenuto dal resto del citoplasma. La vescicola risultante, definita autofagosoma, viene poi fusa con un lisosoma ed il suo contenuto degradato e quindi riutilizzato dalla cellula.\nBeclin 1 \u00e8 richiesto per la regolazione sia dei processi di autofagia Atg5/Atg7-dipendenti che quelli indipendenti.\nAlterazioni della proteina Beclin 1 sono state implicate in molti tipi di disordini, ed in particolare in tumori e processi neurodegenerativi.\nInterazioni.\n\u00c8 stato dimostrato che BECN1 intragisce con GOPC acronimo di Golgi-associated PDZ and coiled-coil motif-containing protein (un PDZ domain \u00e8 una parte di una proteina che pu\u00f2 interagire con altre proteine a costituire complessi multiproteici), Bcl-2"}
{"id": "3821120", "revid": "45941278", "url": "https://it.wikipedia.org/wiki?curid=3821120", "title": "H\u00f4pital de la Salp\u00eatri\u00e8re", "text": ""}
{"id": "3821123", "revid": "124808", "url": "https://it.wikipedia.org/wiki?curid=3821123", "title": "Il codice Da Vinci", "text": ""}
{"id": "3821127", "revid": "585241", "url": "https://it.wikipedia.org/wiki?curid=3821127", "title": "Universit\u00e9 Pierre-et-Marie-Curie", "text": ""}
{"id": "3821130", "revid": "599013", "url": "https://it.wikipedia.org/wiki?curid=3821130", "title": "Charles Asampong Taylor", "text": ""}
{"id": "3821132", "revid": "63385220", "url": "https://it.wikipedia.org/wiki?curid=3821132", "title": "Glasser", "text": ""}
{"id": "3821133", "revid": "729019", "url": "https://it.wikipedia.org/wiki?curid=3821133", "title": "Ch\u00e2teau-Verdun (Italia)", "text": "Ch\u00e2teau-Verdun (pron. fr. : ) \u00e8 una casaforte medievale che si trova a 1350 m s.l.m. lungo la strada per la localit\u00e0 Flassin nel comune di Saint-Oyen, in posizione ribassata rispetto alla via principale del borgo. Di propriet\u00e0 dei Canonici dell'Ospizio del Gran San Bernardo, da nove secoli funge da \"luogo ospitale\" (in francese, \"maison d'accueil\").\nArchitettura.\nL'edificio, ben conservato anche grazie ad un importante restauro conclusosi nei primi anni novanta, si configura come una casaforte: la pianta \u00e8 quadrata e massiccia, il tetto in lose grigie \u00e8 spiovente; all'interno le sale interrate sono coronate da volte a botte e da volte a crociera, mentre nelle sale del pian terreno e del primo piano si conservano arredi di pregio.\nTra le altre cose, Ch\u00e2teau-Verdun contiene due cappelle, varie sale riunioni e un salone che funge da sala per conferenze e concerti.\nStoria.\nIl borgo di Saint-Oyen, a met\u00e0 strada tra Aosta ed il passo del Gran San Bernardo, per secoli \u00e8 stato luogo di sosta per i viandanti, i pellegrini e i loro muli diretti al valico: Ch\u00e2teau-Verdun testimonia questa vocazione della cittadina alpina lungo la via Francigena.\nNon si hanno informazioni certe sulle origini del \"Castellum Verdunense\": secondo alcune ipotesi, si pensa che all'inizio fosse una semplice fattoria fortificata di supporto all'Ospizio del Gran San Bernardo, oppure una casa che offriva vitto ai poveri nel giorno della Pentecoste.\nEretto tra il X e l'XI secolo, fin dal 1137 il Castello appartiene ai Canonici dell'Ospizio del Gran San Bernardo, per diretta donazione da parte di Amedeo III di Savoia. \u00c8 a quest'epoca che risalgono i primi rimaneggiamenti della struttura. Venne adibita a stazione di sosta, a fattoria ad uso dell'Ospizio, a luogo di accoglienza per i malati, vi si immagazzinavano merci, carni e formaggi, vi si stoccava il legname dell'Ospizio per l'inverno. I \"maronnier\", antesignani delle guide alpine, partono da qui per accompagnare i pellegrini.\nNel 1592, quando venne distrutta da un incendio doloso, la struttura era ancora principalmente una grossa grangia fortificata.\nVenne quindi ricostruita e ancora oggi i Canonici adibiscono parte dell'edificio all'ospitalit\u00e0 di persone, gruppi e/o studiosi che necessitino di un periodo di riflessione o di riposo: dal 1991 al 2011 \u00e8 stato una \"Casa di accoglienza\", a partire da febbraio 2012 \u00e8 affidato alla Diocesi di Aosta.\n\u00c8 visitabile su prenotazione.\nSi segnala il maggiociondolo secolare sul retro di Ch\u00e2teau Verdun."}
{"id": "3821136", "revid": "226458", "url": "https://it.wikipedia.org/wiki?curid=3821136", "title": "Robert Rich, III conte di Warwick", "text": "Biografia.\nEra figlio di Robert Rich, II conte Warwick e di Frances Hatton.\nSpos\u00f2 Lady Anne Cavendish, figlia di William Cavendish, II conte di Devonshire, il 9 aprile 1632 a Battersea, nel Surrey . Dall'unione nacque un solo figlio:\nSpos\u00f2 in seconde nozze Anne Cheeke , figlia di Sir Thomas Cheeke. Dal secondo matrimonio nacquero altri tre figli:"}
{"id": "3821140", "revid": "706245", "url": "https://it.wikipedia.org/wiki?curid=3821140", "title": "Mocchie", "text": "Mocchie \u00e8 una frazione del comune di Condove, situata a 792\u00a0m s.l.m.Prima di essere aggregato a Condove, fu un comune autonomo della bassa Valle di Susa.\nGeografia fisica.\nIl paese \u00e8 collocato sul versante esposto a sud della valle di Susa ed occupa un terrazzo posto in sinistra idrografica della profonda incisione del torrente Gravio. Attorno a Mocchie sono distribuite parecchie borgate di varie dimensioni abitate in permanenza come Bonaudi, Bellafughera, Castellazzo, Pralesio, Moni; pi\u00f9 in alto si trovano invece alpeggi frequentati durante la bella stagione.\nLa SP 200 \"di Condove\" collega il paese con il capoluogo comunale (a valle) e con Frassinere (a monte).\nStoria.\nCollocato nel Vallone del Gravio il territorio di Mocchie si trova in una posizione relativamente marginale rispetto ai borghi e ai castelli del fondovalle, interessati da un intenso traffico di uomini e merci legato prima alla viabilit\u00e0 romana e poi, nel medioevo, alla presenza di uno dei rami della Via Francigena.\nIl territorio si specializz\u00f2 progressivamente nella pastorizia e nelle produzioni lattiero-casearie e fu per lungo tempo controllato dal monastero di San Giusto di Susa. A fianco dell'allevamento fu per\u00f2 attiva, tra i secoli XIV e XIX, anche l'estrazione di minerali. Furono inoltre presenti attivit\u00e0 protoindustriali rivolte alla comunit\u00e0 locale quali segherie idrauliche, mulini e follatoi per la produzione della canapa.\nLa popolazione di Mocchie fu per lungo tempo pi\u00f9 consistente di quella dei vicini centri di Condove, situato nel fondovalle, e di Frassinere, che \u00e8 invece anch'essa a mezzacosta sul versante solatio della Val Susa.\nLa popolazione dei tre comuni, nei censimenti dell'Italia post-unitaria, era cos\u00ec distribuita:\nIl comune venne aggregato a Condove l'8 luglio 1936, assieme con la vicina Frassinere, con provvedimento pubblicato sulla Gazzetta Ufficiale del 23 giugno 1936.\nTale unione avvenne su richiesta dei tre comuni interessati, i quali per\u00f2 ottemperarono in questo modo ad un suggerimento della prefettura. Non furono estranee all'annessione a Condove le pesanti difficolt\u00e0 economiche nelle quali si trovavano al tempo le amministrazioni di Mocchie e di Frassinere, dovute in particolare alle spese sostenute per la costruzione della strada che ancora oggi ne collega i loro territori con il fondovalle.\nIl comune di Condove era invece a quel tempo pi\u00f9 florido grazie alla recente industrializzazione del territorio di fondovalle e pot\u00e9 accollarsi i debiti delle altre due amministrazioni.\nEdifici di interesse.\nA Mocchie \u00e8 inoltre presente dal 1997 il museo etnografico \"La Ghindana\" dedicato a Giuseppe \"Pino\" Donatone, ospitato nell'ex sede-comunale e che comprende due sezioni dedicate ai lavori agricoli e alla vita quotidiana.\nla Biblioteca \"Alda Rocci\" \u00e8 insediata presso la ex scuola elementare vicino al campanile romanico all'ingresso del centro abitato. "}
{"id": "3821147", "revid": "62748", "url": "https://it.wikipedia.org/wiki?curid=3821147", "title": "Nikephoros Choumnos", "text": ""}
{"id": "3821148", "revid": "1573940", "url": "https://it.wikipedia.org/wiki?curid=3821148", "title": "Tryphomys adustus", "text": "Il ratto dal naso corto di Luzon (Tryphomys adustus ) \u00e8 l'unica specie del genere Tryphomys (), endemica dell'Isola di Luzon.\nDescrizione.\nDimensioni.\nRoditore di piccole dimensioni, con lunghezza totale tra 305 e 350\u00a0mm, la lunghezza della coda tra 130 e 165\u00a0mm, la lunghezza del piede tra 36 e 42\u00a0mm e la lunghezza delle orecchie tra 16 e 20\u00a0mm.\nCaratteristiche craniche e dentarie.\nIl cranio \u00e8 corto e largo, con le arcate zigomatiche estese e un foro ante-orbitale insolitamente grande.\nSono caratterizzati dalla seguente formula dentaria:\nAspetto.\nLa pelliccia \u00e8 lunga ed arruffata, i peli sono insolitamente ricurvi in avanti. Le parti dorsali sono marroni scure con dei riflessi giallastri, mentre le parti inferiori e le guance sono bianco-giallastre. La linea di demarcazione lungo i fianchi \u00e8 netta. Il muso \u00e8 molto corto e largo. Le orecchie sono piccole. Il pollice ha una piccola unghia compressa. Le zampe sono bianche e cosparse di peli bruni. I piedi sono sottili con gli artigli ben sviluppati. Il quinto dito \u00e8 pi\u00f9 corto degli altri. Sono presenti 5 cuscinetti sul palmo delle mani. La coda \u00e8 lunga quasi quanto la testa ed il corpo, \u00e8 uniformemente marrone scuro, cosparsa di pochi piccoli peli e rivestita di 8 anelli di scaglie per centimetro. Le femmine hanno due paia di mammelle pettorali, un paio post-ascellari e due paia inguinali.\nDistribuzione e habitat.\nQuesta specie \u00e8 endemica dell'Isola di Luzon, Filippine.\nVive nelle foreste primarie e secondarie fino a 2.000 metri di altitudine. Alcuni individui sono stati catturati in prati e boscaglie vicino alle risaie, maggiormente vicino all'acqua.\nStato di conservazione.\nLa IUCN Red List, considerata l'assenza di informazioni recenti, classifica \"T.adustus\" come specie con dati insufficienti (DD)."}
{"id": "3821149", "revid": "61051", "url": "https://it.wikipedia.org/wiki?curid=3821149", "title": "Tryphomys", "text": ""}
{"id": "3821157", "revid": "106456", "url": "https://it.wikipedia.org/wiki?curid=3821157", "title": "San Gebardo di Costanza", "text": ""}
{"id": "3821158", "revid": "793215", "url": "https://it.wikipedia.org/wiki?curid=3821158", "title": "Frits Clausen", "text": "Biografia.\nNato ad Aabenraa, dal 1864 facente parte della Prussia, Frits Clausen serv\u00ec nell'esercito tedesco durante la prima guerra mondiale. Al termine del conflitto, studi\u00f2 medicina ad Heidelberg e divenne dottore nel 1924. Tornato ad Aabenraa, rientrata in possesso della Danimarca, inizi\u00f2 ad occuparsi di politica ed, in particolare, sostenne la causa della minoranza tedesca dello Jutland.\nClausen ader\u00ec inizialmente al Partito Popolare Conservatore, ma nel 1931 pass\u00f2 al DNSAP fondato l'anno precedente. Nel 1933 spodest\u00f2 il comitato direttivo del partito (composto da Cay Lembcke, Einar J\u00f8rgensen e C. C. Hansen) e divenne il leader unico del movimento nazionalsocialista. Sotto la sua guida il partito adott\u00f2 una retorica accesamente nazionalista e proclam\u00f2 la necessit\u00e0 di una stretta relazione con la Germania nazista. Decisamente impopolare agli occhi della maggioranza dei danesi, Clausen ottenne per\u00f2 il sostegno della minoranza tedesca. Nel momento del suo massimo radicamento, il partito arriv\u00f2 a contare circa 20.000 iscritti e 20.000 simpatizzanti. Alle elezioni del 1939 il partito riusc\u00ec a conquistare solo tre seggi al Folketing.\nNel 1940 Clausen fu uno dei maggiori sostenitori dell'occupazione tedesca e si attribu\u00ec il merito per l'indulgenza e per la moderazione dimostrate dagli occupanti tedeschi. La Germania di Hitler cerc\u00f2 di ricompensare la collaborazione di Clausen provando a convincere il Re Cristiano X a garantire al DNSAP dei posti nel governo. Tale tentativo risult\u00f2 comunque vano. I tedeschi sperarono allora che Clausen riuscisse a giungere al potere legalmente, ma le elezioni del 1943 decretarono un risultato assai simile a quello del 1939 per il movimento nazionalsocialista.\nA seguito delle elezioni Clausen si arruol\u00f2 nell'esercito tedesco e part\u00ec per il fronte orientale, dove prest\u00f2 servizio come chirurgo. Nonostante non avesse abbandonato la guida del partito, quando nel 1944 torn\u00f2 in patria la sua carriera politica pot\u00e9 dirsi conclusa. Infatti, il fallimento alle elezioni del 1943 e la riluttanza a collaborare attivamente alla creazione di un corpo SS danese, ne alienarono la simpatia precedentemente goduta presso i nazisti. Egli fu convinto a dimettersi dal plenipotenziario del Reich Werner Best. Dopo la fine dell'occupazione tedesca, avvenuta nel maggio 1945, Clausen fu arrestato e internato nel campo di prigionia di Fr\u00f8slev. Sottoposto a processo, mor\u00ec d'infarto in una prigione di Copenaghen il 5 dicembre 1947, prima che la procedura fosse completata."}
{"id": "3821167", "revid": "729019", "url": "https://it.wikipedia.org/wiki?curid=3821167", "title": "Eugenia de Montijo (metropolitana di Madrid)", "text": "Eugenia de Montijo \u00e8 una stazione della linea 5 della metropolitana di Madrid. Si trova sotto all'incrocio tra Camino de los Ingenieros e la calle de Nuestra Se\u00f1ora de la Luz, tra i distretti di Latina e Carabanchel.\nStoria.\nLa stazione fu inaugurata il 27 ottobre 1999 all'interno di un tratto della linea gi\u00e0 in uso. Per effettuare i lavori \u00e8 stato necessario interrompere il servizio tra le stazioni di Aluche e Carabanchel per poco pi\u00f9 di un anno.\nAccessi.\nVestibolo Eugenia de Montijo"}
{"id": "3821170", "revid": "1573940", "url": "https://it.wikipedia.org/wiki?curid=3821170", "title": "Cresmatoneta", "text": "Cresmatoneta \u00e8 un genere di ragni appartenente alla famiglia Linyphiidae.\nDistribuzione.\nLe quattro specie oggi attribuite a questo genere sono diffuse in alcune zone della regione paleartica: in particolare una \u00e8 endemica dell'India, una di Israele e una dell'Italia.\nNello specifico, in Italia la \"C. eleonorae\" \u00e8 endemica della Sardegna, mentre la \"C. mutinensis\" \u00e8 stata rinvenuta in alcune localit\u00e0 della penisola, sia al nord che al sud.\nIl rinvenimento di esemplari denominati \"Cresmatoneta pullata\" in Italia meridionale sono da riferirsi, per \"errata lectio\" a Kaestneria pullata .\nTassonomia.\nIl genere non \u00e8 sinonimo anteriore di Kaestneria , secondo un lavoro di Millidge del 1984 e \"contra\" un altro lavoro dello stesso Millidge del 1977.\nA maggio 2011, si compone di quattro specie e una sottospecie:"}
{"id": "3821174", "revid": "729019", "url": "https://it.wikipedia.org/wiki?curid=3821174", "title": "Luis Pasamontes", "text": "Carriera.\nNell'ultima stagione tra i dilettanti, nel 2002, Pasamontes si impose al Trofeo Guerrita e alla Vuelta a Toledo. Passato professionista nel 2003 nella Relax-Fuenlabrada, con questa squadra vinse il Memorial Manuel Galera nel 2004 e prese parte a due edizioni della Vuelta a Espa\u00f1a. Nel 2006 si trasfer\u00ec alla Unibet.com, con cui conquist\u00f2 una tappa al Tour de Wallonie nel 2007. Nel 2008 pass\u00f2 alla Caisse d'Epargne di Eusebio Unzu\u00e9, partecipando a due edizioni della Vuelta, due del Giro d'Italia e una del Tour de France.\nDopo aver vestito anche la maglia Movistar (gi\u00e0 Caisse d'Epargne) nel 2011, concluse la carriera al termine del 2012 dopo un anno tra le file del team colombiano Movistar Continental."}
{"id": "3821182", "revid": "110157", "url": "https://it.wikipedia.org/wiki?curid=3821182", "title": "Charles Rich, IV Conte di Warwick", "text": "Biografia.\nEra figlio di Robert Rich, II conte di Warwick e di Frances Hatton.\nEredit\u00f2 il titolo di conte di Rich alla morte di suo fratello maggiore Robert avvenuta nel 1659 senza lasciare eredi maschi.\nSpos\u00f2 Mary Rich, figlia di Richard Boyle, I conte di Cork, da cui ebbe solo una figlia, Elizabeth, morta durante l'infanzia.\nCharles mor\u00ec nel 1673 e il titolo pass\u00f2 a suo cugino Robert Rich, secondo conte di Holland."}
{"id": "3821184", "revid": "599013", "url": "https://it.wikipedia.org/wiki?curid=3821184", "title": "C\u00e1ndido De Nicola", "text": "Carriera.\nClub.\nDe Nicola fu il portiere dell'Almagro nel corso della Primera Divisi\u00f3n 1930; in quel torneo gioc\u00f2 19 incontri. Nel 1931 firm\u00f2 per l'Hurac\u00e1n, approdando al professionismo; nel corso della prima edizione della massima serie della Liga Argentina de Football, De Nicola fu schierato in una sola occasione, il 13 settembre contro il Chacarita Juniors. Fece poi ritorno al club di provenienza nello stesso anno, giocando, peraltro, nello spareggio della Copa Campeonato 1931 che determin\u00f2 la vittoria dell'Estudiantil Porte\u00f1o sull'Almagro. Nel 1932 ottenne un premio dal giornale \"Cr\u00edtica\", che aveva promesso una medaglia al primo portiere che fosse riuscito a rimanere imbattutto giocando contro il centravanti del Tigre Bernab\u00e9 Ferreyra. Dopo aver disputato la Primera Divisi\u00f3n 1932 come estremo difensore titolare dell'Hurac\u00e1n, pass\u00f2 al Racing Club di Avellaneda; trascorse il periodo in tale club come riserva di Juan Botasso. Gioc\u00f2 poi nel Rosario Central."}
{"id": "3821186", "revid": "15756", "url": "https://it.wikipedia.org/wiki?curid=3821186", "title": "Funzione di correlazione (teoria quantistica dei campi)", "text": "Nella teoria quantistica dei campi, le funzioni di correlazione, spesso indicate come correlatori o funzioni di Green, sono valori di aspettazione del vuoto di prodotti ordinati temporalmente di operatori di campo. Sono un oggetto di studio fondamentale nella teoria quantistica dei campi, poich\u00e9 possono essere utilizzate per calcolare varie osservabili come gli elementi della matrice S.\nLa funzione di correlazione pu\u00f2 essere interpretata fisicamente come l'ampiezza per la propagazione di una particella o eccitazione tra y e x.\nDefinizione.\nPer una teoria dei campi scalare con un singolo campo formula_1 e uno stato di vuoto formula_2 a ogni evento (x) nello spaziotempo, la funzione a n punti \u00e8 il valore di aspettazione del vuoto dei prodotti ordinati temporalmente di formula_3 operatori di campo nella rappresentazione di Heisenberg\ndove formula_5 \u00e8 l'operatore di ordinamento temporale che ordina i campi da sinistra a destra all'aumentare del tempo. Trasformando i campi e gli stati nella rappresentazione di interazione, questa si riscrive come\ndove formula_7 \u00e8 lo stato fondamentale della teoria libera e formula_8 \u00e8 l'azione. Sviluppando formula_9 in serie di Taylor, la funzione di correlazione a n punti diventa una somma di funzioni di correlazione nella rappresentazione di interazione che pu\u00f2 essere calcolata con il teorema di Wick. Una maniera per rappresentare questa somma \u00e8 tramite i diagrammi di Feynman, dove ogni termine pu\u00f2 essere valutato usando le regole di Feynman nello spazio delle posizioni.\nLa serie dei diagrammi che sorge da formula_10 \u00e8 l'insieme dei diagrammi delle cosiddette \"bolle di vuoto\", che sono diagrammi senza linee esterne. D'altra parte, formula_11 \u00e8 dato dall'insieme di tutti i possibili diagrammi con esattamente formula_3 linee esterne. Siccome questo comprende anche diagrammi sconnessi con bolle di vuoto, la somma si fattorizza nel prodotto (somma sui diagrammi a bolla)formula_13(somma di tutti i diagrammi senza bolle). Il primo termine quindi si cancella con il fattore di normalizzazione nel denominatore, con la conseguenza che la funzione di correlazione a n punti \u00e8 la somma di tutti i diagrammi di Feynman eccetto le bolle di vuoto\nPur non includendo nessuna bolla di vuoto, la somma include diagrammi sconnessi, che sono diagrammi in cui almeno una linea esterna non \u00e8 collegata a nessuna delle altre linee esterne attraverso qualche percorso connesso. Escludendo questi diagrammi sconnessi si definiscono invece funzioni di correlazione a n punti connesse\n\u00c8 spesso preferibile lavorare direttamente con questi, poich\u00e9 contengono tutte le informazioni contenute dalle funzioni di correlazione complete, poich\u00e9 qualsiasi diagramma sconnesso \u00e8 semplicemente un prodotto di diagrammi connessi. Escludendo altri insiemi di diagrammi si possono definire altre funzioni di correlazione come le funzioni di correlazione irriducibili a una sola particella.\nNella formulazione dell'integrale sui cammini, le funzioni di correlazione a n punti sono scritte come una media funzionale\nPossono essere valutate usando il funzionale di partizione formula_17 che agisce come un funzionale generatore, con formula_18 che \u00e8 un termine di sorgente, per le funzioni di correlazione\nAllo stesso modo, le funzioni di correlazione connesse possono essere generate usando formula_20 as"}
{"id": "3821187", "revid": "287204", "url": "https://it.wikipedia.org/wiki?curid=3821187", "title": "Candido De Nicola", "text": ""}
{"id": "3821188", "revid": "125231760", "url": "https://it.wikipedia.org/wiki?curid=3821188", "title": "Jonathan Banks", "text": " \n\u00c8 principalmente conosciuto per il ruolo di Mike Ehrmantraut nelle serie televisive \"Breaking Bad\" e \"Better Call Saul\".\nBiografia.\nJonathan Banks \u00e8 nato a Washington nel 1947 mentre sua madre lavorava per la CIA. Frequent\u00f2 l'Indiana University di Bloomington, dove fu compagno di classe di Kevin Kline, con il quale durante gli anni di scuola partecip\u00f2 a una rappresentazione dell'opera teatrale \"L'opera da tre soldi\". Dopo aver abbandonato gli studi per unirsi ad una compagnia teatrale itinerante come direttore di scena, si trasfer\u00ec in Australia dove rimase per alcuni anni. Nel 1974 si trasfer\u00ec a Los Angeles dove continu\u00f2 a recitare in alcuni teatri, prima di iniziare ad apparire in piccoli ruoli televisivi.\nLa carriera dell'attore inizia nel 1976 recitando nel film per la televisione \"Alla conquista del West\", da cui verr\u00e0 poi tratta l'omonima serie televisiva. Sempre nello stesso anno partecipa per la prima volta anche a un episodio di una serie televisiva, recitando in un ruolo minore in un episodio di \"Barnaby Jones\". Nel 1978 invece partecipa per la prima volta a un film cinematografico, \"Tornando a casa\", in cui recita accanto a Jane Fonda e Jon Voight.\nBanks durante la sua carriera \u00e8 apparso in numerose produzioni sia televisive che cinematografiche. Per quanto riguarda le serie televisive lo si pu\u00f2 vedere in alcuni episodi di \"Lou Grant\", \"T.J. Hooker\", \"Simon &amp; Simon\", \"Hardcastle &amp; McCormick\", \"Falcon Crest\", \"\", \"Women of the House\" e \"Un detective in corsia\" e pi\u00f9 recentemente in \"Alias\", \"E-Ring\", \"CSI - Scena del crimine\", \"Day Break\", \"Dexter\" e \"Lie to Me\". Ha inoltre fatto parte del cast principale delle serie televisive \"Dimensione Alfa\", \"Oltre la legge - L'informatore\" e \"Fired Up\". Grazie alla sua interpretazione in \"Oltre la legge - L'informatore\" ha ricevuto una nomination ai Premi Emmy 1989 nella categoria \"Migliore attore non protagonista in una serie drammatica\".\nPer quanto riguarda i film, lo si pu\u00f2 vedere invece in \"L'aereo pi\u00f9 pazzo del mondo\" (1980), \"Frances\" (1982), \"48 ore\" (1982), \"Gremlins\" (1984), \"Buckaroo Banzai\" (1984), \"Beverly Hills Cop\" (1984), \"Freejack - In fuga nel futuro\" (1992), \"Flipper\" (1996), \"Crocodile Dundee 3\" (2001), \"Reign Over Me\" (2007) e \"Tempo limite\" (2016). Nel 2009 ottiene il ruolo per cui \u00e8 maggiormente conosciuto dal grande pubblico, ossia quello di Mike Ehrmantraut nella serie televisiva \"Breaking Bad\". Apparso come guest star nell'ultimo episodio della seconda stagione, entra a far parte del cast principale dalla terza stagione in poi. Dal 2015 interpreta lo stesso personaggio nella serie televisiva \"Better Call Saul\" spin-off prequel della sopra citata \"Breaking Bad\".\nRiconoscimenti.\nPremio Emmy\nScreen Actors Guild Award\nDoppiatori italiani.\nNelle versioni in italiano dei suoi film, Jonathan Banks \u00e8 stato doppiato da:\nDa doppiatore \u00e8 sostituito da:"}
{"id": "3821189", "revid": "1573940", "url": "https://it.wikipedia.org/wiki?curid=3821189", "title": "Callicebus caquetensis", "text": "Il titi caquet\u00e0 (\"Callicebus caquetensis\" ) \u00e8 una scimmia della famiglia Pitheciidae, descritta soltanto nel 2010.\nVive nella regione amazzonica della Colombia, al confine con Per\u00f9 ed Ecuador.\nSi stima che la sua popolazione sia molto scarsa, intorno ai 250 individui, a causa della distruzione del suo habitat gi\u00e0 naturalmante ristretto per questo \u00e8 considerata in pericolo critico."}
{"id": "3821193", "revid": "599013", "url": "https://it.wikipedia.org/wiki?curid=3821193", "title": "Bruno Germain", "text": ""}
{"id": "3821208", "revid": "256896", "url": "https://it.wikipedia.org/wiki?curid=3821208", "title": "Kad\u0131k\u00f6y (disambigua)", "text": "Kad\u0131k\u00f6y pu\u00f2 riferirsi a diversi toponimi della Turchia:"}
{"id": "3821209", "revid": "767487", "url": "https://it.wikipedia.org/wiki?curid=3821209", "title": "Pierre Pleimelding", "text": ""}
{"id": "3821210", "revid": "599013", "url": "https://it.wikipedia.org/wiki?curid=3821210", "title": "Marcel Hossa", "text": "Carriera.\nClub.\nHossa fu selezionato al primo giro in occasione del NHL Entry Draft del 2000 in 16\u00aa posizione assoluta da parte dei Montreal Canadiens. Prima di allora aveva giocato per la formazione giovanile slovacca dell'HC Dukla Trencin, prima di approdare in Nordamerica presso i Portland Winterhawks nella Western Hockey League nella stagione 1998\u201399.\nMarcel guid\u00f2 in attacco Winterhawks fino alle finali della WHL nella stagione 2000\u201301, prima di passare al mondo professionistico nell'organizzazione dei Canadiens, in particolare presso la squadra affiliata in American Hockey League dei Quebec Citadelles.\nHossa trascorse la maggior parte della stagione 2001\u201302 con i Citadelles, raccogliendo 32 punti in 53 partite. A met\u00e0 stagione fu richiamato dai Canadiens e fece in suo debutto in NHL disputando 10 partite, con 3 gol ed un assist.\nNelle due stagioni successivi Hossa si divise fra i Canadiens e la nuova formazione affiliata in AHL degli Hamilton Bulldogs. Nel 2003 disput\u00f2 l'NHL YoungStars Game dedicato ai migliori prospetti della lega. Nonostante le aspettative non fu in grado di conquistarsi la permanenza a tempo pieno presso i Canadiens. Durante il lockout della NHL, il 25 settembre 2004 Marcel firm\u00f2 un contratto di un anno con la squadra svedese del Mora IK, militante nella Elitserien; cos\u00ec Marcel gioc\u00f2 insieme al fratello Marian, concludendo l'anno con 24 punti in 48 partite giocate.\nPrima dell'inizio della stagione 2005\u201306, ed il conseguente ritorno nella NHL, il 30 settembre 2005 Hossa fu ceduto dai Canadiens ai New York Rangers in cambio di Garth Murray. Nella sua prima stagione con i Rangers Hossa gioc\u00f2 per ben 64 partite, record personale, totalizzando 10 gol. L'anno successivo, nel 2006-07, dopo un inizio difficile concluse la stagione regolare con il record di 18 punti. Il 5 marzo 2007 si infortun\u00f2 al ginocchio destro in occasione del successo per 2-1 nel derby contro i New York Islanders.\nNella stagione 2007-08 Hossa fatic\u00f2 ancor di pi\u00f9 ad ottenere punti, giocando solo 36 partite con i Rangers prima di essere ceduto in American Hockey League agli Hartford Wolf Pack. Il 26 febbraio 2008 pass\u00f2 ai Phoenix Coyotes insieme ad Al Montoya in cambio di Fredrik Sj\u00f6str\u00f6m, David LeNeveu e Josh Gratton. Concluse la stagione con i Coyotes senza realizzare alcun punto in 14 partite.\nIl 3 luglio 2008 da free agent Hossa, tornato in Europa, firm\u00f2 un contratto con la neonata Dinamo Riga nella nuova Kontinental Hockey League. Dopo aver guidato in attacco Riga con 22 reti nella stagione 2008\u201309, Marcel conquist\u00f2 nel 2009\u201310 il titolo di miglior marcatore della lega con 35 reti all'attivo. Fu scelto quell'anno da parte della Slovacchia, insieme al fratello Marian, per giocare il torneo olimpico di Vancouver 2010.\nIl 7 maggio 2010 Hossa lasci\u00f2 Riga per passare con i campioni in carica della KHL dell'Ak Bars Kazan'. Il 26 luglio 2011 Hossa firm\u00f2 un contratto valido per un anno con lo Spartak Mosca; tuttavia il 1\u00ba gennaio 2012 lasci\u00f2 la squadra per ritornare alla Dinamo Riga. Il 18 maggio pass\u00f2 ufficialmente al Lev Praga. Dopo una stagione trascorsa con la franchigia ceca nel 2013 fece ritorno nuovamente alla Dinamo Riga.\nNazionale.\nMarcel Hossa debutto nel mondiale U18 nel 1998, mentre nelle due stagioni successive prese parte ai mondiali U20. Nel 2005 debutt\u00f2 con la nazionale della Slovacchia. Nel mondiale del 2008 fu in grado di totalizzare 7 punti in 5 gare disputate. In totale conta 68 presenze con le diverse selezioni nazionali con 13 reti e 12 assist. Nel 2012 vinse la medaglia d'argento."}
{"id": "3821223", "revid": "93556", "url": "https://it.wikipedia.org/wiki?curid=3821223", "title": "Nenad Bjekovi\u0107 (1947)", "text": "Caratteristiche tecniche.\nGiocava come attaccante o ala.\nCarriera.\nDopo aver giocato in Serbia con Partizan Belgrado e Proleter Zrenjanin e in Francia con il , Bjekovi\u0107 ha allenato il Partizan, vincendo due Campionati jugoslavi, e il Nizza.\nDal 1990 al 2007, Bjekovi\u0107 ha ricoperto la carica di dirigente sportivo del Partizan Belgrado."}
{"id": "3821224", "revid": "2033069", "url": "https://it.wikipedia.org/wiki?curid=3821224", "title": "The Protector (serie televisiva 2011)", "text": "The Protector \u00e8 una serie televisiva statunitense prodotta nel 2011.\nCreata da Michael Nankin e Jeffrey Bell, la serie \u00e8 un \"police procedural\" che vede protagonista Ally Walker nei panni di Gloria Sheppard, una donna che cerca di conciliare il suo ruolo di madre single col suo lavoro di detective presso il Los Angeles Police Department.\nLo show \u00e8 stato trasmesso in prima visione da Lifetime dal 12 giugno 2011; in Italia \u00e8 stato trasmesso da Fox Crime a partire dal 24 agosto 2012.\nTrama.\nLos Angeles. Gloria Sheppard \u00e8 una detective della squadra omicidi del LAPD. Ha divorziato di recente, ed \u00e8 ora una madre single costretta a dividersi tra il suo lavoro e i suoi due figli, Leo e Nick. Davey, il fratello di Gloria, la ospita a casa sua, e l'aiuta in questa complicata situazione. Al dipartimento, Gloria lavora in coppia con la partner Michelle Dulcett e coi colleghi Buerge e Van Stone, ed \u00e8 supervisionata dal suo superiore, il tenente Felix Valdez.\nProduzione.\nOriginariamente conosciuta col titolo di \"Exit 19\", la serie venne inizialmente sviluppata da Jeffrey Bell alla fine del 2007, partendo da una sceneggiatura scritta da Michael Nankin. All'inizio del 2008 la CBS ordin\u00f2 la produzione di un episodio pilota per \"Exit 19\". Bell scrisse il pilota, mentre Nankin entr\u00f2 nel progetto come regista, con Bell, Nina Wass e Gene Stein nel ruolo di produttori esecutivi. L'episodio venne co-prodotto da ABC Studios, CBS Television Studios e Wass-Stein Productions. Venne descritto come: \u00abun'eccentrica detective della omicidi nelle strade di Manhattan, madre di due bambini nei sobborghi di Long Island\u00bb. Geena Davis fu la prima attrice ad entrare nel cast, nel ruolo della protagonista Gloria, entrando anche nella produzione come co-produttrice esecutiva. Successivamente entr\u00f2 nel cast anche Matthew Lillard nel ruolo del fratello minore di Gloria. Rosie Perez, Ramon Rodriguez e Amy Farrington furono gli ultimi ad aggiungersi al cast, con la Perez nel ruolo di Lorna, la partner di Gloria al New York City Police Department, Rodriguez in quello di: \u00abun intelligente poliziotto che lavora a fianco di Gloria e Lorna\u00bb, e la Farrington in quello della vicina di casa di Gloria. Il 10 maggio 2008 la CBS decise per\u00f2 di non accettare l'episodio pilota.\nNel luglio 2009, Lifetime annunci\u00f2 di aver ripreso in mano il pilota. Nel giugno 2010 l'emittente ordin\u00f2 un nuovo episodio pilota. Il cast del nuovo pilota venne annunciato nel novembre successivo, con Ally Walker come prima scelta per il ruolo della protagonista. La Walker interpreta ora una detective della omicidi del Los Angeles Police Department, sempre alle prese con la difficile conciliazione tra lavoro e vita privata. Pi\u00f9 avanti si aggiunsero Tisha Campbell-Martin e Chris Payne Gilbert, con la Campbell-Martin nei panni di Michelle, la vivace partner di Gloria, e Payne Gilbert in quelli di Davey, il fratello alcolizzato di Gloria, con cui divide la casa. L'ultimo ad unirsi al cast fu Miguel Ferrer, scelto per interpretare Felix Valdez, il capo di Gloria.\nDopo la visione del pilota, il 7 febbraio 2011 Lifetime diede il via libera alla realizzazione di una stagione completa, composta da 13 episodi. La serie \u00e8 una co-produzione tra ABC Studios e Wass-Stein Productions. Il 3 maggio 2011, durante gli \"upfront\" relativi alla stagione televisiva 2011-2012, Lifetime annunci\u00f2 il cambio di titolo dello show da \"Exit 19\" a \"The Protector\", ed il suo debutto nell'estate del 2011. L'8 settembre 2011 Lifetime decise di non rinnovare la serie per una seconda stagione.\nAccoglienza.\nPubblico.\nLa \"premi\u00e8re\" di \"The Protector\" del 12 giugno 2011 ha ottenuto negli Stati Uniti un ascolto di circa 1 900 000 telespettatori. Nei successivi episodi l'ascolto si \u00e8 assestato intorno al 1 370 000 spettatori. Nell'agosto successivo, un cambio di palinsesto ha portato la serie a perdere ulteriormente pubblico, che \u00e8 diminuito a circa 849 000 spettatori. Un ulteriore cambio di palinsesto, che ha tolto la serie dalla prima serata, ha fatto scivolare gli ascolti al livello di circa 600 000 spettatori, decretandone la cancellazione.\nCritica.\n\"The Protector\" ha ricevuto critiche contrastanti. Il sito web Metacritic le ha assegnato un punteggio di 53/100. Il \"Daily News\" ha commentato: \u00abanche se un prodotto simile come \"Army Wives\" tende a volte ad assomigliare ad una soap opera, esso inizia con una premessa che lo contraddistingue dalle altre serie. \"The Protector\" non ha questo vantaggio\u00bb. Il \"The New York Times\" ha scritto a proposito della protagonista: \u00abAlly Walker \u00e8 un'attrice accattivante con una forte presenza, ma almeno nell'episodio pilota, il suo personaggio non \u00e8 ancora ben scritto e ben formato come altri ruoli femminili simili visti in televisione\u00bb. \"The Pittsburgh Post-Gazette\" ha invece lodato la serie, scrivendo: \u00abla trama \u00e8 abbastanza di routine, ma il tono \u2013 trasmesso attraverso musica allegra e dialoghi scattanti \u2013 \u00e8 molto forte, e rende questa serie un buon diversivo estivo\u00bb."}
{"id": "3821226", "revid": "6923", "url": "https://it.wikipedia.org/wiki?curid=3821226", "title": "Ramo cadetto", "text": "L'espressione \"ramo cadetto\" \u00e8 utilizzata in genealogia per descrivere la parentela dei discendenti dei figli minori (\"cadetti\", figli maschi non primogeniti) di un monarca o patriarca.\nNelle dinastie regnanti e nelle famiglie nobili di gran parte d'Europa ed Asia, la maggior parte dei beni - titoli, regni, feudi, propriet\u00e0 e reddito - sono storicamente passati da un padre al solo figlio primogenito maschio in quella che \u00e8 nota come primogenitura: i figli maschi pi\u00f9 giovani, i cadetti, ereditavano meno ricchezza e potere, che avrebbero poi passato a loro volta alle future generazioni di discendenti.\nNelle famiglie e culture in cui ci\u00f2 non era l'usanza o la legge, come nella Germania feudale, l'equa distribuzione dei possedimenti di famiglia tra i discendenti era atta a frammentare l'eredit\u00e0 in modo da renderla troppo piccola per sostenere i discendenti a livello socio-economico del loro antenato.\nLa primogenitura maschile divent\u00f2 un modo comune di mantenere la ricchezza della famiglia intatta e ridurre le dispute familiari a spese dei figli maschi minori e dei loro discendenti.\nAppannaggio.\nNei luoghi dell'Europa dove la primogenitura prevalse, i figli maschi cadetti avevano generalmente diritto a ricevere un appannaggio in patrimonio, sempre sostanzialmente minore rispetto all'eredit\u00e0 del figlio maggiore. Spesso, specialmente al di fuori della Germania, i rami pi\u00f9 giovani rimanevano subordinati alla linea maggiore come vassalli.\nSpesso, tuttavia, uno o pi\u00f9 figli minori erano incoraggiati o spesso obbligati a prendere gli ordini clericali, perdendo di fatto tutti i diritti di eredit\u00e0 (infatti chi si trovava in un ordine religioso non poteva ottenere un'eredit\u00e0). Un maschio minore poteva anche essere incoraggiato ad intraprendere una carriera in campo militare come un ufficiale, oppure come cortigiano o funzionario nella capitale del sovrano.\nStatus.\nIn tali casi, la responsabilit\u00e0 di promuovere il prestigio della famiglia cadeva sul ramo maggiore. Avendo meno mezzi non ci si aspettava che i cadetti formassero delle famiglie. Se un cadetto sceglieva di avere una famiglia, ci si aspettava che i suoi membri mantenessero lo status sociale della famiglia evitando derogazioni, ma potevano continuare negli sforzi che sarebbero stati considerati degradanti per il ramo maggiore, come ad esempio l'immigrazione verso un altro regno sovrano, o intraprendere una carriera nel commercio, o una professione (come l'avvocatura).\nIn alcuni casi, i rami cadetti eventualmente ereditavano il trono della linea maggiore, ad esempio i Savoia-Carignano nel Ducato di Savoia ed il Regno di Sardegna; i Conti Palatini di Zweibr\u00fccken negli Elettorati del Palatinato e della Baviera. In altri casi, un ramo minore andava ad eclissare molte linee maggiori in rango e potere, per esempio I Re di Prussia e gli Imperatori Germanici che erano minori per primogenitura rispetto ai Conti e Principi di Hohenzollern, e gli Elettori e Re di Sassonia che era un ramo pi\u00f9 giovane del Casato di Wettin rispetto ai Duchi di Sassonia-Weimar.\nPer contrasto, era possibile per i rami cadetti scendere di rango, a causa sia di una diminuzione del patrimonio sia della distanza genealogica dal sovrano. Questo fu il caso dei Capetingi, ramo dei principi Courtenay, l'ultimo maschio dei quali mor\u00ec nel 1730 senza essere stati mai riconosciuti dalla corona francese come \"princes du sang\" nonostante la loro indiscussa ma remota discendenza in linea maschile da Luigi VI di Francia. Similmente, la linea dei principi di Ottajano, un ramo esistente della Casata de' Medici che erano idonei ad ereditare il Granducato di Toscana quando l'ultimo maschio del ramo maggiore mor\u00ec nel 1737, ma ai quali non fu concesso per intervento delle maggiori potenze d'Europa che assegnarono la sovranit\u00e0 di Firenze altrove. Sebbene i Romanov salirono al trono della Russia nel 1613 per via della parentela per matrimonio con uno zar (Ivan il Terribile) discendente dal sovrano fondatore del IX secolo Rurik, quando nel 1880 lo Zar Alessandro II spos\u00f2 Caterina Dolgorukova, una principessa Rurikide, il matrimonio e la sua progenie furono considerati morganatici."}
{"id": "3821229", "revid": "287204", "url": "https://it.wikipedia.org/wiki?curid=3821229", "title": "Il senso della nascita", "text": "Il senso della nascita \u00e8 un saggio dello scrittore e drammaturgo italiano Giovanni Testori realizzato nella forma di un dialogo con Luigi Giussani, sacerdote cattolico e teologo, fondatore del movimento Comunione e Liberazione.\nStoria editoriale.\nNel 1980 Giovanni Testori fu incaricato di dirigere una nuova collana di \"libri cattolici\" dell'editore milanese Rizzoli. \"I libri della speranza\" esordirono con un colloquio a due tra lo stesso Testori e don Luigi Giussani sul tema della nascita.\nIl sacerdote milanese e il discusso drammaturgo, che da poco aveva abbracciato la fede cattolica, si erano incontrati qualche anno prima, dopo la pubblicazione sul \"Corriere della Sera\" di un articolo di Testori intitolato \"Realt\u00e0 senza Dio\", in cui veniva affrontato il tema del terrorismo dopo l'omicidio di Aldo Moro da parte della Brigate Rosse.\nCome si evince dal testo stesso di \"Il senso della nascita\", il nome della collana diretta da Testori fu suggerito dallo stesso Giussani. Negli anni novanta Rizzoli affid\u00f2 a Giussani la responsabilit\u00e0 di dirigere una simile iniziativa editoriale, \"I libri dello spirito cristiano\", nella falsariga di quanto gi\u00e0 fatto da Testori.\nIl libro fu ripubblicato nel dicembre del 1989 come supplemento natalizio del settimanale \"Il Sabato\", rivista con la quale Testori aveva collaborato sin dal 1978.\nProprio nella collana \"I libri dello spirito cristiano\" diretta da Giussani per Rizzoli, il dialogo fu ripubblicato nel 1998 all'interno del volume \"La maest\u00e0 della vita e altri scritti\", riproposizione di un libro del 1982 contenente articoli ed interviste di Testori dal \"Corriere della Sera\" e da \"Il Sabato\". Infine il libro \u00e8 stato riproposto in una nuova versione nel 2013 sempre da Rizzoli."}
{"id": "3821237", "revid": "76963", "url": "https://it.wikipedia.org/wiki?curid=3821237", "title": "Carolyn Lawrence", "text": "Carolyn Lawrence \u00e8 conosciuta maggiormente per aver prestato la voce a Sandy Cheeks, della serie \"Spongebob\"."}
{"id": "3821242", "revid": "1543377", "url": "https://it.wikipedia.org/wiki?curid=3821242", "title": "Distretto di Fethiye", "text": " \nIl distretto di Fethiye (in turco Fethiye il\u00e7esi) \u00e8 un distretto della provincia di Mu\u011fla, in Turchia.\nAmministrazioni.\nAl distretto appartengono 13 comuni e 72 villaggi."}
{"id": "3821245", "revid": "709565", "url": "https://it.wikipedia.org/wiki?curid=3821245", "title": "Episodi di The Protector (serie televisiva 2011)", "text": "La prima ed unica stagione della serie televisiva The Protector \u00e8 stata trasmessa in prima visione assoluta negli Stati Uniti d'America dal canale via cavo Lifetime dal 12 giugno al 19 settembre 2011.\nIn Italia la stagione \u00e8 stata trasmessa in prima visione dal canale satellitare Fox Crime dal 24 agosto al 26 ottobre 2012."}
{"id": "3821247", "revid": "599013", "url": "https://it.wikipedia.org/wiki?curid=3821247", "title": "Nenad Bjekovi\u0107 (1974)", "text": ""}
{"id": "3821263", "revid": "287204", "url": "https://it.wikipedia.org/wiki?curid=3821263", "title": "Nils Ostensson", "text": ""}
{"id": "3821264", "revid": "104458", "url": "https://it.wikipedia.org/wiki?curid=3821264", "title": "Nils Oestensson", "text": ""}
{"id": "3821267", "revid": "516508", "url": "https://it.wikipedia.org/wiki?curid=3821267", "title": "HSLS", "text": ""}
{"id": "3821280", "revid": "1573940", "url": "https://it.wikipedia.org/wiki?curid=3821280", "title": "Crosbyarachne", "text": "Crosbyarachne \u00e8 un genere di ragni appartenente alla famiglia Linyphiidae.\nEtimologia.\nIl nome \u00e8 composto dall'aracnologo Crosby alla cui memoria \u00e8 dedicato questo genere e dal sostantivo greco , cio\u00e8 \"arachne\", che significa ragno; letteralmente significa: \"ragno di Crosby\".\nDistribuzione.\nLe due specie oggi attribuite a questo genere sono diffuse in Europa centrale: in particolare sono stati rinvenuti esemplari in Ucraina, Austria, Romania, Bulgaria, Slovenia e Italia.\nTassonomia.\nA maggio 2011, si compone di due specie:"}
{"id": "3821286", "revid": "71433", "url": "https://it.wikipedia.org/wiki?curid=3821286", "title": "The Maiden Heist", "text": ""}
{"id": "3821289", "revid": "287204", "url": "https://it.wikipedia.org/wiki?curid=3821289", "title": "Malung-Salen", "text": ""}
{"id": "3821291", "revid": "104458", "url": "https://it.wikipedia.org/wiki?curid=3821291", "title": "Malung-Saelen", "text": ""}
{"id": "3821292", "revid": "104458", "url": "https://it.wikipedia.org/wiki?curid=3821292", "title": "Malung S\u00e4len", "text": ""}
{"id": "3821293", "revid": "104458", "url": "https://it.wikipedia.org/wiki?curid=3821293", "title": "Malung Salen", "text": ""}
{"id": "3821294", "revid": "104458", "url": "https://it.wikipedia.org/wiki?curid=3821294", "title": "Malung Saelen", "text": ""}
{"id": "3821309", "revid": "1543377", "url": "https://it.wikipedia.org/wiki?curid=3821309", "title": "P\u00e9pito (operetta)", "text": "P\u00e9pito \u00e8 un'Op\u00e9ra-comique in atto unico dell'autore tedesco naturalizzato francese Jacques Offenbach, composta all'inizio della carriera di quest'ultimo su libretto di L\u00e9on Battu e Jules Moinaux.\nTitolo.\nL'opera \u00e8 citata talvolta col nome inglese \"Vertigo\" oppure come \"la ragazza di Elizondo\", forma ripresa in particolare in tedesco (\"Das M\u00e4dchen Von Elizondo\"), e in spagnolo (\"la muchaca de Elizondo\".\nTrama.\nLa trama \u00e8 piuttosto esile, data la breve durata dell'opera (circa 50 minuti).\nNel Paese Basco spagnolo Vertigo (basso buffo) \u00e8 il factotum del paesetto di Elizondo, il cui soprannome sembra alludere al turbine di professioni che svolge: \u00e8 infatti barbiere, maniscalco, dottore e proprietario di una delle due locande del paese. Per accentuare l'effetto comico, Vertigo \u00e8 introdotto in scena in una sorta di parodia della famosa aria del \"Barbiere di Siviglia\".\nVertigo \u00e8 innamorato della bella e gentile Manuelita (soprano), proprietaria della locanda concorrente, che corteggia ardentemente, non corrisposto. Manuelita \u00e8 infatti a sua volta innamorata di Pepito, che \u00e8 partito per fare il soldato anni prima e da molti mesi non d\u00e0 pi\u00f9 notizie di s\u00e9.\nUn giorno in paese compare Miguel (tenore), compaesano ancora giovane che ha fatto fortuna a Madrid ed \u00e8 tornato ricco e sicuro di s\u00e9. Miguel riconosce in Manuelita la sua compagna di giochi dell'infanzia e semplicemente parlandoci se ne infatua, ma Vertigo, per vantarsi, gli fa credere che Manuelita sia una ragazza di facili costumi e stia per cedergli. Miguel, deluso, propone a Vertigo di organizzare una bevuta per festeggiare il suo ritorno, anche se il suo vero piano \u00e8 liberarsi Vertigo facendolo ubriacare, in modo da avere via libera con Manuelita.\nVertigo, dopo una grande bevuta, cade infine ubriaco, mentre la bella Manuelita respinge, offesa e indignata, le profferte di Miguel. Solo una volta risvegliatosi dalla sbronza Vertigo confessa a Miguel che in realt\u00e0 Muelita \u00e8 una ragazza virtuosa, e Miguel, pentito dal suo comportamento aggressivo, \u00e8 oramai totalmente conquistato dalla dolce onest\u00e0 di Manuelita. Quando i due giovani si rivedono, Miguel viene perdonato, ma decide per redimersi di andare a Madrid per prendere il posto di Pepito nell'esercito, permettendo a Manuelita di sposare il suo amore.\nProprio a questo punto arriva per\u00f2 una lettera dal fronte in cui Pepito (che non compare mai sulla scena) informa Miguel di essersi sposato con la sua \"vivandi\u00e8re\"; Miguel chiede quindi in moglie Manuelita, la quale, intenerita dai ricordi del comune passato, si \u00e8 oramai innamorata di lui. I due capiscono di essere fatti l'uno per l'altra e possono quindi fidanzarsi e brindare, senza rancore, col vecchio amico Vertigo, al quale non rimane che consolarsi ribadendo la narcisistica ammirazione per se stesso.\nStile.\nP\u00e9pito non ebbe particolare successo, anche se nell'uso parodico della musica seria e nell'alternanza armoniosa del registro comico-farsesco e di quello elegiaco la critica musicale vi ravvisa alcuni tratti tipici della lirica offenbachiana:\nRappresentazioni.\nLa prima fu il 28 ottobre del 1853 al \"Th\u00e9\u00e2tre des Vari\u00e9t\u00e9s\", fu cancellato dopo un mese e riproposto nel 1856 al \"Th\u00e9\u00e2tre des Bouffes-Parisiens\". Pur essendo la prima opera completa dell'autore rappresentata in un teatro della capitale francese, non \u00e8 attualmente una delle pi\u00f9 rappresentate. Fu messa in scena nel regno Unito nel 1857 dalla stessa compagnia del \"Th\u00e9\u00e2tre des Bouffes-Parisiens\" e nel 1876 fu riproposta in versione inglese sotto il titolo \"Vertigo\" negli Stati Uniti (\"Payson Opera Company\")."}
{"id": "3821314", "revid": "123355598", "url": "https://it.wikipedia.org/wiki?curid=3821314", "title": "Bari International Film Festival", "text": "Il Bari International Film Festival (Bif&amp;st) \u00e8 il festival internazionale del cinema e della cultura audiovisiva ideato e diretto dal giornalista Felice Laudadio, da dicembre 2016 presidente della Fondazione Centro sperimentale di cinematografia.\nIl Bif&amp;st \u00e8 promosso dalla Regione Puglia (Assessorato all'Industria Turistica e Culturale) ed \u00e8 uno dei suoi pi\u00f9 importanti eventi culturali. La manifestazione \u00e8 posta sotto l'Alto Patronato del Presidente della Repubblica Italiana. Durante il festival vengono presentati molti film di produzione internazionale in anteprima mondiale. Il marchio Bif&amp;st, e quelli ad esso collegati, sono di propriet\u00e0 della Evento Spettacolo srl e sono stati ceduti in comodato d'uso gratuito per cinque anni (2016-20) alla Regione Puglia.\nStoria.\nIl Bari International Film Festival (in acronimo: \"Bif&amp;st\") nasce nel 2009 da un'idea di Felice Laudadio, che ne \u00e8 il direttore artistico. Ettore Scola ne \u00e8 stato il presidente dall'edizione 2011 all'edizione 2016. Dal 2017 il grande regista scomparso nel gennaio 2016 sar\u00e0 il presidente onorario del Bif&amp;st. A lui \u00e8 subentrata dall'edizione 2017 la regista tedesca Margarethe von Trotta, presenza assidua al festival di Bari nel quale ha presentato in anteprima italiana tre suoi film nelle precedenti edizioni.\nLe edizioni svolte sono le seguenti:\nLe sezioni.\nIl programma artistico del Bif&amp;st si articola nelle sezioni:\nInoltre il festival \u00e8 corredato da tributi, incontri e lezioni di cinema con attori e registi italiani e stranieri, laboratori di cinema e di teatro, convegni, mostre, spettacoli teatrali e presentazioni di libri.\nL'edizione zero.\nNel 2009 si \u00e8 tenuta l'edizione zero, dal 12 al 17 gennaio, con il nome di \"Festival di Bari per il cinema italiano (ItaliaFilmFest)\" e la partecipazione di circa 150 cineasti, superando i spettatori in cinque giorni di programmazione.\nLe giurie.\nLe due giurie popolari dell\"'ItaliaFilmFest\" sono state presiedute da Michele Placido (categoria lungometraggi) e da Corso Salani (categoria documentari).\nTributi e retrospettive.\nNel programma sono stati previsti tributi e retrospettive a Ettore Scola (sono stati proiettati 18 suoi film), Nino Rota (per il trentennale della sua morte), Gianni Amelio, Tonino Guerra ed Ennio De Concini (sono stati proiettati 9 film da lui sceneggiati).\nLe tre anteprime dell'edizione zero del Festival:\nIl premio \"Fellini 8 \u00bd\" di questa edizione \u00e8 stato assegnato a Sergio Rubini, Ettore Scola, Laura Morante, Tonino Guerra e Michele Placido.\nPrima edizione.\nLa prima edizione si \u00e8 tenuta tra il 23 e il 30 gennaio 2010: 331 eventi con 45 000 spettatori in 10 sale della citt\u00e0 di Bari. Cortometraggi, rassegna di film italiani di cortometraggio selezionati, documentari italiani selezionati. Il 5 settembre 2009, presso la \"Villa degli Autori\", al Lido di Venezia si \u00e8 svolta la conferenza stampa di presentazione della prima edizione in programma.\nLe giurie.\nLa giuria internazionale che ha assegnato la maggior parte dei premi \u00e8 stata presieduta dalla regista Margarethe von Trotta e composta dal produttore Cedomir Kolar, dal direttore di festival Moritz de Hadeln, dall'attrice Greta Scacchi e dai critici Klaus Eder e Grazyna Torbicka. Una giuria del pubblico composta da 50 spettatori e presieduta dalla produttrice Zeudi Araya, ha attribuito i premi \"Franco Cristaldi\", \"Vittorio Gassman\" e \"Alida Valli\". Un'altra giuria del pubblico composta da 30 spettatori e presieduta dalla regista Enrica Fico Antonioni ha attribuito il premio \"Michelangelo Antonioni\". Una terza giuria del pubblico composta da 30 spettatori e presieduta da Gianni Min\u00e0 ha attribuito il premio \"Vittorio De Seta\".\nTributi e retrospettive.\nNel programma sono stati previsti tributi e retrospettive:\nLe anteprime.\nLe dieci anteprime della prima edizione del Festival:\nIl premio \"Fellini 8 \u00bd\" di questa edizione \u00e8 stato assegnato a Gianni Amelio, Marco Bellocchio, Valerio De Paolis, Citto Maselli, Giuliano Montaldo, Francesco Rosi, Armando Trovajoli e Margarethe von Trotta.\nSeconda edizione.\nLa seconda edizione si \u00e8 tenuta tra il 22 e il 29 gennaio 2011: 331 eventi con 52 000 spettatori. Il manifesto \u00e8 un disegno di Marcello Mastroianni, che lo aveva realizzato per un precedente festival diretto da Felice Laudadio a Bari, EuropaCinema, nel 1988.\nLe giurie.\nLa giuria internazionale che ha assegnato la maggior parte dei premi \u00e8 stata presieduta dal critico francese Jean Roy e composta dallo sceneggiatore tedesco Peter Schneider, dall'attore francese Jean Sorel, dall'attrice britannica Greta Scacchi e dallo stilista francese Emanuel Ungaro. Una giuria del pubblico composta da 50 spettatori e presieduta dalla giornalista svizzera Marie Delphine Bonada, ha attribuito i premi \"Franco Cristaldi\", \"Alberto Sordi\" e \"Alida Valli\". Un'altra giuria del pubblico composta da 30 spettatori e presieduta dalla giornalista Maria Pia Fusco ha attribuito il premio \"Michelangelo Antonioni\". Una terza giuria del pubblico composta da 30 spettatori e presieduta dalla documentarista Maite Carpio ha attribuito il premio \"Vittorio De Seta\".\nTributi e retrospettive.\nNel programma sono stati previsti tributi e retrospettive:\nLe anteprime.\nLe tredici anteprime della seconda edizione del Festival:\nIl premio \"Fellini 8 \u00bd\" di questa edizione \u00e8 stato assegnato a Giuseppe Tornatore, Carlo Verdone, Fabrizio Gifuni, Claudia Cardinale, Paolo e Vittorio Taviani e Nicola Piovani.\nTerza edizione.\nLa terza edizione si \u00e8 tenuta dal 24 al 31 marzo 2012: 330 eventi con spettatori.\nLe giurie.\nLa giuria internazionale che ha assegnato la maggior parte dei premi \u00e8 stata composta dai critici Klaus Eder, Noura Borsali, Olga Klingenberg, Paulo Portugal e Pablo Utin. Una giuria del pubblico per la sezione \"Panorama internazionale\", composta da 50 spettatori e presieduta da Stefano Bronzini, ha assegnato il \"Premio Internazionale Bif&amp;st 2012\". La giuria della sezione \"ItaliaFilmFest/Opera prima\", composta dai registi Edoardo Winspeare, Alessandro Piva e Maurizio Sciarra, ha assegnato il premio \"Francesco Laudadio\".\nUn'altra giuria del pubblico composta da 30 spettatori e presieduta da Maurizio Nichetti ha attribuito il premio \"Michelangelo Antonioni\". Una quinta giuria del pubblico composta da 30 spettatori e presieduta da Gianni Min\u00e0 ha attribuito il premio \"Vittorio De Seta\".\nTributi e retrospettive.\nNel programma sono stati previsti tributi e retrospettive:\nLe anteprime.\nLe sette anteprime della terza edizione del Festival:\nIl premio \"Fellini 8 \u00bd\" di questa edizione \u00e8 stato assegnato a Liliana Cavani, Max von Sydow, Richard Borg, Abbas Kiarostami, John Madden e Virna Lisi.\nQuarta edizione.\nLa quarta edizione si \u00e8 tenuta dal 16 al 23 marzo 2013: 400 eventi con 70 000 spettatori.\nLe giurie.\nLa giuria del pubblico per la sezione \"Panorama internazionale\" \u00e8 composta da 50 spettatori e presieduta dal produttore Ulrich Felsberg e attribuisce il \"Premio Bif&amp;st del pubblico\" per il miglior film, la migliore attrice e il miglior attore protagonisti. La giuria della sezione \"ItaliaFilmFest/Documentari\" \u00e8 composta da 30 spettatori e presieduta dal regista Pippo Mezzapesa e attribuisce il premio \"Vittorio De Seta\" per il regista del miglior film documentario. Infine la giuria della sezione \"ItaliaFilmFest/Cortometraggi\" \u00e8 composta da 30 spettatori e presieduta dal regista Daniele Vicari e attribuisce il premio \"Michelangelo Antonioni\" per il regista del miglior film di cortometraggio. La giuria della sezione \"ItaliaFilmFest/Opere prime e seconde\" \u00e8 composta da Francesco Al\u00f2 e Carlo Di Carlo e presieduta dal critico cinematografico Jean Antoine Gil e attribuisce il premio \"Francesco Laudadio\". Una giuria internazionale presieduta dal critico Michel Ciment assegna il premio \"Mario Monicelli\" per la migliore regia.\nTributi e retrospettive.\nNel programma sono stati previsti tributi e retrospettive:\nLe anteprime.\nLe nove anteprime della quarta edizione del Festival:\nIl premio \"Fellini 8 \u00bd\" di questa edizione \u00e8 stato assegnato a Giancarlo Giannini, Stephen Frears, Barbara Sukowa, Bertrand Tavernier, Dante Ferretti e Francesca Lo Schiavo.\nQuinta edizione.\nLa quinta edizione si \u00e8 tenuta dal 5 al 12 aprile 2014: 338 eventi con poco pi\u00f9 di 70 000 spettatori.\nLe giurie.\nLa giuria del pubblico per la sezione \"Panorama internazionale\" \u00e8 composta da 30 spettatori e presieduta dallo sceneggiatore Francesco Bruni e attribuisce il \"Premio Bif&amp;st 2014\" al regista per il miglior film. La giuria della sezione \"ItaliaFilmFest/Documentari\" \u00e8 composta da 30 spettatori e presieduta dal critico d'arte Achille Bonito Oliva e attribuisce il premio \"Vittorio De Seta\" al regista del miglior film documentario. La giuria della sezione \"ItaliaFilmFest/Lungometraggi\", espressa dal Sindacato Nazionale Critici Cinematografici Italiani (SNCCI), \u00e8 composta da Valerio Caprara, Paolo D'Agostini, Piera Detassis, Fabio Ferzetti, Anton Giulio Mancino, Paolo Mereghetti, Franco Montini, Sergio Naitza e Silvana Silvestri. La giuria della sezione \"ItaliaFilmFest/Opere prime e seconde\" \u00e8 composta da 30 spettatori e presieduta dal regista Giuliano Montaldo e attribuisce il premio \"Francesco Laudadio\". Infine, per la sezione autonoma \"Arcipelago\", la giuria \u00e8 composta da 30 spettatori e presieduta dal produttore Nicola Giuliano e attribuisce il premio \"Michelangelo Antonioni\" al regista del miglior cortometraggio.\nTributi e retrospettive.\nNel programma sono stati previsti tributi e retrospettive:\nLe anteprime.\nLe otto anteprime della quinta edizione del Festival:\nIl premio \"Fellini 8 \u00bd\" di questa edizione \u00e8 stato assegnato a Paolo Sorrentino, Sergio Castellitto, Cristina Comencini, Ugo Gregoretti, Luis Bacalov, Michael Radford e Andrea Camilleri.\nSesta edizione.\nLa sesta edizione si \u00e8 tenuta dal 21 al 28 marzo 2015: oltre 300 eventi e 73 000 spettatori. \u00c8 stata dedicata, fra l'altro, a celebrare i 90 anni di vita e di attivit\u00e0 della F\u00e9d\u00e9ration internationale de la presse cin\u00e9matographique (FIPRESCI).\nLe giurie.\nLa giuria del pubblico per la sezione \"Panorama internazionale\" \u00e8 composta da 30 spettatori e presieduta dal produttore Valerio De Paolis e attribuisce il \"Premio Bif&amp;st 2015\" al regista per il miglior film. La giuria espressa dal Sindacato Nazionale Critici Cinematografici Italiani (SNCCI), \u00e8 composta da Franco Montini, Vito Attolini, Paola Casella, Francesco Gallo, Andrea Martini, Cristiana Patern\u00f2 e Federico Pontiggia, assegna i premi per la categoria \"ItaliaFilmFest\". La giuria della sezione \"ItaliaFilmFest/Opere prime e seconde\" \u00e8 composta da 30 spettatori e presieduta dal critico Jean Gili, direttore del festival del cinema italiano di Annecy e attribuisce il premio \"Francesco Laudadio\".\nRetrospettive e Lezioni di cinema.\nNel programma sono stati previsti tributi e retrospettive:\nLe anteprime a.\nLe nove anteprime della sesta edizione del Festival:\nIl premio \"Fellini 8 \u00bd\" di questa edizione \u00e8 stato assegnato a Nanni Moretti.\nI premi FIPRESCI 90 Platinum Award sono stati assegnati ad Alan Parker, Jean-Jacques Annaud, Costa-Gavras, Ettore Scola, Andrzej Wajda, Edgar Reitz, Margarethe von Trotta e Nanni Moretti.\nSettima edizione.\nLa settima edizione si \u00e8 tenuta dal 2 al 9 aprile 2016: 290 eventi e 75 000 spettatori. \u00c8 stata dedicata a Marcello Mastroianni, a 20 anni dalla scomparsa, e a Ettore Scola, storico presidente del Festival, morto il 19 gennaio 2016.\nLe giurie.\nLa giuria composta da 30 spettatori e presieduta dal regista Andrea Segre assegna i premi per la categoria \"ItaliaFilmFest/Opere prime e seconde\". La giuria della sezione \"ItaliaFilmFest/Nuove proposte\" \u00e8 composta anch'essa da 30 spettatori e presieduta dalla sceneggiatrice Dana Duma.\nTributi e retrospettive.\nNel programma sono stati previsti tributi e retrospettive:\nLe anteprime.\nLe nove anteprime della settima edizione del Festival:\nI premi Federico Fellini per l'eccellenza cinematografica sono stati assegnati a Paolo Virz\u00ec, Toni Servillo e Ornella Muti.\nOttava edizione.\nL'ottava edizione si \u00e8 tenuta dal 22 al 29 aprile 2017. La denominazione di questa edizione \u00e8 stata \"Bif&amp;st 8 \u00bd\", con riferimento al film di Federico Fellini, ed \u00e8 stata dedicata a Vittorio Gassman e Dino Risi. Margarethe von Trotta ne \u00e8 la presidente. Ettore Scola \u00e8 il presidente onorario.\nLe giurie.\nLa giuria composta da 30 spettatori e presieduta dall'attrice e regista Chiara Caselli assegna i premi per la categoria \"Panorama internazionale\". La giuria stabile del Bif&amp;st composta da 9 critici italiani aderenti al SNCCI (Sindacato nazionale critici cinematografici italiani) attribuisce i premi per la categoria \"ItaliaFilmFest/Lungometraggi\". La giuria del pubblico composta da 30 spettatori selezionati e presieduta da Klaus Eder, segretario generale della Fipresci assegna i premi per la categoria \"ItaliaFilmFest/Opere prime e seconde\".\nLe anteprime.\nLe nove anteprime dell'ottava edizione del Festival:\nTributi, retrospettive e lezioni di cinema.\nNel programma sono stati previsti tributi e retrospettive:\nI Premi Federico Fellini per l'eccellenza cinematografica sono stati assegnati ad Andrej Kon\u010dalovskij, Pupi Avati, Sabrina Ferilli, Carlo Vanzina ed Enrico Vanzina, Dario Argento, Volker Schl\u00f6ndorff e Jacques Perrin.\nNona edizione.\nLa nona edizione si \u00e8 tenuta dal 21 al 28 aprile 2018."}
{"id": "3821324", "revid": "1543377", "url": "https://it.wikipedia.org/wiki?curid=3821324", "title": "Munka\u00fever\u00e1", "text": "Munkathvera (\"Munka\u00fever\u00e1\" in lingua islandese) \u00e8 una cittadina sull'Eyjafj\u00f6r\u00f0ur nei pressi di Akureyri, in Islanda. Nato con il nome di \u00dever\u00e1 (\u201caffluente\u201d in islandese), si trasform\u00f2 in Munka\u00fever\u00e1 (l'affluente dei monaci) dopo la costruzione in questo luogo di un monastero benedettino.\nL'abitato.\nLa prima persona a stabilire una fattoria a \u00dever\u00e1 poco prima del 900 fu Ingjaldur Helgason, figlio di Helgi Magri (Helgi il magro) che a sua volta era stato il primo colono di Kristnes, sempre sull'Eyjafj\u00f6r\u00f0ur. L'ultimo della famiglia a vivere in questo posto fu Viga-Gl\u00famur, protagonista di una saga islandese.\nViga-Gl\u00famur fu costretto a lasciare la propriet\u00e0 nel 986, quando fu acquistata da Einar Eyj\u00f3lfsson \u00dever\u00e6ingur (Einar a \u00devera), protagonista di un'altra saga, che si espresse contro la proposta di cedere l'isola di Gr\u00edmsey al Regno di Norvegia, diventando un simbolo di coraggio e patriottismo del movimento per l'indipendenza dell'Islanda nel XIX secolo. I suoi discendenti vissero a \u00devera fino alla costruzione del monastero.\nDopo la chiusura del monastero, il governo del posto fu a carico di funzionari reali incaricati di gestire le propriet\u00e0 dell'ex convento. Uno dei pi\u00f9 noti di questi fu Magn\u00fas Bj\u00f6rnsson, un magistrato ed uomo di legge nato nel 1595 e considerato tra gli uomini pi\u00f9 ricchi d'Islanda.\nLa chiesa.\nUna prima chiesa dedicata alla Vergine Maria fu costruita poco dopo l'anno 1000, nei primi anni della diffusione del cristianesimo in Islanda, su iniziativa di Einar \u00fever\u00e6ingur. La chiesa attuale fu costruita nel 1844 da \u00deorsteinn Dan\u00edelsson di Skipal\u00f3n ed \u00e8 probabilmente l'ottava chiesa costruita su questo sito. L'unico oggetto prezioso nella chiesa, una pala d'altare scolpito in alabastro risalente al 1425, fu venduta al Museo Nazionale di Danimarca alla costruzione dell'attuale chiesa.\nRestauri sono state fatti all'esterno della chiesa tra il 1985 ed il 1988, con il livellamento del sagrato. Secondo la tradizione, nel sagrato riposano i resti di Sighvatur Sturluson di Grund e dei suoi figli, caduti nella Battaglia di \u00d6rlygssta\u00f0ir, anche se non \u00e8 ancora noto in quali tombe questi si trovino.\nIl monastero.\nSu iniziativa di Bj\u00f6rn Gilsson, vescovo di H\u00f3lar e proprietario del sito a quel tempo, nel 1155 a \u00devera fu fondato un monastero. Il primo abate del monastero, Nikulas Bergsson, \u00e8 noto per il suo pellegrinaggio a Gerusalemme del quale ha lasciato una descrizione del percorso nel Lei\u00f0arv\u00edsir.\nUn altro abate, Einar \u00cdsleifsson, fu il prozio del vescovo J\u00f3n Arason. L'ultimo abate a Munka\u00fever\u00e1 fu T\u00f3mas Eir\u00edksson, che si convert\u00ec alla Riforma protestante e giur\u00f2 fedelt\u00e0 alla corona, chiudendo il periodo monastico a Munka\u00fever\u00e1 dopo 396 anni nei quali si alternarono al governo 26 abati. Tra i personaggi che studiarono nel monastero ci fu proprio J\u00f3n Arason, l'ultimo vescovo cattolico di H\u00f3lar che si oppose alla riforma fino alla sua decapitazione a Sk\u00e1lholt il 7 novembre 1550, insieme ai suoi due figli; una sua statua, di Gudmundur Einarsson da Mi\u00f0dalur, si trova sul sito dell'ex monastero."}
{"id": "3821328", "revid": "438678", "url": "https://it.wikipedia.org/wiki?curid=3821328", "title": "Pepito", "text": ""}
{"id": "3821329", "revid": "1442080", "url": "https://it.wikipedia.org/wiki?curid=3821329", "title": "George Edward Stanley", "text": "Fu insegnante alla Cameron University ed autore di racconti brevi per ragazzi con lo pseudonimo \"M. T. Coffin\".\nBiografia.\nGeorge Edward Stanley \u00e8 nato a Memphis in Texas nel 1942 e morto Luned\u00ec 7 febbraio 2011 per un aneurisma all'et\u00e0 di 68 anni.\nDal 1967 al 1969 ha insegnato la lingua inglese agli stranieri della East Texas State University; l'anno successivo ha occupato lo stesso ruolo alla University of Kansas (Lawrence). Nel 1970 pass\u00f2 alla \"Cameron University\" (sempre a Lawton), dove lavor\u00f2 fino al 1973 come assistente professore, dal 1973 al 1976 professore associato, per poi diventare professore di lingue africane e mediorientali nel 1979.\nNel 1979 pubblica il suo primo libro \"Mini-mysteries\" inizia a scrivere libri per ragazzi, carriera che lo porta a scrivere 102 romanzi (fra i quali anche uno ripubblicato in lingua italiana).\nOpere.\nAltre opere.\nHa inoltre collaborato nella scrittura di racconti di spionaggio con lo pseudonimo di Symons Stuart"}
{"id": "3821334", "revid": "599013", "url": "https://it.wikipedia.org/wiki?curid=3821334", "title": "Impero aericano", "text": "L'Impero aericano, comunemente chiamato anche Aerica ed in Italia noto anche sotto la nomenclatura inglese di Aerican Empire, \u00e8 una micronazione fondata nel maggio del 1987. Il nome \u00e8 un gioco di parole dell'Impero americano (cos\u00ec come il soprannome, avente origine dall'America).\nI suoi membri rivendicano il controllo di un'area molto scollegata, che include un territorio paragonabile a un km\u00b2 in Australia, un terreno esteso quanto una casa a Montr\u00e9al, in Canada (in cui \u00e8 presente l'Embassy to Everything Else, in italiano l\"'Ambasciata di Tutto il Resto\"), altre aree sparse nel mondo; per quanto riguarda i possedimenti spaziali Aerica dispone di una colonia su Marte, l'emisfero settentrionale di Plutone e un pianeta immaginario denominato \"Verden\".\nSebbene i membri dell'Impero aericano la dichiarino essere una micronazione autonoma, Aerica in realt\u00e0 non \u00e8 ufficialmente riconosciuta come Stato sovrano o indipendente da nessuna nazione del mondo.\nStoria.\nLa storia di Aerica ha origine quando il canadese Eric Lis ed un gruppo di suoi amici decidono l'8 marzo 1987 di fondare uno stato.\nPer i primi dieci anni l'Impero era totalmente immaginario, rivendicando porzioni di pianeti e dichiarando guerra alle altre micronazioni. Tuttavia dopo l'avvento di Internet, grazie al quale i fondatori scoprirono l'esistenza di altri microstati, l'Impero ha lentamente abbandonato tutti gli elementi di fantasia e inizi\u00f2 a lavorare per essere un'entit\u00e0 politica. Nel 1997, l'Impero ha creato il proprio sito web.\nNel 2000 per la prima volta la nazione venne citata in un giornale, il New York Times, che cos\u00ec descrisse il microstato:.\nDopo l'evento vi fu un vero e proprio boom demografico: difatti negli anni successivi la popolazione crebbe fino a raggiungere 500 persone. Tuttavia nei mesi seguenti la popolazione diminu\u00ec gradualmente scendendo a poche centinaia di individui.\nL'impero aericano oggi.\nLa missione aziendale di Aerica \u00e8 quella di \"facilitare l'evoluzione di una societ\u00e0 dove l'Impero stesso non \u00e8 pi\u00f9 necessario\". L'Impero afferma di avere un sistema repubblicano parlamentare, con organi e uffici, sotto il comando di un Imperatore (attualmente il fondatore, Eric Lis).\nL'Impero aericano ha per la prima volta battuto moneta nel novembre del 2009. L'Aerica non possiede dei passaporti veri e propri, infatti la stessa \u00e8 munita di \u00abpassaporti novit\u00e0\u00bb (\"novelty passport\") scaricabili da Internet; uno di questi passaporti \u00e8 stato mostrato ad un'esibizione di Tokyo.\nI cittadini condividono un grande senso dell'umorismo e un grande amore per il fantasy, con continui riferimenti a Star Wars, Guida galattica per gli autostoppisti e simili. Ogni anno Aerica tiene dei concorsi ed eventi come il \"Dog-Biscuit Appreciation Day Scavenger Hunt\" (Giorno dell'apprezzamento dei croccantini per cani). Hanno anche sviluppato una religione, il Silinismo (\"Silinism\"); in origine era uno scherzo, ma l'Aerica afferma che vi sono trenta praticanti in tutto il mondo. Nella stessa, inoltre, sono presenti festivit\u00e0, come il \"What the Heck is That Day\" (19 marzo), \"Oops Day\" (27 febbraio) o il \"Procratinator's Day\" (2 gennaio).\nAltro.\nAnche dopo l'avvento di Internet gli eventi locali hanno sempre avuto una grande importanza. Infatti i cittadini aericani si incontrano in riunioni settimanali a Montr\u00e9al, Melbourne e New York ed \u00e8 stato tenuto perfino un anniversario per i venti anni dell'Aerica nel luglio del 2007.\nPossedimenti dell'Impero aericano.\nPossedimenti terrestri.\nDi seguito i possedimenti terrestri aericani:\nPossedimenti spaziali.\nEcco i possedimenti di Aerica nello spazio:"}
{"id": "3821336", "revid": "809148", "url": "https://it.wikipedia.org/wiki?curid=3821336", "title": "Identit\u00e0 di Ward-Takahashi", "text": "In teoria quantistica dei campi, una identit\u00e0 di Ward\u2013Takahashi \u00e8 una identit\u00e0 tra funzioni di correlazione che \u00e8 una conseguenza delle simmetrie globali o di gauge della teoria, e che rimane valida dopo la rinormalizzazione.\nL'identit\u00e0 di Ward\u2013Takahashi dell'elettrodinamica quantistica (QED) fu originariamente usata da John Clive Ward e Yasushi Takahashi per mettere in relazione la rinormalizzazione della funzione d'onda dell'elettrone al fattore di rinormalizzazione del vertice, garantendo la cancellazione della divergenza ultravioletta a ogni ordine in teoria delle perturbazioni. Tra gli utilizzi successivi si annovera l'estensione della dimostrazione del teorema di Goldstone in tutti gli ordini in teoria delle perturbazioni.\nPi\u00f9 generalmente, un'identit\u00e0 di Ward-Takahashi \u00e8 la versione quantistica della conservazione della corrente classica associata a una simmetria continua per mezzo del teorema di Noether. Tali simmetrie in teoria quantistiche dei campi danno (quasi) sempre origine a queste identit\u00e0 di Ward-Takahashi generalizzate che impongono la simmetria a livello delle ampiezze quantistiche. Questo senso generalizzato dovrebbe distinto quando si legge la letteratura, come il libro di testo di Michael Peskin e Daniel Schroeder, dall'identit\u00e0 di Ward\u2013Takahashi originale.\nLa discussione seguente tratta della QED, una teoria di gauge abeliana su cui si applica l'identit\u00e0. Le equivalenti identit\u00e0 per le teorie non abeliane come la cromodinamica quantistica (QCD) sono le identit\u00e0 di Slavnov-Taylor.\nIdentit\u00e0 di Ward-Takahashi.\nL'identit\u00e0 di Ward-Takahashi si applica alle funzioni di correlazione nello spazio degli impulsi, che non hanno necessariamente tutti i loro impulsi esterni on-shell. Sia\nuna funzione di correlazione in QED che coinvolge un fotone esterno con impulso k (dove formula_2 \u00e8 il vettore di polarizzazione del fotone ed \u00e8 implicita la somma su formula_3), \"n\" elettroni allo stato iniziale con impulsi formula_4, e \"n\" elettroni allo stato finale con impulsi formula_5. Si definisce anche formula_6 come l'ampiezza pi\u00f9 semplice che si ottiene rimuovendo il fotone con impulso \"k\" dall'ampiezza originale. Allora l'identit\u00e0 di Ward\u2013Takahashi \u00e8\ndove \"e\" \u00e8 la carica dell'elettrone e ha segno negativo. Si noti che se formula_8 ha i suoi elettroni esterni on-shell, allora le ampiezze sul membro di destra di questa identit\u00e0 hanno ciascuna una particella esterna off-shell, e pertanto non contribuiscono agli elementi della matrice S.\nIdentit\u00e0 di Ward.\nL'identit\u00e0 di Ward \u00e8 un caso particolare dell'identit\u00e0 di Ward\u2013Takahashi applicata agli elementi della matrice S, che descrivono i processi di scattering fisicamente possibili e quindi hanno tutte le loro particelle esterne on-shell. Sia ancoraformula_9 l'ampiezza per un certo processo di QED che coinvolge un fotone esterno con impulso formula_10, dove formula_2 \u00e8 il vettore di polarizzazione del fotone. Allora l'identit\u00e0 di Ward si scrive:\nFisicamente, ci\u00f2 che questa identit\u00e0 significa \u00e8 che la polarizzazione longitudinale del fotone che nasce nel termine di \u03be gauge non \u00e8 fisico e sparisce dalla matrice S.\nTra gli esempi di questo si annoverano il vincolo alla struttura tensoriale della polarizzazione del vuoto e della funzione vertice dell'elettrone in QED.\nIdentit\u00e0 di Slavnov-Taylor.\nLe identit\u00e0 di Slavnov\u2013Taylor sono la generalizzazione delle identit\u00e0 di Ward\u2013Takahashi alle teorie di gauge non abeliane. Queste identit\u00e0 sono state originariamente scoperte da Gerard 't Hooft, e prendono il nome da Andrei Slavnov e John Clayton Taylor che le hanno riformulate per farle valere anche off-shell."}
{"id": "3821338", "revid": "1543377", "url": "https://it.wikipedia.org/wiki?curid=3821338", "title": "Distretto di San Juan de Lurigancho", "text": "Il distretto di San Juan de Lurigancho \u00e8 un distretto del Per\u00f9 che appartiene geograficamente e politicamente alla provincia e dipartimento di Lima ed \u00e8 situato a nord est della capitale peruviana.\nCapaluogo.\nSan Juan de Lurigancho\nData di fondazione.\nIl distretto \u00e8 stato istituito il 13 gennaio 1967.\nDistretti confinanti.\nConfina a nord con il distretto di Carabayllo, a sud con il distretto di El Agustino e con il distretto di Lima; a ovest con il distretto di R\u00edmac, il distretto di Independencia e con il Distretto di Comas; e ad est con il distretto di Lurigancho e con la provincia di Huarochir\u00ed.\nSindaco (alcalde).\nEvoluzione demografica.\nSuperficie e popolazione: 131,25\u00a0km\u00b2 e una popolazione stimata nel 2007 in 898\u00a0443 persone, di cui il 52% donne e il 48% uomini."}
{"id": "3821343", "revid": "23676", "url": "https://it.wikipedia.org/wiki?curid=3821343", "title": "Identit\u00e0 di Ward", "text": ""}
{"id": "3821345", "revid": "45944385", "url": "https://it.wikipedia.org/wiki?curid=3821345", "title": "Divergenza ultravioletta", "text": ""}
{"id": "3821350", "revid": "154893", "url": "https://it.wikipedia.org/wiki?curid=3821350", "title": "Incidente da decompressione", "text": ""}
{"id": "3821357", "revid": "22475", "url": "https://it.wikipedia.org/wiki?curid=3821357", "title": "Atalanta fugiens", "text": "Atalanta fugiens \u00e8 un'opera letteraria del medico-musicista tedesco Michael Maier (1566-1622), comprendente 50 discorsi filosofici, 50 incisioni a opera di Matth\u00e4us Merian e 50 canoni musicali.\nL'opera, data alle stampe nel 1617, si configura come un prototipo di ipertesto multimediale, comprendente infatti: discorsi filosofici, immagini e musiche originali.\nIl soggetto dell'opera \u00e8 strettamente alchemico ed ispirato al mito di Atalanta.\nL'autore assegna alla musica il ruolo pi\u00f9 importante nell'ambito della trattazione. Nelle tre voci delle 50 fughe (si tratta in realt\u00e0 di canoni a tre voci) vengono rappresentati i tre personaggi principali della vicenda mitologica: Atalanta che fugge (antecedente), Ippomene che insegue (conseguente), e la mela come tenor (tratto probabilmente dal repertorio gregoriano) di base sotteso a tutte le 50 composizioni.\nL'apparente incomprensibilit\u00e0 complessiva del lavoro di Maier \u00e8 attribuibile alla frattura nella tradizione di una comunicazione del sapere alchemico dovuta all'emergere di una nuova mentalit\u00e0 \"moderna\" e \"scientifica\" tipica del periodo storico successivo a quello vissuto da Maier."}
{"id": "3821364", "revid": "118710814", "url": "https://it.wikipedia.org/wiki?curid=3821364", "title": "Michele Cavarretta", "text": "Biografia.\nDi professione assicuratore. Dopo aver vinto un titolo regionale giovanile di Ginnastica artistica, inizia la carriera arbitrale nel 1994 nella sezione AIA di Trapani. Passa tra i professionisti nel 2003-2004 presso la C.A.N. C esordendo in Serie C1 nella gara Rimini - Torres, e dopo quattro stagioni viene promosso nella massima categoria arbitrale.\nNella stagione 2007-2008 infatti passa alla C.A.N. A-B per decisione dell'allora designatore Pierluigi Collina.\nDa allora arbitra 35 gare in serie B, una in Coppa Italia e 13 presenze come quarto uomo in A.\nEsordisce in Serie A il 31 maggio 2009 in -, e al termine di quella stagione sportiva viene dismesso dai ruoli arbitrali per normale avvicendamento.\nCome dirigente arbitrale, dal 2009 al 2010 \u00e8 vicecommissario alla C.A.I. e dal luglio 2009 Vice Presidente e designatore della Commissione Arbitri CAN D.\nNel frattempo, diviene assessore alla provincia di Trapani con delega ai Grandi eventi sportivi e Culturali. Nel 2012 \u00e8 eletto consigliere comunale di Trapani in FLI .\nL'11 luglio 2015 viene ufficializzata la sua nomina a presidente del Comitato Regionale Arbitri (C.R.A.) Sicilia.\nIl 14 Febbraio 2021 \u00e8 candidato come componente del comitato nazionale dell\u2019AIA con il presidente uscente Marcello Nicchi, il quale, ricever\u00e0 125 voti a fronte dei 193 del suo avversario Alfredo Trentalange"}
{"id": "3821369", "revid": "729019", "url": "https://it.wikipedia.org/wiki?curid=3821369", "title": "Saturazione sensoriale", "text": "La saturazione sensoriale \u00e8 una tecnica analgesica non-farmacologica per neonati, basata sul concetto che dando vari stimoli sensoriali al bambino durante un evento doloroso, questi stimoli competono con l'arrivo alla coscienza dello stimolo doloroso stesso, annullandolo. \nIn pratica si tratta di somministrare al neonato una soluzione di acqua e zucchero sulla lingua, e contemporaneamente massaggiarlo e attrarne l'attenzione con la voce. La base fisiologica \u00e8 la cosiddetta teoria del cancello (\"gate control theory\") secondo cui l'arrivo dello stimolo tattile dalla periferia compete con lo stimolo doloroso, chiudendo dei \"cancelli\" neurali prima dell'arrivo di quest'ultimo. Anche l'amento di pressione intracranica prodotto dal dolore \u00e8 rallentato se viene usata la saturazione sensoriale. La saturazione sensoriale \u00e8 ormai entrata in varie linee-guida internazionali per la lotta al dolore. ed \u00e8 utile strumento per l'infermiere pediatrico. Tale tecnica \u00e8 stata proposta da Carlo Valerio Bellieni. Il suo nome si basa sulla competizione che vari stimoli offerti al neonato intrattiene con l'arrivo del dolore alla coscienza. Questi stimoli (tatto, voce, massaggio) aumentano l'effetto analgesico dello zucchero orale sia nel prematuro. che nel neonato a termine.\nDolore del neonato.\nLe comuni definizioni di dolore sottolineano la natura soggettiva di questa sensazione, che in qualche misura dipende dalla capacit\u00e0 che abbiamo di manifestarlo Questo approccio mette in dubbio la possibilit\u00e0 di provare dolore da parte dei soggetti non verbali' Fino agli ultimi anni dello scorso secolo, veniva sottolineato che la parola dolore era inappropriate nel caso dei neonati, per I motive suddetti. Di conseguenza, anche le terapie analgesiche erano raramente somministrate ai neonati anche in caso di interventi chirurgici. Oramai per\u00f2 esistono chiare linee-guida per il dolore del neonato, in particolare per il dolore procedurale, cio\u00e8 quello prodotto dalle procedure quotidiane invasive come le iniezioni muscolari, i prelievi di sangue.\nAnalgesia non farmacologica.\nDurante queste procedure si usa una serie di approcci, tra i quali la somministrazione di saccarosio orale che per\u00f2 non riesce a dare un'analgesia completa."}
{"id": "3821373", "revid": "192549", "url": "https://it.wikipedia.org/wiki?curid=3821373", "title": "Champlev\u00e9", "text": "Lo champlev\u00e9 \u00e8 un'antica tecnica di decorazione a smalto di Limoges, secondo la quale alveoli o cavit\u00e0 vengono scavati sulla superficie di un oggetto metallico e riempiti di smalto vitreo.\nIl pezzo viene poi cotto fino a quando lo smalto si scioglie e una volta raffreddato, levigato e lucidato.\nLe parti non scavate della superficie originale rimangono visibili come contorno dei disegni di smalto, nel medioevo esse venivano di solito dorate.\nQuesta tecnica \u00e8 adatta per la copertura di aree relativamente grandi e per le immagini figurative, anche se appare inizialmente nell'arte celtica in disegni geometrici.\nEbbe pieno sviluppo nell'arte romanica per la decorazione di scrigni, placche e vasi.\nNello smalto \"cloisonn\u00e9\" invece le cellette sono create saldando piatte strisce di metallo sulla superficie dell'oggetto.\nLo \"champlev\u00e9\" utilizza solo smalti dai colori opachi e quindi il fondo degli alveoli viene lasciato grezzo, a differenza della \"basse-taille\", tecnica con la quale sono state realizzate opere gotiche di altissima qualit\u00e0 modellando le cavit\u00e0 ed utilizzando smalti traslucidi, in questo modo si ottengono effetti pi\u00f9 sottili come nella Coppa di sant'Agnese, del XIV secolo."}
{"id": "3821374", "revid": "599013", "url": "https://it.wikipedia.org/wiki?curid=3821374", "title": "Personaggi di Transformers", "text": ""}
{"id": "3821375", "revid": "729019", "url": "https://it.wikipedia.org/wiki?curid=3821375", "title": "Castello di Ceresara", "text": "Il castello di Ceresara \u00e8 un'antica fortificazione risalente al XIII secolo situata nel centro storico di Ceresara, in provincia di Mantova, che conserva inalterata la Torre Civica, nell'attuale piazza Castello.\nStoria.\nIl fortilizio originario fu abbattuto ai tempi in cui apparteneva alla famiglia dei Bonacolsi, signori di Mantova fino al 1328, anno in cui furono cacciati da Luigi Gonzaga.\nIl castello fu probabilmente ricostruito alla fine del Trecento da una nobile famiglia insediatasi nel luogo, i Ceresara, discendenti da un Lanfranco, calato dalla Germania nel XII secolo. I Gonzaga, nel XV secolo, elevarono l'importanza del borgo a difesa delle loro terre di confine e fecero abitare il castello da un loro vicario. Un importante membro della dinastia pass\u00f2 parte della sua vita nella struttura e vi mor\u00ec a 27 anni: Gianlucido Gonzaga, figlio quartogenito di Gianfrancesco Gonzaga, primo marchese di Mantova.\nL'edificio fu anche abitato dal poeta e letterato Ascanio de' Mori da Ceno che, dal 1578 al 1582, era al servizio di Guglielmo Gonzaga nel borgo.\nLa torre, munita di ponte levatoio, fungeva da porta di accesso al borgo fortificato e ha subito un importante restauro conservativo nel 1981.\nStruttura.\nAccanto alle architetture fortificate in pietra o laterizio, molte delle quali hanno resistito alle intemperie e ai secoli e sono fortunatamente sopravvissute fino ad oggi, hanno avuto un ruolo rilevante anche i castelli in terra e legno, manufatti che per la deperibilit\u00e0 dei materiali non hanno lasciato traccia di s\u00e9, ma che da molti storici sono considerati come i tipici castelli medievali.\nDiffusi nel paesaggio della pianura padana, ben oltre il XIV secolo, i castelli in terra e legno si caratterizzavano per la compresenza di tre opere difensive: fossato, terrapieno e palizzata.\nFondamentale era lo scavo del fossato, che, con il suo perimetro chiuso, delimitava l'area stessa del castello e una volta allagato costituiva un ostacolo notevole all'assalto dell'insediamento; con la terra di risulta dello scavo, accumulata e opportunamente battuta e compattata, si formava il terrapieno, indicato con i sinonimi di terraglio \u2013 \"terralium\" \u2013 o aggere \u2013 \"agger\" -, che recintava come una muraglia l'intero perimetro, eccettuato il varco in corrispondenza della porta, dove un ponte mobile consentiva di oltrepassare il fossato; sopra il terrapieno si infiggeva infine una palizzata rinforzata da assi detta \u201cpalancato\u201d o un solido steccato, che serviva da parapetto per i difensori del sito, i quali si avvantaggiavano quindi del riparo e del dislivello altimetrico.\nL'apparato fortificatorio di questi castelli era sovente completato, come riferiscono i documenti dei secoli X-XII, da altri manufatti in legno rappresentati da una o pi\u00f9 torri di vedetta, variamente denominate \u201cbattifredi, butefredi, belfredi\u201d e da postazioni coperte, simili a torrette sporgenti dalla sommit\u00e0 del fortilizio, dette \u201cbertesche\u201d.\nDalle fonti emergono informazioni preziose circa l'articolazione del sistema difensivo di Ceresara nella seconda met\u00e0 del XIV secolo. Da un documento emerge l'esistenza di un recinto \u2013 \u201cridotto, ricetto\u201d -, allestito, secondo una tendenza comune a molte altre fortificazioni, appena fuori dal castello, a nord est dell'abitato, nel quale erano rinchiusi pi\u00f9 di mille capi di bestiame. La presenza di questa struttura e di una tale quantit\u00e0 di bestiame, oltre ad attestare che l'allevamento era attivit\u00e0 piuttosto praticata, dimostra l'esplicarsi di una dinamica da incastellamento, che, in conseguenza di un diffuso stato di allarme e insicurezza, produce un consistente accentramento della popolazione rurale nel castello, con sistemazione degli animali all'esterno, mentre all'interno venivano depositate e custodite \u2013 \u201cincanevamento\u201d \u2013 le biade, ossia i cereali, il bene pi\u00f9 prezioso, che continueranno ad essere conferiti nel castello anche in seguito.\nIl secondo indizio riguarda la \"circha\", termine \u2013 dal latino \"circa, circum\", \u201cintorno\u201d \u2013 che ha una pluralit\u00e0 di significati e non va sbrigativamente tradotto con cerchia; con esso infatti si identificavano sia il fossato o canale posto a cintura dell'abitato, sia il complesso di recinzioni, siepi, staccionate, serragli, casupole, baracche e alti manufatti dislocati in linea lungo il suo corso.\nCome in altri fortilizi della Lombardia e dell'Emilia, Ceresara si avvaleva dunque di un sistema difensivo ad anelli concentrici, documentato da diverse fonti; il centro era occupato dal castello, che si estendeva su un'area a pianta quadrata, di circa 130 metri per lato; intorno al castello c'era la fossa, separata mediante un argine da un secondo fossato detto \u201credefosso\u201d che duplicava il primo; esternamente al redefosso c'era la \"circha\" \u2013 pi\u00f9 tardi riconoscibile nel tracciato del canale Seriola -, che aveva la funzione di segnare il limite esterno dell'abitato e di costituire una prima, seppur modesta, barriera di protezione; nell'area posta tra la \u2018'circha'\u2019 e il redefosso sorgevano le case del borgo; ma a Ceresara c'erano anche agglomerati di case e capanne in posizione periferica rispetto alla stessa \"circha\" che formavano la cosiddetta \"circheta\". Per la loro ubicazione e per la loro fragilit\u00e0 strutturale le \"cirche\" si incendiavano \u2013 o venivano incendiate \u2013 con una certa frequenza.\nCostruito in un'epoca in cui le armi bianche \u2013 spade, lance, mazze ecc. \u2013 e nevrobalistiche \u2013 archi, balestre, catapulte eccetera \u2013 dominavano la scena, il castello di Ceresara, munito di terrapieno, palizzata, torri lignee, bertesche, doppio fossato, circha e una sola struttura muraria, il barbacane, cio\u00e8 la porta d'ingresso, la sola parte sopravvissuta fino ad oggi, era certamente espressione del contesto tecnico, economico e politico del territorio mantovano, ma non costituiva certo un'eccezione nel panorama delle fortificazioni rurali di fine Trecento."}
{"id": "3821386", "revid": "332343", "url": "https://it.wikipedia.org/wiki?curid=3821386", "title": "Friulano carnico", "text": "Il friulano carnico \u00e8 il gruppo dialettale della lingua friulana diffuso in Carnia.\nLe parlate carniche sono considerate i tipi friulani pi\u00f9 \"puri\". Si caratterizzano per una forte conservativit\u00e0 delle consonanti, mentre per le vocali sono pi\u00f9 innovative grazie alla presenza di caratteristici dittonghi primari e secondari che sono assenti nelle variet\u00e0 di pianura.\nVarianti.\nGiovanni Frau individua le seguenti variet\u00e0 di carnico:"}
{"id": "3821393", "revid": "404449", "url": "https://it.wikipedia.org/wiki?curid=3821393", "title": "Da Quarto a Torino", "text": "Da Quarto a Torino. Breve storia della spedizione dei Mille \u00e8 un libro del 1960 dello scrittore Luciano Bianciardi.\n\u00c8 la terza opera dell'autore grossetano, primo del filone risorgimentale bianciardiano, tema molto caro allo scrittore che svilupper\u00e0 nei successivi \"La battaglia soda\" (1964), \"Daghela avanti un passo!\" (1969) e \"Garibaldi\" (1972). L'opera si presenta come un ibrido a met\u00e0 tra la narrativa e il saggio di divulgazione storica.\nLa Feltrinelli intendeva pubblicare un'opera che raccontasse la spedizione dei Mille in occasione del centenario dell'unit\u00e0 d'Italia e aveva inizialmente incaricato lo scrittore Manlio Cancogni, il quale dovette per\u00f2 rinunciare a favore della sua nomina a corrispondente da Parigi dell\"Espresso\"; l'incarico fu passato a Bianciardi, che Cancogni sapeva particolarmente interessato alla storia risorgimentale. Bianciardi dedic\u00f2 infatti l'opera al padre Atide, il quale aveva avviato l'interesse del figlio per il Risorgimento regalandogli una copia del libro \"I Mille\" di Giuseppe Bandi, garibaldino maremmano.\nTrama.\nIl libro ripercorre le vicende di Garibaldi e della spedizione dei Mille che hanno portato all'unit\u00e0 d'Italia."}
{"id": "3821395", "revid": "933835", "url": "https://it.wikipedia.org/wiki?curid=3821395", "title": "Gregorio Ciprio", "text": "Biografia.\nIl suo nome era originariamente Giorgio. I suoi genitori erano appartenenti alla borghesia ma di nobili origini. Egli si spost\u00f2 prima a Nicosia mentre adolescente stava provvedendo alla sua educazione. Non soddisfatto dei suoi insegnanti di greco, divenne allievo in una scuola dove si insegnava in lingua latina (visto che a quel tempo Cipro era uno Stato crociato ovvero Regno di Cipro). Egli incontr\u00f2 difficolt\u00e0 a imparare il latino e cos\u00ec pot\u00e9 avere solo una conoscenza superficiale della Logica di Aristotele.\nAncora determinato ad ottenere una buona educazione, si imbarc\u00f2 su una nave per Tolemaide, Palestina, dove giunse dopo tre giorni. Da l\u00ec si rec\u00f2 ad Anea in Asia Minore e, infine giunse a Efeso. Aveva sentito molto parlare dello studioso Niceforo Blemmide, ma ne rimase deluso e si trasfer\u00ec a Nicea dove studi\u00f2 con Giorgio Acropolite. Con la riconquista di Costantinopoli da parte delle forze di Nicea nel 1261, si trasfer\u00ec l\u00ec. Pi\u00f9 tardi divenne insegnante, e fra i suoi allievi ebbe Niceforo Cumno.\nFu eletto patriarca di Costantinopoli il 28 marzo 1283. La chiesa cattolica e quella ortodossa avevano proclamato la loro unione nel 1274 nel Secondo Concilio di Lione, motivate pi\u00f9 dalla politica dell'imperatore che da argomenti teologici. Gregorio, contrariamente al suo predecessore, rifiut\u00f2 di accettare l'inserimento di Filioque aggiunta al Credo di Nicea dai cattolici romani. Gregorio parl\u00f2 di una manifestazione eterna dello Spirito Santo per mezzo del Figlio. La formula di Gregorio venne considerata una \"risposta\" ortodosso al filioque, anche se non aveva lo status di dottrina ortodossa ufficiale. La concezione di Trinita di Gregorio venne approvata dal consiglio di Blacherne nel 1285.\nScrisse diverse opere di carattere teologico, apologetico e agiografico; di lui restano anche una abbondante corrispondenza, una raccolta di proverbi e un'autobiografia.\nNel mese di giugno del 1289 abdic\u00f2 dal patriarcato e si ritir\u00f2 in convento, dove mor\u00ec l'anno successivo."}
{"id": "3821397", "revid": "528869", "url": "https://it.wikipedia.org/wiki?curid=3821397", "title": "Liceo Verri", "text": ""}
{"id": "3821399", "revid": "1964823", "url": "https://it.wikipedia.org/wiki?curid=3821399", "title": "Alessandro Lambrughi", "text": "Biografia.\nHa un fratello maggiore di nome Marcello, che come lui \u00e8 cresciuto nelle giovanili del ed ha esordito nei professionisti con la Pro Sesto, fino a raggiungere la Serie B con la maglia del Treviso. \u00c8 socio fondatore nonch\u00e9 testimonial dell'associazione benefica LIVE Onlus.\nCaratteristiche tecniche.\nIl suo ruolo naturale \u00e8 di terzino sinistro, ma pu\u00f2 giocare anche da difensore centrale. Il suo piede preferito \u00e8 il sinistro.\nCarriera.\nPro Sesto.\nCresciuto nelle giovanili del , passa alla nel 2006, rimanendo per tre stagioni e giocando 90 partite in Serie C1.\nMantova.\nIl 21 luglio 2009 passa a titolo definitivo al , in Serie B.\nGioca la stagione 2009-2010 da titolare della fascia sinistra; a fine anno il club non riesce ad evitare la retrocessione in Lega Pro e il successivo fallimento della societ\u00e0 di Fabrizio Lori ne determina la fine del contratto e lo svincolo a parametro zero.\nLivorno e prestito a Novara.\nIl 9 luglio 2010 viene ingaggiato dal Livorno con un contratto quadriennale.\nEsordisce in maglia amaranto il 28 agosto in Livorno-AlbinoLeffe (0-3) della seconda giornata di Serie B, giocando titolare.\nRimane a Livorno anche nella successiva stagione 2011-2012.\nIl 2 giugno 2013 conquista la Serie A vincendo i play-off con il .\nIl 1\u00ba settembre 2013 esordisce in serie A durante la partita -Livorno (1-4), subentrando nel secondo tempo a Pasquale Schiattarella.\nNel gennaio 2014 si trasferisce in prestito al Novara in serie B, per poi fare ritorno a Livorno al termine della stagione, dove disputa altri due campionati in serie cadetta (2014-2015 e 2015-2016).\nNel luglio 2017 a Coverciano si allena con altri giocatori svincolati e inizia il corso da allenatore UEFA B che consente di allenare in Serie D.\nMiami FC.\nIl 18 agosto 2017 sbarca nella North American Soccer League venendo ingaggiato dal Miami FC. Nella squadra allenata da Alessandro Nesta sceglie la maglia numero 25, in onore di Piermario Morosini.\nTriestina.\nIl 16 gennaio 2018 torna in Italia firmando un contratto fino al 30 giugno 2019 con la Triestina. Nella sua prima stagione in maglia alabardata conquista subito il posto da titolare, collezionando 15 presenze nel campionato italiano di Serie C.\nNella sua seconda stagione con la compagine alabardata, si conferma un titolare inamovibile venendo nominato capitano. Nell'occasione del match casalingo valido per la quindicesima giornata del campionato, trova il suo primo gol con la Triestina, segnando la rete del definitivo 2-2 contro il Gubbio.\nPergolettese.\nIl 14 luglio 2021 viene acquistato dalla .\nStatistiche.\nPresenze e reti nei club.\n\"Statistiche aggiornate al 24 ottobre 2021.\""}
{"id": "3821400", "revid": "528869", "url": "https://it.wikipedia.org/wiki?curid=3821400", "title": "Liceo classico Verri", "text": ""}
{"id": "3821402", "revid": "729019", "url": "https://it.wikipedia.org/wiki?curid=3821402", "title": "Stazione di Roverbella", "text": "La stazione di Roverbella \u00e8 una stazione ferroviaria della linea Verona-Modena a servizio dell'omonimo comune e della sua frazione Castiglione Mantovano.\nStoria.\nGi\u00e0 semplice fermata, venne trasformata in stazione nel 1976\nStrutture e impianti.\nIl piazzale \u00e8 dotato di due binari con una passerella di collegamento sovrastante i binari.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate."}
{"id": "3821403", "revid": "124892701", "url": "https://it.wikipedia.org/wiki?curid=3821403", "title": "Al Dhafra Sport &amp; Culture Club", "text": "L'Al Dhafra Sport &amp; Culture Club (in arabo:\u0646\u0627\u062f\u064a \u0627\u0644\u0638\u0641\u0631\u0629 \u0627\u0644\u0631\u064a\u0627\u0636\u064a \u0627\u0644\u062b\u0642\u0627\u0641\u064a) \u00e8 una societ\u00e0 di calcio degli Emirati Arabi Uniti con base nella citt\u00e0 di Madinat Zaid, nell'emirato di Abu Dhabi. La squadra attualmente milita nella UAE Arabian Gulf League.\nLa squadra gioca le sue partite casalinghe nello stadio di Madinat Zaid, lo Stadio Al Dhafra.\nRosa 2011-2012.\n "}
{"id": "3821404", "revid": "521302", "url": "https://it.wikipedia.org/wiki?curid=3821404", "title": "Corgo\u0148 Liga", "text": ""}
{"id": "3821406", "revid": "547992", "url": "https://it.wikipedia.org/wiki?curid=3821406", "title": "Il delitto di via Poma", "text": "Il delitto di via Poma \u00e8 un film per la televisione italiano del 2011, andato in onda su Canale 5 ed \u00e8 ispirato alla tragica vicenda dell'assassinio di Simonetta Cesaroni, altrimenti detto \"Delitto di via Carlo Poma\", avvenuto a Roma il 7 agosto 1990.\nTrama.\nIl 7 agosto 1990, a Roma, Simonetta Cesaroni viene uccisa con 29 colpi di arma da taglio negli uffici dell'Aiag in via Poma 2. Niccol\u00f2 Montella indaga sull'omicidio. L'ispettore cerca di trovare il bandolo della matassa ascoltando e interrogando Paola, sorella di Simonetta, Pietrino Vanacore, il portiere dell'edificio morto suicida nel 2010, e il fidanzato Raniero Busco, condannato in primo grado a 24 anni di carcere ma assolto definitivamente in cassazione."}
{"id": "3821411", "revid": "287204", "url": "https://it.wikipedia.org/wiki?curid=3821411", "title": "Pedro Garcia Barros", "text": ""}
{"id": "3821414", "revid": "404449", "url": "https://it.wikipedia.org/wiki?curid=3821414", "title": "Daghela avanti un passo!", "text": "Daghela avanti un passo! \u00e8 un libro dallo scrittore Luciano Bianciardi, pubblicato nel 1969.\nScritto per un pubblico di ragazzi e dedicato a Marcellino, il figlio che lo scrittore aveva avuto a Milano con la compagna Maria Jatosti, il romanzo ripercorre le vicende del Risorgimento italiano, riprendendo quel filone garibaldino iniziato con \"Da Quarto a Torino\" (1960) e \"La battaglia soda\" (1964).\nA differenza de \"La battaglia soda\", romanzo decisamente sperimentale, qui Bianciardi realizza un'opera di saggistica similmente a quando fatto in \"Da Quarto a Torino\", unendo la narrativa alla divulgazione storica.\nEdito per la prima volta nel 1969 dall'editore Bietti di Milano, la prima edizione era rivolta principalmente ad uso de ragazzi delle scuole medie, con la prefazione dell'autore intitolata \"Al ragazzo che legge\". Una seconda edizione fu pubblicata quello stesso anno per un pubblico adulto, con una nuova prefazione stavolta intitolata \"Prefazione al lettore adulto\"."}
{"id": "3821417", "revid": "599013", "url": "https://it.wikipedia.org/wiki?curid=3821417", "title": "R\u00f3bert R\u00e1k", "text": "Attaccante, in patria ha vestito le divise di Dukla BB, Rimavska Sobota, Ruzomberok, Nitra e Zemplin Michalovce; ha giocato anche con gli ungheresi del Diosgyor, in Bielorussa con la Dinamo Minsk e nelle categorie minori del calcio austriaco, dove ha chiuso la carriera. Nonostante sia stato per due volte capocannoniere del campionato slovacco (nel 2006 con Jendri\u0161ek e nel 2010), non \u00e8 stato mai convocato in Nazionale. Ha segnato pi\u00f9 di 100 gol in carriera.\nCarriera.\nClub.\nIl 17 luglio 2005, alla prima giornata di Superliga, firma una tripletta a \u017dilina contro l'MSK (2-5). Realizza doppiette contro AS Tren\u010d\u00edn (3-1), Inter Bratislava (1-2), Dukla Bansk\u00e1 Bystrica (2-1), \u017dilina (2-2), Ru\u017eomberok (2-3) decidendo gli incontri sull'Inter Bratislava (1-0) e lo Spartak Trnava (0-1): al termine del campionato slovacco, \u00e8 eletto capocannoniere del torneo a pari merito con Erik Jendri\u0161ek grazie ai 21 gol realizzati."}
{"id": "3821418", "revid": "287204", "url": "https://it.wikipedia.org/wiki?curid=3821418", "title": "Robert Rak", "text": ""}
{"id": "3821419", "revid": "633073", "url": "https://it.wikipedia.org/wiki?curid=3821419", "title": "Micromys", "text": ""}
{"id": "3821425", "revid": "729019", "url": "https://it.wikipedia.org/wiki?curid=3821425", "title": "Grupo de operaciones especiales &quot;Maderal Oleaga&quot;", "text": "Il XIX Grupo operaciones especiales \"Maderal Oleaga\" (XIX GOE) \u00e8 un'unit\u00e0 di forze speciali dell'Ej\u00e9rcito de Tierra spagnolo, di stanza nella caserma \"Alf\u00e9rez Rojas Navarrete\" a Rabasa di Alicante.\nNata nel 1981, fino al 2002 \u00e8 stata una unit\u00e0 speciale della Legione spagnola. Dal 2017 ha ripreso l'antica denominazione di Bandera de Operaciones Especiales de la Legi\u00f3n \"C. L. Maderal Oleaga\" XIX (BOEL).\nL'unit\u00e0 \u00e8 intitolata al legionario Juan Maderal Oleaga che fu decorato della croce al valore dell'ordine di San Ferdinando nel combattimento di Edchera in Marocco.\nOrganizzazione.\nL'unit\u00e0, inquadrata nella Legione, \u00e8 uno dei tre GOE dipendenti dal Comando operazioni speciali (Mando de Operaciones Especiales) dell'esercito spagnolo.\nI membri di questa unit\u00e0, che sono tutti militari professionisti, ricevono una formazione in:\nGran parte della formazione si svolge a Fort Bragg negli USA, presso la sede delle forze speciali americane (United States Army Special Forces). Nel 2002 il nome di BOEL cambi\u00f2 in XIX Gruppo operazioni speciali \"Maderal Oleaga\" e fu trasferito a Alicante cessando cos\u00ec la sua appartenenza operativa alla Legione spagnola.\nAttualmente il XIX GOE accetta tra le sue file candidati provenienti sia dalla Legione spagnola che da altre unit\u00e0 di fanteria leggera dell'esercito spagnolo, ed \u00e8 stato impiegato nelle operazioni in Bosnia Erzegovina, in Kosovo, in Albania, Afghanistan e in Iraq.\nStoria.\nOrigini.\nLe Operazioni speciali nella Legione spagnola ebbero i suoi antecedenti nelle SOE, le Sezioni Operazioni Speciali, quando, verso il 1970, queste unit\u00e0 furono organizzate nei Tercios Sahariani, una per ogni Bandera. Elitrasportate, fin dall'inizio, ebbero come missione principale la lotta contro-guerriglia nei confronti del Fronte Polisario, missione che compirono in maniera efficace causando perdite tra le file degli insorti. Cos\u00ec simultaneamente, nel 1975, i Tercios del nord Africa organizzarono proprie SOE, portando un totale di 8 unit\u00e0 di questo tipo, 2 per Tercios, nel Corpo.\nIl BOEL.\nL'entusiasmo e la tenacia dell'ispettore della Legione, il generale D. Tomas Pallas Sierra, port\u00f2 alla creazione nel 1981 di un'unit\u00e0, consistente in una Compagnia, (UOEL- Unidad de Operaciones Especiales de la Legi\u00f3n) comandata dal capitano D. Ricardo Castillo Algar. Visti gli ottimi risultati operativi, il generale Pallas pretese la formazione nella Legione di una \"Bandera de Operaciones Especiales\" (BOEL) composta da un numero sufficiente di sottufficiali formati OES, richiesta che, tra il 1983-1984, si formalizzer\u00e0 in un corso OES su base esclusivamente legionaria tenuto presso la citt\u00e0 di Ronda.\nIl 17 maggio 1985, la Bandera fu nominata UOEL, \"Unit\u00e0 Operazioni Speciali della Legione\", entrando cos\u00ec a far parte del 4\u00b0 Tercio \"Alejandro Farnesio\". \nNel gennaio 1996, ai sensi del NG 6/94 EME, la Bandera fu incorporata nella Forza di intervento rapido (FAR) dell'esercito spagnolo. Dopo aver ricevuto diverse intestazioni dalla sua creazione, il reparto prese definitivamente il nome del \"Caballero Legionario Juan Maderal Oleaga\", ultimo soldato caduto nella campagna del Ifni-Sahara, e il numero XIX in quanto ultima Bandera istituita nella Legione.\nGOE.\nNel giugno 2002 il reparto, comandato dal ten.col. Javier Varela Salas fu distaccato dalla Legione e posto alle dipendenze del Comando delle operazioni speciali dell'esercito. \u00c8 stato trasferito nella citt\u00e0 di Alicante, diventando il XIX Grupo de operaciones especiales \"Maderal Oleaga\". Fin dalla sua nascita, prima come UOEL poi come BOEL, oggi come GOE, ha partecipato a numerose esercitazioni congiunte e combinate e in operazioni in Bosnia ed Erzegovina, Albania, Kosovo, Afghanistan e Iraq.\nNel 2017, divenuto Javier Varela Salas capo di stato maggiore dell'esercito, riport\u00f2 il reparto nell'ambito delle tradizioni della legione, e pur mantenendo la dipendenza dal MOE, l'unit\u00e0 \u00e8 stata ridenominata \"Bandera de Operaciones Especiales de la Legi\u00f3n \"C. L. Maderal Oleaga\" XIX\".\nMissione.\nLa missione principale \u00e8 quella di effettuare operazioni speciali, di tipo \"contro-guerriglia\", infiltrare piccole unit\u00e0, generalmente composte da sei uomini, in territorio nemico per acquisire obiettivi o recuperare personale."}
{"id": "3821431", "revid": "122670379", "url": "https://it.wikipedia.org/wiki?curid=3821431", "title": "Villa La Favorita (Mantova)", "text": "Villa La Favorita \u00e8 uno storico edificio, sito nel comune di Porto Mantovano, alla periferia di Mantova.\nEdificata tra il 1615 ed il 1624 dall'architetto ducale Nicol\u00f2 Sebregondi alle porte della citt\u00e0 per volere del duca Ferdinando Gonzaga che in essa avrebbe dovuto trasferire la corte.\nNei pressi della villa si combatterono una prima battaglia il 15 settembre 1796 e una seconda, il 16 gennaio 1797 che pass\u00f2 alla storia come \"battaglia della Favorita\" con la vittoria dei francesi al comando di Napoleone Bonaparte, che fu decisiva per l'esito finale dell'assedio di Mantova nel corso della campagna d'Italia.\nL'imponente costruzione barocca ha subito nel tempo diverse devastazioni ed incendi ed \u00e8 stata parzialmente demolita nel secolo scorso."}
{"id": "3821432", "revid": "729019", "url": "https://it.wikipedia.org/wiki?curid=3821432", "title": "Terry King", "text": "Biografia.\nTerry King \u00e8 stata la prima donna a prendere parte ad un Main Event delle WSOP nel 1978, senza per\u00f2 finire ITM. Lo stesso anno vinse l'evento $200 Limit 7 Card Stud riservato alle sole donne.\nLe sue vincite totali nei tornei superano i $45.000."}
{"id": "3821434", "revid": "84184", "url": "https://it.wikipedia.org/wiki?curid=3821434", "title": "Episodi di Californication (quinta stagione)", "text": "La quinta stagione di Californication \u00e8 stata trasmessa dal canale statunitense Showtime dall'8 gennaio al 1\u00ba aprile 2012.\nIn Italia \u00e8 stata trasmessa dal 20 gennaio al 3 marzo 2013 in seconda serata su Italia 1.\nNew York - Los Angeles.\nTrama.\nSono trascorsi quasi tre anni da quando Hank ha lasciato Los Angeles per ritornare a New York. Reduce dal successo di \u201cCalifornication\u201d, il suo nuovo romanzo, Hank rompe con Carrie (Natalie Zea), la sua ultima fiamma, e, depresso per la spiacevole e scomposta reazione della ragazza, accetta senza pensarci troppo l\u2019offerta di Charlie di tornare a Los Angeles per incontrare un potenziale cliente, l\u2019artista hip-hop Samurai Apocalypse (RZA). Sul volo per la California, Hank incontra un\u2019attraente donna, Kali (Meagan Good), con la quale sta per avere un rapporto sessuale nel bagno dell'aereo prima di essere interrotto e che, in seguito, si rivela essere la ragazza di Samurai Apocalypse. Durante il suo soggiorno a Los Angeles, Hank va a trovare Karen e Becca nella loro nuova casa, dove incontra il nuovo marito di Karen, il suo vecchio nemico Richard Bates (Jason Beghe) e, successivamente, fa la conoscenza di Tyler (Scott Michael Foster), il ragazzo di Becca. Infine, Hank riceve la notizia che la sua ex ragazza di New York gli ha incendiato l\u2019appartamento.\nSamurai Apocalypse.\nTrama.\nHank va da Samurai Apocalypse (RZA) per comunicargli che non intende scrivere la sceneggiatura per il suo film. Nella piscina della villa incontra di nuovo Kali (Meagan Good), la donna del padrone di casa, con la quale continua a flirtare e che ha sognato la notte precedente. Sam lo invita a passare una giornata con lui, con l\u2019intento di convincerlo a lavorare al film e insieme vanno ad incontrare il regista Peter Berg (Peter Berg), che per\u00f2 finisce per fare a pugni con Hank, reo di essere andato a letto con la sua donna tempo prima. Intanto Charlie, Marcy e Stu (Stephen Tobolowsky) vengono convocati all\u2019asilo che frequenta il piccolo Stuart perch\u00e9 il bambino si \u00e8 masturbato davanti ad una compagna. Pi\u00f9 tardi, in un club in cui \u00e8 stato invitato da Sam, Hank incontra Tyler (Scott Michael Foster), il ragazzo di Becca, che per\u00f2 sta baciando un\u2019altra ragazza. Hank va cos\u00ec a casa di Karen, Becca e Richard (Jason Beghe), ma finisce per scusarsi con la figlia per il suo comportamento iperprotettivo senza dirle nulla del tradimento di Tyler. Becca riceve per\u00f2 una telefonata proprio da Tyler che \u00e8 in ospedale dopo essere stato aggredito da alcuni uomini all\u2019uscita da un locale. Mentre Karen e Becca corrono in ospedale, Hank riceve un messaggio sul telefono da Sam che gli dice che ci ha pensato lui a sistemare il ragazzo di sua figlia e che vuole che Hank scriva la sceneggiatura del suo film.\nUna tata molto speciale.\nTrama.\nIn debito con Sam (RZA) per aver dato una lezione, sebbene non richiesta, a Tyler (Scott Michael Foster), Hank porta a termine la stesura della sceneggiatura del film e la consegna personalmente a Sam, che, preso dall\u2019entusiasmo, vuole leggerla immediatamente. Siccome per\u00f2 ha promesso a Kali (Meagan Good) di portarla in citt\u00e0 a divertirsi, Sam chiede ad Hank di accompagnare fuori la sua donna per la serata. Hank, inizialmente riluttante, consapevole dell\u2019attrazione reciproca tra lui e Kali e con un aereo da prendere a tarda sera per fare ritorno a New York, finisce per accettare. Puntualmente i due finiscono per fare sesso nell\u2019automobile che Sam ha prestato ad Hank per la serata. Nel frattempo, Tyler, convalescente a casa di Karen e Becca, finisce per confessare alla ragazza il tradimento di cui Hank era stato testimone e tocca ad Hank medesimo, avvertito da Karen, consolare la figlia, rimandando cos\u00ec la sua partenza. Intanto, Charlie, in difficolt\u00e0 con il figlio Stuart e soccorso da Lizzie (Camilla Luddington), la baby sitter del piccolo, finisce per passare la serata con la ragazza e per tentare un approccio che, vista la sua dipendenza dalla pornografia, si rivela quanto mai maldestro.\nUna cena piccante.\nTrama.\nHank riceve la visita, a sorpresa e non particolarmente gradita, di Carrie (Natalie Zea), la sua ex ragazza di New York, che, dopo aver reagito in malo modo alla rottura fra loro, ora sembra nuovamente interessata a lui. I due finiscono a letto insieme e poi Hank \u00e8 costretto a portare Carrie ad una cena organizzata da Karen a casa sua. La cena va molto presto fuori controllo a causa dei discorsi sessualmente espliciti di Stu (Stephen Tobolowsky), Marcy e Richard (Jason Beghe), a cui non si sottrae nemmeno Carrie e che causano imbarazzo a Karen ed Hank. Il rientro a casa di Becca, che annuncia di essere tornata insieme a Tyler, provoca un'accesa discussione tra Hank e Karen e fa improvvisamente comprendere a Carrie che Hank \u00e8 ancora molto coinvolto con la madre di sua figlia e che per lei non potr\u00e0 mai esserci spazio. A fine serata, rimasti soli, Hank dichiara ancora una volta a Karen il proprio amore, peraltro ricambiato, ma Karen esclude qualsiasi possibilit\u00e0 che potranno mai tornare insieme. Nel frattempo, Charlie, grazie ad un appuntamento al buio organizzato da Lizzie (Camilla Luddington), esce con Mary (Gillian Vigman) e, nonostante all'inizio la serata non sembri decollare, i due finiscono poi a letto insieme.\nLa ronda.\nTrama.\nAllo scopo di calarsi meglio nel ruolo che deve interpretare nel suo film, Sam (RZA) convince Hank a trascorrere una notte con lui in giro per la citt\u00e0, pattugliando le strade su un\u2019auto della polizia. Hank, tutt\u2019altro che entusiasta dell\u2019idea, ne parla con Charlie che insiste per unirsi a loro, realizzando cos\u00ec il suo sogno di bambino di salire su un\u2019auto della polizia. Il poliziotto che li accompagna ha un attacco di cuore e finisce in ospedale e i tre decidono di riportare l\u2019auto di pattuglia alla centrale. Sam, lasciato da Kali (Meagan Good) e folle di gelosia, riceve una telefonata che lo avvisa che la ragazza \u00e8 stata avvistata in un locale e decide cos\u00ec di appostarsi in attesa che esca. Nel frattempo, una prostituta chiede aiuto perch\u00e9 teme di essere seguita e viene fatta salire in auto da Charlie. Kali esce in compagnia di un ragazzo e Sam li segue, fa accostare l\u2019auto e, fingendosi un poliziotto, maltratta il ragazzo, mentre Hank si intrattiene con Kali. Charlie intanto si fa praticare sesso orale dalla prostituta che si rivela per\u00f2 un travestito. Pi\u00f9 tardi, Hank riceve una chiamata da Becca che chiede il suo aiuto. In un ristorante, Richard (Jason Beghe), spinto a bere da Tyler (Scott Michael Foster) e ubriaco, sta dando spettacolo completamente nudo e mettendo in imbarazzo Karen. Hank cerca di convincerlo a coprirsi, ma Richard corre fuori nudo dal locale e Tyler riconosce in Sam uno dei suoi aggressori, cos\u00ec Karen, Becca e lo stesso Tyler scoprono la verit\u00e0 sull\u2019aggressione.\nCanzone d\u2019amore.\nTrama.\nHank viene convocato con urgenza da Sam (RZA) perch\u00e9 aiuti Kali (Meagan Good) a scrivere le parole di una canzone. Hank passa del tempo con la ragazza e la convince a raccontargli la sua storia di ragazza di New York con tanti sogni, per inseguire i quali ha dovuto perdere per strada un ragazzo che la amava tanto da volerla sposare. Hank ritorna cos\u00ec con la memoria a quando lui e Karen arrivarono in California, lui era uno scrittore corteggiato dal cinema ed erano entrambi innamorati e felici. Hank scrive la canzone, poi lui e Kali fanno l\u2019amore ed infine Hank raggiunge Sam e Kali allo studio di registrazione dove ascolta la canzone realizzata. Pi\u00f9 tardi, Hank riceve la visita di Karen, turbata dal fatto che Richard (Jason Beghe) non sembra in grado di smettere di bere, ma soprattutto dalla sensazione di avere commesso un terribile errore.\nVecchie abitudini.\nTrama.\nHank e Karen si svegliano insieme dopo che, la sera precedente, lei si \u00e8 rifugiata da Hank disperata per il comportamento di Richard (Jason Beghe), che ha ripreso a bere smodatamente. Lo stesso Richard bussa alla porta di Hank, sconvolto per essersi svegliato nel letto di una sconosciuta dopo una serata di bagordi. Nel tentativo di aiutarlo a ritrovare l\u2019anello nuziale perduto la sera precedente, Hank accompagna Richard a casa di Holly (Drea de Matteo), la spogliarellista con cui Richard ha trascorso la notte e che ha pagato con l\u2019anello. Riscattato l\u2019anello, Hank riporta Richard a casa, senza dire nulla dell\u2019accaduto a Karen. Poco dopo, Holly si presenta a casa di Karen per restituire a Richard il portafoglio rimasto a casa sua e, per continuare a coprire Richard con l\u2019intento di proteggere Karen, Hank finge che Holly sia la sua nuova ragazza. Il comportamento di Holly decisamente sopra le righe alla fine provoca la reazione disgustata di Karen e Becca, che se la prendono entrambe con Hank. Tyler (Scott Michael Foster) \u00e8 l\u2019unico ad avere capito il gioco di Hank e ne approfitta per chiedergli di leggere una sua sceneggiatura. Nel frattempo, Charlie, mentre cerca di aiutare Lizzie (Camilla Luddington), licenziata da Marcy, a riavere il posto di baby sitter, finisce a letto con la ragazza.\nLa sceneggiatura di Tyler.\nTrama.\nHank legge la sceneggiatura di Tyler (Scott Michael Foster) e rimane stupito per la qualit\u00e0 della scrittura e per il talento del giovane, ma allo stesso tempo trova disturbante la lettura perch\u00e9 la storia narrata \u00e8 quella della relazione tra lo stesso Tyler e sua figlia Becca, con dovizia di dettagli sulla loro vita sessuale. Hank va cos\u00ec a casa di Tyler per parlare con lui della sceneggiatura, fa la conoscenza delle sue due madri, Lisa (Melora Walters) e Debbie (Lea DeLaria) ed infine si rende conto di avere giudicato il ragazzo in maniera frettolosa. Tornato a casa, Hank trova ad accoglierlo Sam (RZA) ed Eddie Nero (Rob Lowe), lo strambo attore protagonista del film tratto dal suo ultimo romanzo. Eddie vuole entrare a far parte del film di Sam e vuole che Hank gli scriva la parte. Il mattino seguente, per\u00f2, con grande disappunto di Hank, Eddie si mostra entusiasta della sceneggiatura di Tyler, letta durante la notte. Nel frattempo, Charlie va a trovare il figlio a casa di Stu (Stephen Tobolowsky) e Marcy e finisce per fare l\u2019amore con Lizzie (Camilla Luddington) nel letto dei padroni di casa, che, rientrati improvvisamente, corrono in camera da letto per fare sesso a loro volta, interpretando una fantasia in cui umiliano Charlie, che ne resta sconvolto.\nViva il cinema.\nTrama.\nHank e Charlie hanno una discussione perch\u00e9 l\u2019agente vorrebbe mettere sotto contratto Tyler (Scott Michael Foster), ma Hank ritiene che non sia opportuno. Hank va poi sul set del film di Sam (RZA) per il primo giorno di riprese, ma Sam inizia subito a criticare i dialoghi della sceneggiatura di Hank, trovandoli privi di mordente. Nel frattempo, Charlie, dopo un sensuale bagno con Lizzie (Camilla Luddington), che, a proposito di Tyler, gli consiglia di seguire il suo istinto, comunica al giovane sceneggiatore che non pu\u00f2 rappresentarlo, ma poi cambia idea e fa di tutto per convincerlo a firmare il contratto con lui. Stu (Stephen Tobolowsky) chiede ad Hank di riscrivere la scena non gradita da Sam, ma nella roulotte dove Hank si \u00e8 ritirato entra la protagonista femminile del film che si lamenta a sua volta di non avere abbastanza risalto nel film, offrendo ad Hank sesso in cambio di un maggior numero di battute. Scoperto l\u2019accaduto, Sam se la prende con Hank per avergli mancato di rispetto a seguito dell\u2019approccio sessuale con l\u2019attrice e, in un secondo tempo, Stu comunica ad Hank di averlo licenziato e sostituito con Tyler. Hank se la prende quindi con Charlie, licenziandolo come agente e come amico, ma pu\u00f2 tuttavia consolarsi con la gratitudine di Becca e Karen che lo invitano al cinema con loro.\nTradimenti.\nTrama.\nCharlie \u00e8 disperato dopo essere stato licenziato da Hank ed avere perso anche la sua amicizia. Hank, temporaneamente ospite a casa di Karen e Becca, \u00e8 alla ricerca di un nuovo agente e incontra Larry Levine (Daniel Benzali) che lo porta immediatamente a casa di Lars Manderhoff (Clement von Franckenstein), un regista tedesco che Hank ammira molto. Dopo aver parlato di lavoro, Lars offre ad Hank e Larry la compagnia di alcune prostitute, una delle quali \u00e8 Trixie (Judy Greer), vecchia conoscenza di Hank. Il pomeriggio prende una brutta piega quando Hank prende le difese di una delle ragazze, maltrattata da Lars, che finisce per cacciare tutti di casa, tanto che Larry scarica immediatamente Hank. Nel frattempo, Lizzie (Camilla Luddington) ottiene da Stu (Stephen Tobolowsky) una parte nel film di Sam, ma Charlie scopre che per averla ha praticato sesso orale a Stu. Charlie, sconvolto dall\u2019accaduto, chiama Marcy e le racconta del tradimento di Lizzie, ma, per non farla soffrire, le nasconde che \u00e8 avvenuto con Stu. Hank prende le difese di Becca, tornata a casa in lacrime, rimproverando Tyler (Scott Michael Foster), reo di provare interesse per un\u2019altra ragazza che Hank scopre essere Kali.\nFesta a sorpresa.\nTrama.\nRichard (Jason Beghe), che sta seguendo un programma per liberarsi dalla dipendenza dall\u2019alcol, d\u2019accordo con Karen e Becca, comunica ad Hank che non pu\u00f2 pi\u00f9 ospitarlo. Hank si rifugia in un bar dove incontra Charlie, con il quale i rapporti continuano a non essere buoni ed a cui comunica che ha deciso di tornare a New York.\nPi\u00f9 tardi, nello stesso bar, arriva Lizzie (Camilla Luddington), che invita Hank a continuare a bere a casa di Charlie. In realt\u00e0, lo stesso Charlie ha organizzato una festa a sorpresa per la partenza di Hank ed ha invitato tutti gli amici. Sam (RZA) dice ad Hank di essersi riavvicinato a Kali (Meagan Good). Charlie tenta di sistemare le cose con Lizzie, ma la ragazza, che ormai ha raggiunto il suo obiettivo di entrare nel mondo del cinema, non ne vuole sapere. Marcy si lamenta del fatto che Stu (Stephen Tobolowsky) non le dedica pi\u00f9 le attenzioni di prima e tenta di appartarsi con lui, ma senza risultati. Hank scopre Richard mentre si fa praticare sesso orale dal suo sponsor Gabriel (Patrick Fischler), ma successivamente, rimasto solo con Karen, non le dice nulla ed anzi respinge l\u2019approccio della donna. A fine serata, Becca cerca Tyler (Scott Michael Foster), ma \u00e8 Hank a trovarlo appartato in bagno insieme a Kali. La discussione tra i due degenera ed Hank finisce per prendere a pugni il ragazzo.\nL\u2019inferno non \u00e8 poi cos\u00ec male.\nTrama.\nHank sogna di essere all\u2019inferno, ovvero in un bar dove il barista \u00e8 il suo vecchio amico morto Lew Ashby (Callum Keith Rennie) e dove incontra Karen, morta per essersi tagliata le vene, Becca e Tyler (Scott Michael Foster), che nel sogno viene ucciso da Sam (RZA), pazzo di gelosia. Richard (Jason Beghe) spiega a Karen, alla presenza di Hank, che non pu\u00f2 pi\u00f9 stare con lei perch\u00e9 si sente come un animale selvaggio chiuso in uno zoo e che lei ed Hank sono innamorati ed \u00e8 giusto che possano amarsi. Hank e Karen tornano insieme e fanno l\u2019amore, interrogandosi poi sul futuro. Becca, durante una passeggiata, racconta ad Hank di avere fatto pace con Tyler e che il ragazzo le ha chiesto di sposarlo. Nel frattempo, Marcy scopre da Charlie che \u00e8 Stu (Stephen Tobolowsky) l\u2019uomo a cui Lizzie (Camilla Luddington) ha praticato sesso orale e va su tutte le furie, partendo con Charlie per andare sul set dove Stu sta lavorando. Sul set arriva anche Hank, intenzionato a parlare con Tyler a proposito di Becca e della proposta di matrimonio, ma finisce per fare da psicologo a Sam, che si \u00e8 chiuso nella sua roulotte dopo essere stato nuovamente scaricato da Kali (Meagan Good) ed aver saputo che la ragazza esce con Tyler. Hank convince Sam a non ammazzare il ragazzo ed a riprendere a recitare, ma, alla fine della violenta scena in programma, Sam vede Tyler e Kali parlare e, accecato dalla gelosia, punta la pistola al ragazzo. Hank si mette in mezzo, finendo per confessare di essere stato anche lui con Kali e Sam finisce per sparare un colpo di pistola che colpisce Charlie, nel frattempo giunto sul posto con Marcy e paratosi davanti ad Hank per salvare l\u2019amico, ad un braccio. Hank e Charlie fanno pace e Marcy lo accompagna in ospedale, non prima di avere fatto i conti con Stu, mentre Sam e Kali tornano insieme. Tornando a a casa da Karen, Hank si ferma a casa di Charlie e l\u00ec incontra Carrie (Natalie Zea), ubriaca e depressa per aver perso il lavoro e perch\u00e9 Hank le dice di non averla mai amata. Convinto Hank a bere insieme almeno un ultimo bicchiere, Carrie fa assumere anche a lui lo stesso mix di alcool ed antidepressivi che ha ingurgitato e, prima di perdere i sensi, Hank vede il volto di Karen e le dice di amarla."}
{"id": "3821440", "revid": "767487", "url": "https://it.wikipedia.org/wiki?curid=3821440", "title": "Xiao Xun", "text": "Oltre ad essere attrice e cantante, suona il pianoforte.\nBiografia.\nXiao Xun \u00e8 stata scelta nel 2005 insieme ad altre sette ragazze per far parte della girl band taiwanese Hey Girl, che all'inizio della sua carriera era conosciuta con il nome di Hei Se Hui Mei Mei. Il gruppo \u00e8 conosciuto in particolar per aver lavorato insieme ad altre boy band maschili mandopop, specialmente i Lollipop, che sono composti da sei membri. Xiao Xun ha lavorato anche con il cantante Ah Ben, della boy band Choc7, nel teen drama \"18 Jin Bu Jin\"."}
{"id": "3821442", "revid": "1494169", "url": "https://it.wikipedia.org/wiki?curid=3821442", "title": "Numero Sei", "text": ""}
{"id": "3821443", "revid": "45946219", "url": "https://it.wikipedia.org/wiki?curid=3821443", "title": "Sarah Hart", "text": ""}
{"id": "3821444", "revid": "45946227", "url": "https://it.wikipedia.org/wiki?curid=3821444", "title": "Sam Goode", "text": ""}
{"id": "3821445", "revid": "1305772", "url": "https://it.wikipedia.org/wiki?curid=3821445", "title": "Henri", "text": ""}
{"id": "3821449", "revid": "642594", "url": "https://it.wikipedia.org/wiki?curid=3821449", "title": "Numero Quattro", "text": ""}
{"id": "3821450", "revid": "45946310", "url": "https://it.wikipedia.org/wiki?curid=3821450", "title": "John Smith/Numero Quattro", "text": ""}
{"id": "3821451", "revid": "47767", "url": "https://it.wikipedia.org/wiki?curid=3821451", "title": "Santa Croce del Bleggio", "text": "Santa Croce \u00e8 la sede comunale di Bleggio Superiore. Sorge nelle Giudicarie Esteriori ed il nome ufficiale Santa Croce \u00e8 recente perch\u00e9 fino al 1672 era chiamato Spiazzo.\nIn origine il nome era Pieve dal latino \"plebs\" cio\u00e8 popolo e in dialetto trentino Pi\u00e8f. Il cambio del nome \u00e8 dovuto all'importanza attribuita alla croce conservata nella chiesa pievana e considerata un tempo miracolosa.\nStoria.\nIl paese \u00e8 di origine settecentesca quando a sud del piazzale della chiesa pievana con a lato il cimitero, la canonica e poche case si allinearono altri edifici a semicerchio ed in formazione sparsa. Era considerata la Pieve del Bleggio ad indicare l'organizzazione religiosa e politica che comprendeva la popolazione di tutto il territorio del Bleggio Superiore e Bleggio Inferiore. Era il centro della vita cittadina dove si riuniva il popolo per discutere i propri affari o per festeggiare le solennit\u00e0. L'importanza rivestita dal paese \u00e8 legata alla croce taumaturgica qui custodita. Secondo la tradizione infatti, originariamente la croce venne costruita con due tronchi di larice da un pastore ed eretta sul vicino monte San Martino.\nL'11 maggio 1624, in seguito ai numerosi miracoli che si ritenne da essa operati fu portata con una celebrazione solenne nella Pieve del Bleggio grazie all'iniziativa di don Adamo Farina. Nel 1703 la comunit\u00e0 della Pieve minacciata dalle truppe francesi chiese protezione alla croce portandola in processione di nuovo sul monte San Martino. Questa pratica di trasporto in seguito a pericoli e calamit\u00e0 naturali nel suo luogo d'origine si \u00e8 poi diffusa fino ai giorni nostri.\nOggi nel parco antistante la chiesa s'innalza il monumento in pietra dedicato alla Santa Croce eretto tra il 1854 e 1863. Il progetto \u00e8 dell'architetto Wolfango Pietro Parolari. Fu benedetta il 14 settembre 1863. La croce taumaturgica originale \u00e8 custodita nella cappella all'interno della chiesa circondata da quadretti votivi raffiguranti le grazie operate dalla croce stessa.\nEventi.\nL'evento pi\u00f9 importante di Santa Croce \u00e8 la festa patronale di san Luigi Gonzaga che si tiene il 21 giugno ma che viene festeggiato solitamente la prima settimana di luglio e la celebrazione della Santa Croce che si tiene il 14 settembre di ogni anno. Durante la festa di san Luigi la statua del santo viene portata in processione per le vie del paese e durante l'intera giornata vengono organizzati giochi e tornei sportivi per grandi e piccoli.\nDurante la celebrazione dell'esaltazione della Santa Croce gli abitanti si riuniscono in preghiera per venerare la croce, simbolo di protezione dal dolore e dalle calamit\u00e0 naturali. Nel 1895 in seguito ad una grande carestia si port\u00f2 la croce in processione fino al monte San Martino. Seguirono altre processioni negli anni successivi in cui i fedeli esprimevano la loro devozione alla croce. L'ultima si \u00e8 tenuta nell'anno 2000, anno del Giubileo.\nEconomia.\nTra il 1500 ed il 1600 aumenta la popolazione anche nei paesi delle valli Giudicarie portando ad un aumento anche delle coltivazioni agricole. Si realizzano opere di bonifica e vengono sistemati terreni in pendii e montagne. Si diffonde anche l'allevamento di vitelli, agnelli capretti che vengono portati nelle malghe al pascolo.\nDiffuso era anche l'allevamento dei maiali come l'apicoltura e la presenza di mulini per macinare il grano. Caratteristica fu a partire dal 1500 la coltivazione delle noci che ancora oggi rappresentano un prodotto tipico dell'intera zona del Bleggio.\nParticolarmente importante fu la nascita a Santa Croce di un consorzio agrario distrettuale nel 1883. Primo presidente fu il sacerdote Luigi Bellotti. Tale ente, in particolare sotto l'azione di don Lorenzo Guetti, in qualit\u00e0 di presidente del consorzio, fu promotore di numerose migliorie agricole e fu il centro di sperimentazione e divulgazione del modello cooperativo. Nel 1890 a Villa di Bleggio, nel circondario di Santa Croce, nascer\u00e0 infatti la prima cooperativa di smercio e consumo. Il consorzio agrario di Santa Croce fu anche promotore della fondazione dell'ospitale ricovero attualmente esistente.\nOggi l'economia \u00e8 in prevalenza agricola caratterizzata dalla coltivazione di mele, noci, uva, patate e mais e si sta diffondendo anche la coltura dei piccoli frutti (lamponi, ciliegie e fragole)."}
{"id": "3821452", "revid": "547745", "url": "https://it.wikipedia.org/wiki?curid=3821452", "title": "Biram Kayal", "text": ""}
{"id": "3821458", "revid": "1677399", "url": "https://it.wikipedia.org/wiki?curid=3821458", "title": "Massimiliano Narducci", "text": "Carriera.\nRaggiunse la finale al Challenger di Casablanca nel 1987 e nello stesso anno la finale ai Campionati Italiani Assoluti.\nIl 22 maggio del 1988 conquist\u00f2 il suo unico titolo ATP, sulla terra rossa del torneo di Firenze. In finale super\u00f2 Claudio Panatta col punteggio di 3-6, 6-1, 6-4. Divent\u00f2 cos\u00ec l'undicesimo giocatore italiano a essersi aggiudicato un trofeo del circuito maggiore. Grazie al successo di Firenze, il 23 maggio del 1988 ottenne il best ranking ATP al n\u00b077, che gli valse anche la prima posizione tra i tennisti italiani.\nNel 1988 vinse i Campionati italiani assoluti battendo in finale Alessandro Baldoni.\nNel 1989 venne convocato in Coppa Davis in due occasioni, negli incontri Svezia-Italia 4-1 a Malm\u00f6 e in Danimarca-Italia 1-4 ad Aarhus e vest\u00ec due volte la maglia azzurra in Svezia-Italia, perdendo due lottatissime partite di singolare, entrambe concluse in 5 set.\nNello stesso anno disput\u00f2 anche la Coppa Europa a La Coru\u00f1a, uscendo imbattuto nei tre singolari disputati contro Russia, Ungheria e Spagna.\nSi aggiudic\u00f2 tre tornei del circuito Satellite (Genova, San Benedetto del Tronto e Brescia).\nGiocatore destrimano dotato di un ottimo rovescio a una mano e di buona tecnica, prediligeva giocare su campi in terra rossa.\nAttualmente lavora come direttore tecnico presso il Tozzona Tennis Park di Imola ed \u00e8 l'organizzatore del Torneo Internazionali di Imola, Challenger WTA da 25.000 dollari."}
{"id": "3821460", "revid": "729019", "url": "https://it.wikipedia.org/wiki?curid=3821460", "title": "Douglas XFD", "text": "Il Douglas XFD era un biplano monomotore realizzato dall'azienda statunitense Douglas nella prima met\u00e0 degli anni trenta.\nProposto all'United States Navy come aereo da caccia, pur mettendo in evidenza ottime caratteristiche di volo, non venne accettato per la produzione in serie e rimase allo stadio di prototipo.\nStoria del progetto.\nIl progetto del Douglas XFD, primo aereo da caccia sviluppato dalla Douglas (come indicato dalla denominazione stessa, secondo lo standard del tempo), nacque in risposta ad una specifica richiesta del Bureau of Aeronautics con la quale veniva richiesto un velivolo biposto imbarcato da destinare al ruolo di caccia nelle file dell'U.S. Navy.\nIl prototipo venne portato in volo per la prima volta nel gennaio del 1933 e fu impegnato presso la Naval Support Facility di Anacostia (sobborgo di Washington) in prove comparative unitamente all'altro prototipo competitore, il Vought XF3U.\nBench\u00e9 avesse dimostrato elevate doti di manovrabilit\u00e0, il velivolo della Douglas non venne considerato soddisfacente dalle autorit\u00e0 preposte alla valutazione, anche in ragione della progressiva perdita di interesse nei confronti della formula biposto per i velivoli da caccia.\nNel corso del 1936 l'aereo venne rimotorizzato con l'installazione di un motore radiale Wright R-1820 (\"Cyclone 9\") in luogo dell'originale Pratt &amp; Whitney R-1535 al fine di cercare acquirenti stranieri. Pur in presenza di un certo incremento della potenza disponibile, nell'ordine di 50\u00a0hp, non si registr\u00f2 alcun interesse nel velivolo. L'unico esemplare realizzato venne preso in carico dalla Pratt &amp; Whitney che lo impieg\u00f2 come banco di prova volante per i propri propulsori.\nDescrizione tecnica.\nIl Douglas XFD era un biplano biposto, dalla struttura interamente metallica con rivestimento in tela. La fusoliera alloggiava la cabina di pilotaggio nella quale trovavano posto i due membri dell'equipaggio disposti in tandem. La velatura principale presentava l'ala inferiore (di minor superficie) pi\u00f9 arretrata rispetto a quella superiore; le due ali erano tra loro collegate mediante un montante ad \"N\" e controventate da cavi metallici. I piani di coda erano di tipo classico, con lo stabilizzatore collocato alla base della deriva.\nIl carrello d'atterraggio, di tipo fisso, era composto dai due elementi principali anteriori dotati di una singola ruota e da un ruotino d'appoggio posteriore.\nIl motore era il radiale a 14 cilindri Pratt &amp; Whitney R-1535 \"Twin Wasp Junior\", raffreddato ad aria, che sviluppava una potenza di .\nL'armamento era composto da tre mitragliatrici calibro .30\u00a0in: due erano alloggiate nella parte superiore della fusoliera, davanti alla cabina di pilotaggio, e sparavano mediante sincronizzatore attraverso il disco dell'elica; l'altra arma era brandeggiabile ed era alloggiata nella parte posteriore della cabina, a disposizione del navigatore."}
{"id": "3821461", "revid": "288300", "url": "https://it.wikipedia.org/wiki?curid=3821461", "title": "Philippa Middleton", "text": ""}
{"id": "3821463", "revid": "663330", "url": "https://it.wikipedia.org/wiki?curid=3821463", "title": "Rcs MediaGroup", "text": ""}
{"id": "3821464", "revid": "125119139", "url": "https://it.wikipedia.org/wiki?curid=3821464", "title": "Teatro romano di Spoleto", "text": "Il Teatro romano \u00e8 un edificio teatrale di Spoleto, (\"Spoletium\"), in Umbria risalente al I secolo a.C.. Ha un diametro di 114,40 metri, la cavea ne misura circa 70. Si trova all'interno del Complesso monumentale di Sant'Agata.\nStoria.\nSub\u00ec danni per una frana, forse a seguito di un terremoto, e fu restaurato gi\u00e0 in antico.\nIn seguito fu riutilizzato come cava di pietra e nel XII secolo venne costruita su parte della scena la chiesa di Sant'Agata, affiancata nel XIII e XIV secolo dalle case della famiglia Corvi.\nNel complesso alla fine del XIV secolo si insediarono le suore benedettine provenienti dall'Abbazia di San Paolo \"inter vineas\"; avuto il palazzo Corvi in eredit\u00e0, vi fondarono il loro monastero che ampliarono nel XVI secolo realizzando un chiostro su pilastri ottagonali. Nel 1870 il monastero venne adibito a carcere femminile.\nLe rovine del teatro, ancora visibili nel Cinquecento, erano state disegnate da Baldassarre Peruzzi, ma il sito venne identificato solo nel 1891 da Giuseppe Sordini; gli scavi sistematici furono condotti a partire dal 1933, e ancora nel 1938, ma i pi\u00f9 significativi si svolsero tra il 1954 e il 1960. \nIl monastero di Sant'Agata ospita oggi il Museo archeologico nazionale di Spoleto e il teatro viene utilizzato per concerti e spettacoli, in particolare nell'ambito del Festival dei Due Mondi.\nDescrizione.\nIl teatro romano si trova all'interno delle mura cittadine e conserva una cavea di 70 m di diametro, in parte poggiata su un ambulacro a pianta semicircolare, coperto da volta a botte, dal quale si poteva accedere tramite tre accessi (\"vomitoria\") ai posti a sedere. Dalle estremit\u00e0 della cavea si accedeva invece ai posti riservati ai magistrati e ai cittadini eminenti. \nL'orchestra conserva la pavimentazione in lastre di marmo colorato e sul proscenio sono visibili i fori per i pali del sipario.\nLa facciata esterna era costituita da arcate inquadrate da semicolonne di ordine tuscanico."}
{"id": "3821468", "revid": "438678", "url": "https://it.wikipedia.org/wiki?curid=3821468", "title": "Amminoacidi chetogenici", "text": "Gli amminoacidi chetogenici, o KAA, dall'inglese \"Ketogenic Ammino Acids\", sono quegli amminoacidi che possono essere convertiti ad acetil-CoA o acetoacetato, e quindi contribuire alla formazione di corpi chetonici.\nIl processo metabolico della chetogenesi si verifica principalmente nel fegato a partire dagli acidi grassi a lunga catena (LCFA) provenienti dalla scissione dei trigliceridi nel tessuto adiposo (lipolisi). Un'altra potenziale fonte endogena per la formazione dei corpi chetonici \u00e8 data dai cosiddetti amminoacidi chetogenici, ovvero fenilalanina, tirosina, treonina, triptofano, isoleucina, leucina, e lisina. Comunque, leucina e lisina sono gli unici considerati unicamente chetogenici, poich\u00e9 i restanti possono essere utilizzati anche per essere convertiti a glucosio tramite il processo di gluconeogenesi (amminoacidi glucogenetici). Si sostiene che gli amminoacidi chetogenici forniscano un contributo insignificante a tale processo. Tuttavia, cinque o sei amminoacidi chetogenici sono indispensabili, e il loro catabolismo in reazione alla chetogenesi pu\u00f2 influire in maniera importante sul metabolismo proteico e sull'intero stato dell'organismo. Tuttavia tra essi solo quelli elaborati nel fegato, ossia tirosina (e quindi anche fenilalanina), triptofano, lisina sono in grado di immettere in circolo (quindi a supporto dell'intero organismo) i corpi chetonici, dato che leucina ed isoleucina sono elaborate nel muscolo il quale li utilizza solo per s\u00e9 stesso. Viene tuttavia prestata poca attenzione ai ruoli e funzioni, e all'importanza clinica degli amminoacidi chetogenici, e le informazioni disponibili sono presenti solo in un numero limitato di riviste mediche.\nAmminoacidi chetogenici.\nNell'uomo, solo due amminoacidi sono esclusivamente chetogenici:\nMentre altri 5 amminoacidi sono sia chetogenici sia glucogenetici:"}
{"id": "3821472", "revid": "228587", "url": "https://it.wikipedia.org/wiki?curid=3821472", "title": "Protector", "text": ""}
{"id": "3821473", "revid": "1442080", "url": "https://it.wikipedia.org/wiki?curid=3821473", "title": "Capetown Challenger 1990 - Doppio", "text": "Il doppio del torneo di tennis Capetown Challenger 1990, facente parte dell'ATP Challenger Series, ha avuto come vincitori Il tabellone di doppio del Capetown Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Marius Barnard e Jeremy Bates. In finale hanno sconfitto Wayne Ferreira e Piet Norval con il punteggio di 6-3, 6-1."}
{"id": "3821474", "revid": "404449", "url": "https://it.wikipedia.org/wiki?curid=3821474", "title": "Garibaldi (Bianciardi)", "text": "Garibaldi \u00e8 un libro del 1972 dello scrittore Luciano Bianciardi, pubblicato un anno dopo la morte dell'autore.\nUltima opera di Bianciardi, \"Garibaldi\" conclude anche quel filone risorgimentale a cui Bianciardi si era pi\u00f9 volte dedicato precedentemente con opere come \"Da Quarto a Torino\" (1960), \"La battaglia soda\" (1964) e \"Daghela avanti un passo!\" (1969). Il libro si apre con una dedica alla figlia Luciana.\nIl libro ripercorre tutta la vita di Giuseppe Garibaldi, ricostruendo una biografia avvincente ed inusuale del condottiero nizzardo ed \u00e8 considerato il completamento del progetto didascalico avviato con \"Daghela avanti un passo!\", di tre anni prima."}
{"id": "3821495", "revid": "305330", "url": "https://it.wikipedia.org/wiki?curid=3821495", "title": "Alfabeto fonetico della lingua taiwanese", "text": ""}
{"id": "3821499", "revid": "767487", "url": "https://it.wikipedia.org/wiki?curid=3821499", "title": "Pablo Albor\u00e1n", "text": "Ha ricevuto una nomination al Latin Grammy Awards.\nBiografia.\nFiglio dell'architetto Salvador Moreno de Albor\u00e1n Peralta di Malaga e Elena Ferr\u00e1ndiz Mart\u00ednez, Pablo Albor\u00e1n ha composto le sue prime canzoni quando aveva 12 anni, \"Amor de Barrio\" e \"Desencuentro\" che \u00e8 inclusa nel suo album di debutto.\nInizialmente cantava con un gruppo di flamenco in un ristorante a M\u00e1laga, dopo alcuni anni ha conosciuto il produttore Manuel Ill\u00e1n. Ha registrato un demo nel quale \u00e8 inclusa una cover di \"Deja de volverme loca\" di Diana Navarro. Grazie a Ill\u00e1n questa versione \u00e8 stata ascoltata da Diana, che ha dimostrato un grande interesse per il giovane ed \u00e8 diventata la mentore di Pablo.\nPablo ha preparato quaranta canzoni per il processo di selezione della musica per il suo primo album. Durante questa fase Pablo ha caricato alcune delle sue canzoni su YouTube per conoscere le opinioni del pubblico. Cos\u00ec, \u00e8 stato ascoltato da molti, tra cui la cantante Kelly Rowland che \u00e8 stata sorpresa dalla sua voce. Da allora Paolo Albor\u00e1n si affida alle reti sociali come metodo principale di promozione.\nNell'ottobre 2010 \u00e8 stato pubblicato il suo primo singolo digitale in Spagna, \"Solamente t\u00fa\". Il 1\u00ba febbraio 2011 \u00e8 uscito il suo primo album \"Pablo Albor\u00e1n\", che subito dopo il lancio \u00e8 stato un successo e leader della classifica di vendite per molte settimane consecutive.\nIl 17 giugno 2020 ha fatto coming out attraverso il suo profilo Instagram, rivelando la propria omosessualit\u00e0."}
{"id": "3821500", "revid": "68864", "url": "https://it.wikipedia.org/wiki?curid=3821500", "title": "Piero Gerlini", "text": "Biografia.\nAttivo come caratterista in cinema e televisione fra il 1954 ed il 1992, ha interpretato numerosi film comici o della commedia all'italiana.\nHa recitato anche in alcuni spot pubblicitari per Carosello e in film di genere poliziottesco in ruoli di commissario o secondino, comparendo contestualmente in film del cinema d'autore, come nel caso di \"Il potere del male\", film del 1985 in cui fu diretto da Krzysztof Zanussi. Per la televisione \u00e8 stato fra gli interpreti di sceneggiati televisivi e miniserie televisive di successo.\nHa preso parte a \"Crimen\" e al suo successivo remake \"Io non vedo, tu non parli, lui non sente\"."}
{"id": "3821501", "revid": "73411", "url": "https://it.wikipedia.org/wiki?curid=3821501", "title": "TLPA", "text": ""}
{"id": "3821502", "revid": "287204", "url": "https://it.wikipedia.org/wiki?curid=3821502", "title": "Alberto Losada", "text": "Carriera.\nLosada pass\u00f2 professionista nel 2006 con la Kaiku, squadra Professional Continental, e in stagione si classific\u00f2 secondo nell'Escalada a Montju\u00efc. Nel 2007 si trasfer\u00ec alla Caisse d'Epargne e nel 2011 al Katusha Team, raggiungendo gli ex compagni Joaquim Rodr\u00edguez e Daniel Moreno.\nRitiratosi dall'attivit\u00e0 a fine 2017, non ha ottenuto successi da professionista, tuttavia in maglia Katusha ha conseguito un quinto posto di tappa al Tour de Suisse 2011 e un terzo posto di tappa al Giro d'Italia 2012; ha inoltre ricoperto ruoli di gregariato al Tour de France 2013 e in alcune edizioni di Giro d'Italia e Vuelta a Espa\u00f1a."}
{"id": "3821506", "revid": "287204", "url": "https://it.wikipedia.org/wiki?curid=3821506", "title": "Austin 12/6", "text": "La 12/6 \u00e8 un'autovettura prodotta dall'Austin dal 1931 al 1937 in 30.316 esemplari. Per differenziarla dalla quasi omonima Austin 12, che fu prodotta precedentemente, la vettura era anche conosciuta come Austin Light 12/6, mentre l'altro modello citato fu in seguito rinominato, per lo stesso motivo, \"Austin Heavy 12\".\nNel mercato automobilistico britannico, durante i primi anni trenta, erano in voga le vetture con motori a sei cilindri in linea di bassa cilindrata, e la 12/6 ne era un esempio. Il propulsore installato sul modello era a valvole laterali e possedeva inizialmente una cilindrata di 1.496 cm\u00b3. Dal 1934 fu disponibile, come \"optional\", un nuovo motore da 1.711 cm\u00b3, che venne ottenuto da quello precedentemente menzionato aumentando l'alesaggio a 65,5 mm.\nInizialmente era montato un cambio a tre rapporti, ma dal 1932 fu aggiunta all'offerta come \"optional\" la quarta marcia, che divent\u00f2 di serie dal 1934. Venne introdotto il cambio sincronizzato per la terza e quarta marcia nel 1934, e per la seconda nel 1935.\nIl telaio era convenzionale. Le sospensioni erano a balestra semi-ellittica sulle quattro ruote, ed era installato un assale rigido sia all'avantreno che al retrotreno.\nErano offerte diverse carrozzerie; all'inizio erano disponibili due tipologie di berline, una classica ed un'altra in acciaio stampato con sei finestrini laterali (tre per parte). Quest'ultima era chiamata \"Harley\". Nel 1932 la prima carrozzeria menzionata fu ritirata dal mercato, ma vennero aggiunte due corpi vettura aperti tipo torpedo a due o quattro posti. Nel 1934 venne lanciata sul mercato la \"Ascot\", che possedeva una carrozzeria berlina con bagagliaio. L'anno successivo la \"Harley\" fu tolta dal mercato. Nello stesso anno (1935) il copriradiatore cromato venne rimpiazzato da uno in tinta con la carrozzeria.\nUna versione sport fu aggiunta nel 1933. Essa possedeva un telaio ribassato ed un motore con un rapporto di compressione aumentato. Di questa versione erano disponibili carrozzerie torpedo e berlina, che erano caratterizzate da un radiatore spiovente. Le versioni chiuse possedevano quattro finestrini laterali (due per parte).\nIl telaio della 12/6 venne condiviso dal 1933 con l'Austin 12/4."}
{"id": "3821508", "revid": "287204", "url": "https://it.wikipedia.org/wiki?curid=3821508", "title": "Henrik Wigstr\u00f6m", "text": "Fu uno dei pi\u00f9 importanti gioiellieri della Faberg\u00e9, insieme a Michael Perkhin fu responsabile della realizzazione di quasi tutte le uova di Pasqua imperiali, le famose \"uova Faberg\u00e9\", quelle prodotte da Henrik sono marchiate \"HW\".\nBiografia.\nEra apprendista di Petter Madsen, un apprezzato argentiere della sua terra natale che aveva familiarit\u00e0 con il commercio di gioielli a San Pietroburgo, dove aveva avuto anche un laboratorio; i numerosi contatti commerciali di Madsen con la Russia condussero Henrik a lavorare a San Pietroburgo.\nNel 1884, all'et\u00e0 di 22 anni, Wigstr\u00f6m divenne assistente di Perkhin, il cui laboratorio lavorava gi\u00e0 esclusivamente per Faberg\u00e9; alla morte di Perkhin nel 1903 gli succedette come capo orefice della Faberg\u00e9.\nLa sua arte \u00e8 simile a quella di Perkhin, ma tende al Neoclassicismo, caratterizzata da echi Luigi XVI o Impero.\nWigstrom era particolarmente abile nel disegnare portasigarette, cornici e figurine, che furono realizzate in gran numero durante gli anni pi\u00f9 produttivi della societ\u00e0;\nquasi tutti gli animali, personaggi e fiori in pietre dure della Faberg\u00e9 di questo periodo sono state realizzate sotto la sua supervisione.\nIl numero di artigiani nel laboratorio di Wigstr\u00f6m diminu\u00ec drasticamente con lo scoppio della prima guerra mondiale.\nNel 1918, la rivoluzione costrinse la Faberg\u00e9 alla completa chiusura.\nCinquantaseienne, Wigstr\u00f6m si ritir\u00f2, quasi a mani vuote, nella sua casa in territorio finlandese, ove mor\u00ec nel 1923."}
{"id": "3821522", "revid": "104458", "url": "https://it.wikipedia.org/wiki?curid=3821522", "title": "Daniel Rickardsson", "text": ""}
{"id": "3821524", "revid": "287204", "url": "https://it.wikipedia.org/wiki?curid=3821524", "title": "Lychgate", "text": "Un lychgate (o anche corpse gate) \u00e8 un tipo particolare di cancello posto all'ingresso dei cimiteri tipicamente inglesi.\nDescrizione.\nIl lychgate consiste sostanzialmente in una struttura a portico costruita sopra ad un cancello. La forma pi\u00f9 comune di lychgate \u00e8 quella di un semplice capanno composto da un tetto con due lati a frontone, coperto di tegole o di paglia per tetti. Il tetto \u00e8 in genere costituito da quattro o sei pali quadrati, disposti a pianta rettangolare: i pali in cima si biforcano per sostenere il tetto, solitamente spiovente. Si possono trovare anche lychgate pi\u00f9 insoliti: a Berrynarbor, nel Devon, ve n'\u00e8 uno a forma di croce, mentre a Troutbeck, nel Westmorland, vi sono tre lychgate per un cimitero solo.\nDurante i funerali, era consuetudine far sostare il feretro col defunto sotto al lychgate, e la prima parte della cerimonia veniva officiata dal sacerdote sotto ad esso. Fungeva anche da luogo di riposo per i portatori del feretro.\nLa maggioranza dei lychgate venne costruita attorno al XV secolo, sebbene fossero gi\u00e0 presenti nel VII secolo. Pochi degli antichi lychgate sopravvivono al giorno d'oggi, in quanto erano perlopi\u00f9 realizzati in legno: il pi\u00f9 antico attualmente esistente \u00e8 forse quello della chiesa di San Giorgio di Beckenham. Alcuni lychgate sono stati costruiti appositamente per celebrare l'inizio del III millennio, come quello di Lenton, nel Lincolnshire.\nEtimologia.\nIl nome deriva dal medio inglese \"lyche\" o \"leich\", \"cadavere\" (correlato al termine lich), combinato con \"gate\", \"cancello\".\nVarianti di scrittura del nome sono \"lych gate\", \"lych-gate\", \"lichgate\", \"lich gate\" e \"lich-gate\"."}
{"id": "3821526", "revid": "47767", "url": "https://it.wikipedia.org/wiki?curid=3821526", "title": "Lichgate", "text": ""}
{"id": "3821535", "revid": "110157", "url": "https://it.wikipedia.org/wiki?curid=3821535", "title": "Kl\u00e1\u0161ter Hradi\u0161t\u011b nad Jizerou", "text": "Kl\u00e1\u0161ter Hradi\u0161t\u011b nad Jizerou \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3821536", "revid": "301422", "url": "https://it.wikipedia.org/wiki?curid=3821536", "title": "Oreimo", "text": ""}
{"id": "3821537", "revid": "287204", "url": "https://it.wikipedia.org/wiki?curid=3821537", "title": "Klaster Hradiste nad Jizerou", "text": ""}
{"id": "3821538", "revid": "287204", "url": "https://it.wikipedia.org/wiki?curid=3821538", "title": "27576 Denisespirou", "text": "27576 Denisespirou \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9366058\u00a0UA e da un'eccentricit\u00e0 di 0,1125158, inclinata di 2,89266\u00b0 rispetto all'eclittica."}
{"id": "3821540", "revid": "287204", "url": "https://it.wikipedia.org/wiki?curid=3821540", "title": "Viaggio in Barberia", "text": "Viaggio in Barberia \u00e8 un reportage di viaggio scritto da Luciano Bianciardi nel 1968 e pubblicato nel 1969.\nSu proposta del periodico \"L'Automobile\" e della Fiat, lo scrittore Luciano Bianciardi intraprende un viaggio nel Maghreb, con il compito di scrivere un reportage di viaggio. Bianciardi \u00e8 accompagnato dalla compagna Maria Jatosti, il figlio Marcello e il fotografo Ovidio Ricci con la moglie, e insieme attraversano ottomila chilometri di Nordafrica, da Tripoli a Marrakech, e poi il ritorno ad Algeri, su una Fiat 125.\nGrazie alle digressioni, reminiscenze, riflessioni ironiche o autoironiche dell'autore, il libro \"Viaggio in Barberia\" unisce il genere del reportage di viaggio alla saggistica sociologica."}
{"id": "3821544", "revid": "121468034", "url": "https://it.wikipedia.org/wiki?curid=3821544", "title": "Discografia dei Paradise Lost", "text": "In questa pagina \u00e8 presente l'intera discografia dei \"Paradise Lost\" suddivisa in: album studio, live, raccolte, demo, singoli/EP, VHS/DVD e videoclip."}
{"id": "3821545", "revid": "767487", "url": "https://it.wikipedia.org/wiki?curid=3821545", "title": "Kluky (Mlad\u00e1 Boleslav)", "text": "Kluky \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3821547", "revid": "30297", "url": "https://it.wikipedia.org/wiki?curid=3821547", "title": "Ciao cara come stai?", "text": ""}
{"id": "3821550", "revid": "404449", "url": "https://it.wikipedia.org/wiki?curid=3821550", "title": "Poggio (Isola d'Elba)", "text": ""}
{"id": "3821555", "revid": "110157", "url": "https://it.wikipedia.org/wiki?curid=3821555", "title": "Kn\u011b\u017emost", "text": "Kn\u011b\u017emost \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3821558", "revid": "287204", "url": "https://it.wikipedia.org/wiki?curid=3821558", "title": "Knezmost", "text": ""}
{"id": "3821565", "revid": "610459", "url": "https://it.wikipedia.org/wiki?curid=3821565", "title": "The New Zealand Story", "text": ""}
{"id": "3821567", "revid": "131358", "url": "https://it.wikipedia.org/wiki?curid=3821567", "title": "Tonnerre Yaound\u00e9", "text": ""}
{"id": "3821568", "revid": "1543377", "url": "https://it.wikipedia.org/wiki?curid=3821568", "title": "Louis Hunter", "text": "Biografia.\nDopo essere comparso in alcune pubblicit\u00e0 da piccolo, comincia la sua carriera d'attore in teatro, interpretando il ruolo del principe Edward in \"War of the Roses\" e Mercuzio in \"Romeo &amp; Juliet\". \nNel 2008 partecipa alla soap opera australiana \"Out of the Blue\", interpretando il personaggio di Kyle Mulroney. Sostiene anche un corso di recitazione alla \"New York Film Academy\" di Los Angeles \nNel 2011 viene scritturato per il ruolo di Nick Armstrong nella serie televisiva statunitense \"The Secret Circle\", tratta dai romanzi di Lisa Jane Smith."}
{"id": "3821571", "revid": "767487", "url": "https://it.wikipedia.org/wiki?curid=3821571", "title": "Alessio II di Trebisonda", "text": "Biografia.\nSal\u00ec al trono all'et\u00e0 di quattordici anni dopo la morte di suo padre. Govern\u00f2 sotto la tutela dello zio, l'imperatore bizantino Andronico II Paleologo. Quest'ultimo voleva sposare il suo nipote ad una giovane figlia del funzionario di corte Niceforo Cumno, ma Alessio senza chiedere il permesso spos\u00f2 una principessa iberica, Djiadjak Jaqeli, figlia di Bekha II Jaqeli, atabeg di Samtskhe-Javakheti intorno al 1300. Andronico si appell\u00f2 alla Chiesa per l'annullamento del matrimonio, ma il patriarca si rifiut\u00f2 di esaudirlo, per il fatto che la moglie del giovane era gi\u00e0 incinta. La madre di Alessio, Eudocia, che era tornata a Trebisonda con il pretesto di indurre il figlio a sciogliere il matrimonio, gli consigli\u00f2 di tenere la moglie iberica.\nDopo essersi liberato della tutela di Andronico II, Alessio dimostr\u00f2 di essere un sovrano abile ed energico, e sotto il suo regno l'impero di Trebisonda raggiunse il culmine della sua prosperit\u00e0.\nNel 1301 o 1302 sconfisse i Turkmeni invasori, che dopo aver conquistato la provincia di Chalybia, erano penetrati profondamente nel territorio di Trebisonda per saccheggiare Kerasous, la seconda citt\u00e0 pi\u00f9 importante dell'impero. Egli cattur\u00f2 i loro generali e costru\u00ec un forte sul mare per assicurarsi il possesso della citt\u00e0. \nUn altro problema era costituito dalla Repubblica di Genova, che aveva stabilito un virtuale monopolio economico nella zona del Mar Nero con il trattato di Ninfeo stipulato con Michele VIII Paleologo nel 1261. Il loro insediamento a lungo termine a Daphnous, la periferia costiera ad est di Trebisonda, divenne pi\u00f9 ampio ed i mercanti genovesi si rifiutano di consentire ai funzionari doganali dell'imperatore di ispezionare le loro merci. Dopo che Alessio rifiut\u00f2 le richieste genovesi di ulteriori concessioni fatte nel 1306, e minacciarono di lasciare Trebisonda. Quando l'imperatore chiese il pagamento delle tariffe doganali per le merci che portavano con loro, essi rifiutarono ed egli li attacc\u00f2 con i suoi mercenari georgiani. Anche se le truppe dell'imperatore ebbero successo, i genovesi diedero fuoco alla periferia di Trebisonda e danneggiarono gran parte della loro propriet\u00e0 e di quelle dei cittadini. Alla fine le due parti giunsero ad un accordo, confermato da un trattato del 1314 e uno del 1316.\nQuesto non mise completamente fine alle tensioni tra i genovesi e l'imperatore di Trebisonda. Cos\u00ec, nel 1319 questi concluse un trattato con i veneziani, i \"principali avversari\" dei genovesi, concedendo loro gli stessi privilegi che avevano i genovesi, purch\u00e9 pagassero le loro quote.\nI guai per l'impero vennero anche dai pirati dell'Emirato di Sinop, i cui obiettivi erano i commercianti cristiani, tra cui i genovesi. I pirati osarono attaccare la stessa Trebisonda, saccheggiando la periferia. Allo scopo di proteggere il suo popolo da questi predoni, Alessio costru\u00ec dighe nel porto della citt\u00e0 nel 1324. Aveva gi\u00e0 organizzato una forza di polizia, a guardia della citt\u00e0 di notte, pi\u00f9 di un decennio prima.\nCos\u00ec come suo padre prima di lui, anche Alessio II fu convinto dal Papa a convertirsi al cattolicesimo. La lettera venne inviata da Giovanni XXII nel 1329, ma cinque mesi dopo, il 3 maggio 1330, dopo 33 anni di regno, l'imperatore mor\u00ec ed il regno pass\u00f2 al suo figlio maggiore, Andronico.\nFamiglia.\nAlessio e Djiadjak Jaqeli ebbero almeno sei figli:"}
{"id": "3821575", "revid": "287204", "url": "https://it.wikipedia.org/wiki?curid=3821575", "title": "27578 Yogisullivan", "text": "27578 Yogisullivan \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7817702\u00a0UA e da un'eccentricit\u00e0 di 0,0647705, inclinata di 5,82786\u00b0 rispetto all'eclittica."}
{"id": "3821583", "revid": "729019", "url": "https://it.wikipedia.org/wiki?curid=3821583", "title": "Battaglia della collina Coyotepe", "text": "La battaglia della collina Coyotepe \u00e8 una delle battaglie pi\u00f9 note combattute durante l'occupazione statunitense del Nicaragua.\nSvolgimento.\nNell'ottobre 1912 un treno al cui interno viaggiavano dei marines diretti alla citt\u00e0 di Masaya, prossimo obbiettivo delle forze statunitensi, fu attaccato dai ribelli arroccati nei due forti sulla cima della collina \"Coyotepe\", \"El Coyotepe\" in lingua locale. I ribelli aprirono il fuoco sul convoglio dalla cima della collina, causando la reazione statunitense.\nLa battaglia, che si protrasse dal 3 al 4 ottobre, vide un primo intervento dell'artiglieria statunitense che fece fuoco sulle postazioni nemiche, seguito dall'assalto condotto da circa 750 uomini, di cui 100 al comando di Smedley Butler e 650 al comando di Joseph Henry Pendleton.\nLa battaglia si concluse con la vittoria delle forze statunitensi. La presa del forte consent\u00ec anche di interrompere i rifornimenti destinati ai ribelli che difendevano Masaya."}
{"id": "3821584", "revid": "287204", "url": "https://it.wikipedia.org/wiki?curid=3821584", "title": "Classe Pathfinder (incrociatore)", "text": "La classe Pathfinder \u00e8 stata una classe di incrociatori esploratori della Royal Navy. Costruita nei cantieri Cammell Laird di Birkenhead, venne impostata nell'agosto 1903, varata con entrambe le navi nel 1904 ed entr\u00f2 in servizio nel 1905. La capoclasse fu affondata all'inizio della prima guerra mondiale dal sottomarino tedesco \"U-21\", diventando la prima nave ad essere mai affondata da un siluro lanciato da un sottomarino.\nServizio.\nHMS \"Pathfinder\".\nLa nave venne affondata dal sommergibile in agguato al largo, colpita da un unico siluro che fece detonare la santabarbara di prua, disintegrando la nave fino al ponte di comando; senza governo e propulsione, la nave affond\u00f2 rapidamente portando con s\u00e9 la maggior parte dell'equipaggio, compreso il comandante.\nHMS \"Patrol\".\nLa HMS \"Patrol\" venne varata il 13 ottobre 1904, danneggiata in azione contro incrociatori da battaglia tedeschi durante il Bombardamento di Scarborough, Hartlepool e Whitby e venduta per la demolizione dopo la guerra il 21 aprile 1920."}
{"id": "3821588", "revid": "1452073", "url": "https://it.wikipedia.org/wiki?curid=3821588", "title": "Sana Kurata", "text": " \u00e8 la protagonista della serie manga e anime \"Il giocattolo dei bambini\".\nStoria.\nManga.\nSana Kurata ha 11 anni ed \u00e8 una famosa idol, impegnata specialmente nella recitazione. Vive a Tokyo con la madre Misako Kurata, il manager Rei Sagami, e la governante Chiyo Shimura. Frequenta la sesta elementare, ed \u00e8 compagna di classe di Akito Hayama, al quale comincia ad interessarsi quando smette di tollerare i soprusi dei ragazzi (guidati proprio da Akito), che fanno letteralmente fuggire gli insegnanti. Lo affronta in un parco, e questi le dice che la sua vita \u00e8 sempre stata un inferno, che non ne pu\u00f2 pi\u00f9 di vivere e che, se voleva davvero aiutarlo, doveva ucciderlo, e cos\u00ec dicendo le porge anche un coltello; Sana, sconvolta da tale freddezza, prende il coltello e lo conficca nell'albero alle spalle del ragazzo, fuggendo poi in lacrime per la situazione estrema in cui si era trovata. Il giorno dopo riesce a fotografare Akito in una situazione imbarazzante, ricattandolo; questo suo intervento annulla la pressione che egli esercitava sugli insegnanti (che ricattava per annullarne l'autorit\u00e0), e le permette anche di scoprire la situazione familiare del ragazzo. Per puro caso, Sana si ritrova a lavorare per uno sceneggiato televisivo la cui trama \u00e8 molto simile alla vita dei componenti di casa Hayama; Sana contatta quindi il padre e la sorella di Akito e consiglia loro di vedere tutti assieme la trasmissione in televisione. Il comportamento della ragazza, insieme allo sceneggiato televisivo, riesce a far rinsavire il padre e la sorella di Akito ed a migliorare il rapporto tra i tre. Successive situazioni difficili avvicinano sempre pi\u00f9 la ragazza ad Akito, innamorandosi a vicenda, senza tuttavia dichiararsi; ma la gelosia del ragazzo per Naozumi Kamura, attore di origini americane palesemente innamorato di Sana, mette in tensione il loro rapporto. Poco dopo Misako, madre adottiva di Sana, pubblica la sua autobiografia \"Io e mia figlia\", nella quale rivela di aver adottato la figlia. Grazie a questo libro Sana riesce ad incontrare la sua vera madre, Keiko Sakai, che la abbandon\u00f2 ancora in fasce in un parco; Keiko cerca di ristabilire i rapporti con la figlia, ma la ragazza decide di non vederla pi\u00f9. Intanto Sana e Akito vengono ammessi alla scuola media, ma la ragazza parte lontano per girare il film \"La villa dell'acqua\", nel quale lavora insieme a Naozumi. Durante le riprese quest'ultimo le si dichiara, e la giovane viene aggredita da alcune fan di Naozumi che le spezzano una gamba, poich\u00e9 credono al pettegolezzo secondo cui lei e il suo collega abbiano una storia. Giorni dopo riesce a mettersi in contatto con Akito, che le dice di essersi fidanzato con Fuka Matsui, migliore amica di Sana. La notizia la getta in uno stato di profonda tristezza, durante il quale si fidanza con Naozumi per un breve periodo. Le dicerie sulla sua relazione con il collega continuano a diffondersi, giungendo anche a Tokyo, rendendo il ritorno di Sana (dopo mesi passati all'estero per le riprese del film) un vero incubo. Anche la sua amicizia con Fuka viene compromessa, in quanto Akito e Sana si dichiarano a vicenda e lei sente tutto. Sana decide di non tornare pi\u00f9 a scuola, non sopportando la tensione creatasi intorno a lei, e dice addio ad Akito. In questo frangente temporale, Akito diventa sempre pi\u00f9 distaccato e freddo, il professor Sengoku, irritato, lo colpisce e Akito risponde. Il professore accusa Akito mostrando il segno sul volto, Akito spiega di essere stato colpito per primo (ma al corpo, non visibile subito), ma i professori, seppur titubanti, non gli credono e lo sospendono. Durante la sospensione, Akito e Fuka vengono provocati da due bulli in sala giochi, Akito, rabbioso, li picchia facilmente entrambi da solo, per poi scappare con Tsuyoshi, Aya e Fuka prima che arrivi la sorveglianza. Fuka schiaffeggia Akito e lo rimprovera ma quest'ultimo, guardandola freddamente, le dice di non dargli ordini, spaventandola. Infatti Fuka non sa niente del passato di Akito, Tsuyoshi \u00e8 spaventato invece, perch\u00e9 si rende conto che Akito sta tornando come prima, prima che Sana lo fermasse. Sana viene a sapere questo dallo stesso Tsuyoshi e, per caso, incontra Akito per la strada mentre corre, per mantenersi in forma durante la sospesione e, vedendo il sguardo di un tempo, si intristisce e piange, abbracciandolo, lui ricambia il gesto, ma poi si mettono a litigare, pur restando abbracciato. Sana, poco dopo, torna a frequentare gli ambienti scolastici, decidendo che non \u00e8 importante che Akito stia insieme ad un'altra ragazza o meno, lei deve vederlo comunque, perch\u00e9 questo \u00e8 il suo desiderio. Una volta a scuola va in bagno con Fuka e le due parlano, Sana rivela le sue intenzioni, ha sempre messo gli altri prima di se stessa cercando di fare sempre la brava, ma stavolta i suoi sentimenti sono troppo importanti e, anche se passer\u00e0 per egoista, \u00e8 pronta ad assumersi le sue responsabilit\u00e0, per questo avverte la sua amica e rivale, dicendole che, se avesse continuato ad esitare nel chiarire le cose con Akito, lei glielo avrebbe rubato. Una volta dichiarata \"guerra\" all'amica, le due tornano alle lezioni.\nAll'improvviso, per\u00f2, Kazuyuki Komori, un loro compagno di classe sociopatico profondamente depresso e ossessionato da Akito, pugnala il ragazzo a un braccio, lasciandogli una mano completamente paralizzata. Durante le indagini, Sengoku spinge la scuola per espellere Akito parlando anche del suo passato turbolento alle elementari. Fuka viene a sapere di questo aspetto di Akito che non conosceva e chiede chiarimenti a Tsuyoshi, quando scopre com'era, pone al ragazzo la domanda pi\u00f9 importante \"Perch\u00e9 Akito \u00e8 cambiato?\" e le spiega che \u00e8 stata Sana a fermare Akito, per poi raccontarle tutto anche di loro due. Fuka, cos\u00ec, capisce quanto importante e profondo sia il legame tra Sana ed Akito, cos\u00ec decide di lasciarlo mentre \u00e8 in ospedale. Akito e Sana iniziano ad uscire insieme e, seppur non dichiarandolo ufficialmente, diventano una coppia, cosa che manda su di giri Sana, rendendola ancora pi\u00f9 bizzarra del solito per la felicit\u00e0. Nel primo appuntamento, Akito la porta a visitare la tomba della madre e le racconta l'esperienza pre-morte vissuta in ospedale, dicendo che sua madre lo ha salvato dalla morte, Sana poi gli risponde che \u00e8 come se lei lo avesse partorito due volte. I due vanno, poi, a pattinare, con conseguenti grosse difficolt\u00e0 per Akito nel coordinarsi, non avendo quasi mai pattinato in vita sua. I due arrivano anche a discutere perch\u00e9 Sana \u00e8 molto gelosa di Fuka e continua a fargli domande al riguardo, cosa che infastidisce Akito che arriva anche a dirle che Fuka non era cos\u00ec invadente. Alla fine, per\u00f2, i due fanno la pace, Akito le spiega anche Fuka gli piaceva e che, essendo finita da poco, ancora adesso \u00e8 naturale che gli piaccia, ma le dice anche che lui pu\u00f2 stare solo con Sana, perch\u00e9 \u00e8 la persona pi\u00f9 importante per lui, i due, alla fine, si baciano finalmente reciprocamente (le prime due volte era sempre stato solo Akito a prendere l'iniziativa). Le uniche speranze di guarigione per la mano di Akito sono a Los Angeles, da un famoso medico. Tutto ci\u00f2 causa in Sana la \"malattia della bambola\", una malattia che la priva delle emozioni le impedisce qualsiasi tipo di espressione facciale. Arriva perfino a dimenticare Akito per il troppo dolore che le causa il pensiero di separarsene, riavvicinandosi a Naozumi. Akito e Sana, dunque, decidono di scappare insieme; durante la fuga gli chiede perfino di fare l'amore con lei, ma Akito sapr\u00e0 finalmente far affrontare a Sana il dolore per la loro prossima separazione e guarirla, piangendo di fronte a lei rivelandole che, dovendo andare via, per lui il dolore della separazione con lei sar\u00e0 ancora pi\u00f9 grande del suo. Sana accetta quindi il trasferimento dell'amato e, in aeroporto, senza curarsi delle parecchie persone circostanti, arriva a urlargli che preserver\u00e0 la sua verginit\u00e0 per lui; mentre tutti crollano dall'imbarazzo, Akito le risponde di non preoccuparsi. Poco dopo la sua partenza, memore della situazione vissuta con Kazuyuki, decide di aprire una linea d'emergenza per bambini con problemi per aiutarli a superarli.\nPassano due anni, i due si sentono sempre attraverso il telefono, la mano di Akito migliora e il suo ritorno permanente \u00e8 sempre pi\u00f9 vicino. Intanto ritorna per qualche giorno a Tokyo, dove reincontra Sana e i suoi amici, facendo anche uno scherzo telefonico a Sana che fa divertire tutti, esclusa Sana, e parlando un po' in inglese all'americana. Arrivano alla casa di Akito, dove egli la bacia e le dice \"volevo vederti\" e anche Sana dice lo stesso. Vengono interrotti da una telefonata dallo sportello d'emergenza di una ragazza che si vuole uccidere e Sana vuole incontrarla. Tutti perci\u00f2 si dirigono al bar dove si trova la ragazza e quando la ragazza vede Sana e i suoi amici sorride.\nAnime.\nPrima serie.\nLa prima serie dell'anime (costituita dai primi 51 episodi) presenta parecchie differenze rispetto alla prima parte del manga, visto che quasi met\u00e0 degli episodi sono filler e mostrano personaggi inventati e non presenti nel manga. In questi episodi:\nSeconda serie.\nAnche nella seconda serie dell'anime (che comprende gli episodi dal 52 al 102) sono presenti numerosi filler che modificano la trama, ma in modo meno drastico rispetto alla prima.\nLa modifica pi\u00f9 grossa \u00e8 apportata al finale. Il personaggio di Kazuyuki Komori \u00e8 stato rimosso, e al suo posto \u00e8 stato inserito quello di Shota Nakao, non presente nel manga. Kazuyuki e Shota sono molto simili: entrambi hanno vari problemi sociali, sono depressi e non hanno amici. Shota diventa presto amico di Akito e si iscrive al club di karate da lui aperto a scuola. La sua depressione raggiunge il culmine pochi giorni dopo, con la scoperta che n\u00e9 Akito n\u00e9 il suo insegnante Sengoku lo considerano; decide quindi di barricarsi in uno stanzino della scuola, per suicidarsi. Tutta la scuola accusa Akito e Sana della scomparsa di Shota, ma la coppia lo trova e lo convince a rinunciare al suicidio. Nel tentativo di raggiungerlo, entrambi rimangono incastrati nell'unica finestra, e dopo essere stati liberati passano una notte in ospedale. Il giorno dopo Akito bacia Sana per la terza volta, dicendole che a breve dovr\u00e0 sostenere la prova per diventare cintura nera di karate e, nel caso in cui riuscisse nell'impresa, le promette un appuntamento.\nNell'anime dunque Akito non viene aggredito, non \u00e8 costretto a trasferirsi negli Stati Uniti per guarire la mano e Sana non viene affetta dalla \"malattia della bambola\"; quindi non c'\u00e8 traccia del suo ritorno due anni dopo, in quanto non \u00e8 mai partito.\nOAV.\nNell'OAV pilota pubblicato prima della serie anime Sana \u00e8 bionda, e alcuni aspetti del suo carattere sono leggermente differenti. L'OAV riprende gli eventi del primo capitolo del manga, mostrando i disordini che Akito e gli altri ragazzi causano a scuola, Sana che scopre le foto con cui Akito ricatta i professori, Akito venire ricattato a sua volta dalla ragazza per far s\u00ec che gli altri ragazzi si calmino, ed infine Sana che scopre la situazione familiare di Akito e i suoi tentativi di aiutarlo.\n\"Deep Clear\".\nIl crossover si colloca 10 anni dopo il finale della versione cartacea di \"Kodomo no Omocha\", e tra il primo e il secondo volume di \"Honey Bitter\".\nIn questa serie Sana ha 26 anni, \u00e8 sposata con Akito da tre anni ed \u00e8 incinta di lui di sette mesi. Ha acquisito il cognome di Akito dopo il matrimonio, divenendo , anche se nel lavoro continua ad usare il cognome Kurata. Sana \u00e8 stata scelta per interpretare un detective privato in un telefilm, quindi accompagnata da Rei si reca all'agenzia Office S, dove incontra la famosa detective Shuri Otokawa per chiederle consiglio su come potersi calare al meglio nel personaggio. Durante questo incontro, senza che Sana ne sappia nulla, Rei assume Shuri perch\u00e9 spii Akito e scopra perch\u00e9 si \u00e8 separato dalla moglie. Mentre segue Akito, Shuri diventa amica di Sana. Scopre poi che la ragione per cui Akito si \u00e8 separato da Sana \u00e8 perch\u00e9 ha paura che lei muoia durante il parto. Quando Sana partorisce, Shuri convince Akito ad affrontare le sue paure andando in ospedale a vedere Sana e il bambino. Sana d\u00e0 alla luce una figlia, che chiama Sari. Dopo la nascita della bambina, Sana e Akito si riconciliano e tornano a vivere insieme."}
{"id": "3821590", "revid": "287204", "url": "https://it.wikipedia.org/wiki?curid=3821590", "title": "27580 Angelataylor", "text": "27580 Angelataylor \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7213423\u00a0UA e da un'eccentricit\u00e0 di 0,1025353, inclinata di 5,33132\u00b0 rispetto all'eclittica."}
{"id": "3821592", "revid": "287204", "url": "https://it.wikipedia.org/wiki?curid=3821592", "title": "27582 Jackieterrel", "text": "27582 Jackieterrel \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6664780\u00a0UA e da un'eccentricit\u00e0 di 0,0751936, inclinata di 2,33379\u00b0 rispetto all'eclittica."}
{"id": "3821597", "revid": "287204", "url": "https://it.wikipedia.org/wiki?curid=3821597", "title": "27584 Barbaravelez", "text": "27584 Barbaravelez \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7609718\u00a0UA e da un'eccentricit\u00e0 di 0,1811623, inclinata di 4,63330\u00b0 rispetto all'eclittica."}
{"id": "3821598", "revid": "112785623", "url": "https://it.wikipedia.org/wiki?curid=3821598", "title": "MikuMikuDance", "text": ", comunemente abbreviato in MMD, \u00e8 un programma di animazione freeware che consente agli utenti di creare filmati animati in grafica 3D, prodotto originariamente per il personaggio di Hatsune Miku, mascotte del software Vocaloid. Il programma \"MikuMikuDance\" \u00e8 stato realizzato da Yu Higuchi (HiguchiM) ed \u00e8 passato attraverso significativi aggiornamenti sin dalla sua prima pubblicazione, avvenuta il 24 febbraio 2008. La sua realizzazione \u00e8 parte del progetto denominato \"VOCALOID Promotion Video Project\" (VPVP)."}
{"id": "3821602", "revid": "767487", "url": "https://it.wikipedia.org/wiki?curid=3821602", "title": "Christos Pogiatz\u012bs", "text": ""}
{"id": "3821604", "revid": "287204", "url": "https://it.wikipedia.org/wiki?curid=3821604", "title": "27588 Wegley", "text": "27588 Wegley \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7829407\u00a0UA e da un'eccentricit\u00e0 di 0,0125298, inclinata di 4,57278\u00b0 rispetto all'eclittica."}
{"id": "3821605", "revid": "93556", "url": "https://it.wikipedia.org/wiki?curid=3821605", "title": "N\u00e1ndor Hidegkuti Stadion", "text": "Il N\u00e1ndor Hidegkuti Stadion \u00e8 l'impianto dove disputa i propri incontri casalinghi l'MTK, la seconda squadra di calcio pi\u00f9 titolata d'Ungheria, dal 2018 al 2021 ha ospitato l'Honved Budapest come ha fatto quest'ultima proprio con la societ\u00e0 bianco azzurra per i lavori di costruzione del nuovo stadio. L'impianto \u00e8 stato intitolato a N\u00e1ndor Hidegkuti nel 2002, dopo la morte dell'atleta.\nFootball americano.\nIl 6 luglio 2019 ha ospitato la 14\u00aa edizione dell'Hungarian Bowl, finale del massimo campionato nazionale ungherese di football americano.\nAltri usi.\nNello stadio \u00e8 stato girato il film \"Fuga per la vittoria\", di John Huston."}
{"id": "3821606", "revid": "729019", "url": "https://it.wikipedia.org/wiki?curid=3821606", "title": "Occupazione statunitense della Repubblica Dominicana (1916-1924)", "text": "L'Occupazione statunitense della Repubblica Dominicana, occorsa dal 1916 al 1924, fu una parte del pi\u00f9 vasto conflitto noto come Guerre della banana.\nAntefatti.\nLa situazione economica della Repubblica Dominicana ai primi del XX secolo era disastrosa, tanto che nel gennaio 1905, ai sensi della Dottrina Monroe, gli Stati Uniti assunsero il controllo doganale del paese. Nel 1907 il debito estero era sceso da 40 a 17 milioni di dollari. Nel 1906 il presidente Carlos Morales si dimise, e negli anni successivi il paese vide una serie di insurrezioni e colpi di stato, che portarono il paese sull'orlo della guerra civile. Nel 1914 il presidente Woodrow Wilson lanci\u00f2 un ultimatum alle fazioni in lotta, dichiarando che se non avessero trovato un accordo sarebbero stati gli stessi Stati Uniti ad imporre un nuovo governo. Si riusc\u00ec quindi a raggiungere un accordo per nuove elezioni in ottobre, da cui usc\u00ec vincitore Juan Isidro Jimenes Pereyra.\nPereya propose la nomina di personalit\u00e0 statunitensi per le cariche di \"direttore delle opere pubbliche\" e \"consulente finanziario\" del paese, nonch\u00e9 la creazione di una nuova forza militare ai comandi di ufficiali statunitensi. Il congresso dominicano respinse le proposte di Pereya, ed avvi\u00f2 una procedura di impeachment nei suoi confronti. Nell'aprile 1916 Desiderio Arias, Segretario alla Guerra della Repubblica Dominicana, prese il potere con un colpo di stato, costringendo Pereya alle dimissioni e fornendo agli Stati Uniti un pretesto per occupare il paese. Il 13 maggio l'ammiraglio statunitense William B. Caperton costrinse Arias a lasciare Santo Domingo, minacciando in caso contrario di effettuare un bombardamento navale sulla citt\u00e0.\nL'occupazione.\nTre giorni dopo che Arias ebbe lasciato il paese, truppe dei marines sbarcarono in Repubblica Dominicana, riuscendo a prendere il controllo del paese in soli due mesi. Nel novembre dello stesso anno, gli Stati Uniti instaurarono un governo militare al comando del retroammiraglio Harry Shepard Knapp. I marines riuscirono a riportare l'ordine nella maggior parte del paese, con l'eccezione della zona orientale. Sotto al governo Knapp il bilancio di stato torn\u00f2 in equilibrio, fu ridotto il debito e ci fu una ripresa della crescita economica. Furono create nuove strade che, per la prima volta nella storia del paese, collegavano tutte le regioni. Fu creata la \"Dominican Constabulary Guard\", un'organizzazione militare che sostitu\u00ec le precedenti forze partigiane, che fino a quel momento avevano condotto una lotta apparentemente senza fine per il potere.\nLa maggior parte della popolazione dominicana, per\u00f2, era fortemente risentita per la perdita della sovranit\u00e0 nazionale e nutriva preoccupazione per benessere della repubblica. Nelle province orientali di El Seibo e di San Pedro de Macor\u00eds nacque un movimento di guerriglia, i cui componenti erano noti come \"i gavilleros\", che godette di un notevole sostegno da parte della popolazione locale. Forti anche di un'ottima conoscenza del territorio, questi ribelli combatterono contro le forze di occupazione statunitensi dal 1917 al 1921. In questo periodo di croniche e minacciose insurrezioni le forze della United States Navy riuscirono comunque a mantenere l'ordine nel paese. Nel 1921 i gavilleros furono definitivamente sconfitti, schiacciati dall'aviazione e dai mezzi superiori dell'esercito statunitense, nonch\u00e9 dai metodi di controinsurrezione applicati dagli Stati Uniti.\nIl ritiro.\nDopo la fine della prima guerra mondiale, l'opinione pubblica statunitense inizio a chiedere la fine dell'occupazione. Lo stesso presidente Warren Gamaliel Harding, succeduto a Wilson nel 1921, fece una campagna contro l'occupazione militare di Haiti e della stessa Repubblica Dominicana.\nNel giugno 1921 gli Stati Uniti presentarono una proposta di ritiro, nota come Piano Harding, in cui si chiedeva al governo dominicano la ratifica di tutti gli atti del precedente governo militare, l'approvazione di un prestito di 2,5 milioni di dollari per le opere pubbliche ed altre spese, l'accettazione di agenti statunitensi nella forza di polizia locale, ora nota come Guardia Nazionale (Guardia Nacional), ed infine lo svolgimento di nuove elezioni sotto la supervisione degli Stati Uniti. La reazione popolare fu un unanimemente negativa. Tuttavia, i leader dei moderati all'interno del governo dominicano riuscirono ad usare il piano come base per ulteriori negoziati, che portarono ad un accordo tra il Segretario di Stato Charles Evans Hughes e l'ambasciatore dominicano negli Stati Uniti, Francisco J. Peynado.\nIl 30 giugno 1922 i dominicani acconsentono alla scelta di un presidente provvisorio, che dovr\u00e0 governare fino a nuove elezioni. Sotto la supervisione dell'\"Alto commissario\" Sumner Welles, il 21 ottobre Juan Bautista Vicini Burgos assunse la presidenza provvisoria. Le successive elezioni del 15 marzo 1924 videro vincitore Horacio V\u00e1squez Lajara, alleato e collaboratore del governo statunitense, che ebbe la meglio su Peynado. Il \"Partito Alleanza\" (Partido Alianza) di Lajara ottenne una larga maggioranza in entrambe le camere del Congresso. Il 13 luglio, con l'inaugurazione del nuovo Palazzo del Congresso, il controllo del paese torn\u00f2 in mani dominicane.\nSviluppi successivi.\nNonostante il ritiro, persistevano ancora grandi preoccupazioni per quanto riguardava la raccolta e l'uso delle entrate doganali del paese. Per risolvere questo problema, i rappresentanti degli Stati Uniti ed il governo della Repubblica Dominicana si incontrarono ad un convegno il 27 dicembre 1924, dove firmarono un trattato che ha dava agli Stati Uniti il controllo delle entrate doganali del paese. Tale trattato fu ufficialmente abrogato nel 1941 ed il controllo entrate doganali del paese torn\u00f2 nuovamente nelle mani del governo della Repubblica Dominicana. Tuttavia, anche dopo la fine del trattato, \u00e8 rimasto tra la popolazione un forte risentimento verso gli Stati Uniti\nUna delle conseguenze principali del trattato fu l'ascesa al potere di Rafael Le\u00f3nidas Trujillo.\nTrujillo aveva ricevuto il grado di sottotenente nella Guardia Nazionale creata dagli statunitensi nei primi mesi del 1919. Nonostante il passato di ladro, falsario e protettore, Trujillo ricevette un punteggio elevato dagli ufficiali militari statunitensi e nel 1928 divenne il comandante in capo dell'esercito della Repubblica Dominicana. Trujillo riusc\u00ec a truccare le elezioni del 1930, diventando presidente del paese. Nonostante il Dipartimento di Stato vedesse Trujillo come una \"sorta di Frankenstein, animato da i marines degli Stati Uniti\" ( \"a kind Frankenstein, brought to life by the US marines\") ed in grado di generare nuove insurrezioni, il governo statunitense si riavvicino a lui quando fu chiaro che le sue azioni militari contro i ribelli erano sufficientemente forti da scongiurare un nuovo intervento militare degli Stati Uniti. Grazie al controllo statunitense delle entrate doganali, Trujillo pot\u00e9 dirottare tali fondi al suo esercito ed usarli per la soppressione del dissenso interno. La corruzione politica, la forza militare, le torture, gli omicidi, il nepotismo, i monopoli commerciali e l'accesso alle casse dello Stato consentirono a Trujillo di mettere facilmente a tacere i suoi avversari e di accumulare una fortuna di 800 milioni di dollari."}
{"id": "3821609", "revid": "474175", "url": "https://it.wikipedia.org/wiki?curid=3821609", "title": "RMS Oceanic (1899)", "text": "La RMS \"Oceanic\" era un transatlantico di propriet\u00e0 della White Star Line. Fu richiesta ai cantieri della Harland and Wolff insieme alla gemella \"Olympic\", mai realizzata.\nStoria.\nLo scafo fu progettato nel 1897 e la nave fu costruita sotto la supervisione del suo progettista, Thomas Ismay (1837\u20131899), armatore e proprietario della Oceanic Steam Navigation Company e precursore della famosa White Star Line.\nAl momento del varo e fino al 1901 era la pi\u00f9 grande nave del mondo. Alla velocit\u00e0 di 21 nodi questa nave era in grado di compiere il giro del mondo senza rifornimento di carburante.\nFu colpita nel 1900 da un fulmine nel porto di Mersey a Liverpool che le distrusse l'albero maestro.\nNel settembre 1901 l'\"Oceanic\" entr\u00f2 in collisione con la nave inglese \"Kincora\" a causa della nebbia nel porto di Tuskar Rock. Il \"Kincora\" affond\u00f2 immediatamente e sette persone persero la vita.\nNel maggio 1912, un mese dopo l'affondamento del , l'\"Oceanic\" fu mandato alla ricerca di corpi nelle acque in cui era avvenuto il disastro.\nAllo scoppio della prima guerra mondiale l'\"Oceanic\" fu utilizzato per scopi militari come nave di trasporto truppe, ma nel 1914 si incagli\u00f2 nelle isole Shetland e successivamente lo scafo fu smantellato.\nLa gemella \"Olympic\".\nDopo la morte del progettista Thomas Ismay, con l'\"Oceanic\" gi\u00e0 varato, venne annullata la richiesta per l'\"Olympic\", per orientare gli sforzi alla costruzione dei 4 nuovi transatlantici , , e della classe chiamata \"Big Four\"."}
{"id": "3821610", "revid": "287204", "url": "https://it.wikipedia.org/wiki?curid=3821610", "title": "J\u00e9r\u00f4me Souchier", "text": "Fu membro dell'ordine cistercense.\nBiografia.\nSouchier entr\u00f2 nell'ordine cistercense nel monastero di Montpeyroux.\nFu abate dell'abbazia di Clairvaux dal 1552 al 1571, quindi abate dell'abbazia di C\u00eeteaux a partire dal 1564 e, infine, superiore generale del suo ordine a partire dal 1567.\nPartecip\u00f2 al Concilio di Trento. I re francesi Enrico II, Francesco II e Carlo IX apprezzarono fortemente i suoi consigli.\nPapa Pio V lo cre\u00f2 cardinale di San Matteo in Via Merulana nel concistoro del 24 marzo 1568."}
{"id": "3821618", "revid": "47767", "url": "https://it.wikipedia.org/wiki?curid=3821618", "title": "Debby", "text": ""}
{"id": "3821619", "revid": "47767", "url": "https://it.wikipedia.org/wiki?curid=3821619", "title": "Debi", "text": ""}
{"id": "3821621", "revid": "47767", "url": "https://it.wikipedia.org/wiki?curid=3821621", "title": "Debbie", "text": ""}
{"id": "3821622", "revid": "682087", "url": "https://it.wikipedia.org/wiki?curid=3821622", "title": "Debra", "text": ""}
{"id": "3821623", "revid": "499900", "url": "https://it.wikipedia.org/wiki?curid=3821623", "title": "Molecular mixology", "text": ""}
{"id": "3821628", "revid": "2204599", "url": "https://it.wikipedia.org/wiki?curid=3821628", "title": "Harry Kane", "text": "Soprannominato \"Hurricane\" (\"uragano\" in italiano) per l'assonanza del suo nome con la parola, \u00e8 stato capocannoniere della Premier League in tre occasioni, peraltro due consecutive, e ha vinto la classifica marcatori del Mondiale 2018. Nel 2017 ha dapprima eguagliato e, successivamente, superato il record di Alan Shearer per numero di gol segnati nel campionato inglese (39 contro 36) in un anno solare. Con la maglia degli \"Spurs\" \u00e8 il secondo miglior marcatore di tutti i tempi, preceduto soltanto da Jimmy Greaves.\nCaratteristiche tecniche.\nConsiderato tra i migliori attaccanti al mondo, Kane \u00e8 un attaccante forte fisicamente, che gioca prevalentemente come riferimento centrale. Destro, ma abile con entrambi i piedi, \u00e8 dotato di un tiro potente e preciso. Nonostante la stazza tipica del centravanti, \u00e8 capace di disimpegnarsi bene anche fuori dall'area di rigore per accompagnare la manovra offensiva.\nCarriera.\nClub.\nGli inizi.\nIl 15 gennaio 2011, a nemmeno 18 anni, esordisce con il Leyton Orient nella partita contro il Rochdale finita 1-1. La settimana seguente, realizza il primo gol nella sfida vinta 4-0 con lo Sheffield Wednesday. 35 giorni dopo, in una gara pareggiata 2-2 con l'Huddersfield Town, subentra a Stephen Dawson al 19' e segna un gol al 73', venendo poi espulso 4' pi\u00f9 tardi.\nSi trasferisce quindi al Tottenham, con cui il 25 agosto esordisce nelle coppe europee: la circostanza \u00e8 il preliminare di Europa League contro gli Hearts, terminato senza reti. Il 15 dicembre successivo, segna il primo gol in campo internazionale nella vittoria per 4-0 contro gli Shamrock Rovers (incontro valido per l'ultimo turno della fase a gironi).\nLe esperienze in prestito.\nNel gennaio 2012 passa in prestito al Millwall, insieme al compagno di squadra Ryan Mason. Le sue prestazioni gli valgono, ad aprile, la nomina di \"giovane dell'anno\" del club da parte di Kenny Jackett. All'inizio della stagione 2012-13 \u00e8 ceduto, sempre in prestito, al Norwich City dove scende in campo solamente per 3 volte senza segnare.\nA febbraio 2013, con la medesima formula, diviene un giocatore del Leicester realizzandovi 2 gol in 15 apparizioni.\nRitorno al Tottenham.\nRientrato al Tottenham, si mette in evidenza nella stagione 2014-15: il 23 ottobre 2014 marca una tripletta nel 5-1 contro l'Asteras Tripolis in Europa League, sostituendo poi Lloris tra i pali dopo l'espulsione di quest'ultimo e subendo l'unico gol avversario. Il 1\u00ba gennaio 2015, con un'altra tripletta, contribuisce alla vittoria per 5-3 sul Chelsea. Il 19 aprile seguente, andando a bersaglio nel 3-1 contro il Newcastle, raggiunge i 30 gol stagionali.\nIn campionato va a segno per 21 volte, con il solo Sergio Ag\u00fcero (in forza al Manchester City) capace di far meglio (26 centri); viene anche inserito nella \"Squadra dell'anno PFA\" e nominato \"Giovane dell'anno della PFA\". Nel biennio successivo, si laurea per due volte capocannoniere della Premier League concorrendo ai piazzamenti degli \"Spurs\" che giungono - rispettivamente - terzi e secondi, stabilendo persino (nella stagione 2016-17) il loro primato di punti (86).\nIl 26 novembre 2019, in occasione del successo in rimonta per 4-2 contro l'Olympiakos, segna una doppietta con cui raggiunge le 20 reti in Champions; con questo diventa il giocatore ad avere raggiunto pi\u00f9 velocemente quota 20 reti (dopo 24 partite) nella massima competizione europea, battendo il precedente record di Alessandro Del Piero (26). Il 5 novembre 2020, nella partita di Europa League contro il , raggiunge contemporaneamente le 300 presenze e le 200 reti complessive con la maglia degli \"Spurs\".\nNazionale.\nL'8 ottobre 2010, ancora minorenne, esordisce con l'Under-19 inglese mettendo a referto una doppietta nel 6-1 contro i pari et\u00e0 dell'Albania. Successivamente, ha giocato anche per le rappresentative Under-20 e Under-21 partecipando all'Europeo di ciascuna categoria.\nNel marzo 2015, il ct Roy Hodgson lo convoca per la prima volta in nazionale maggiore. Al debutto contro la Lituania, in una partita vinta 4-0, subentra a Rooney e realizza un gol dopo appena 79\" dall'ingresso in campo. Viene anche inserito nella lista per l'Europeo 2016, disputando un torneo al di sotto delle aspettative.\nContribuisce alla qualificazione per il con 5 reti. Convocato per la fase finale del torneo, \u00e8 nominato capitano della squadra. Risulta decisivo per il superamento della fase a gironi, segnando una doppietta alla Tunisia ed una tripletta a Panama; negli ottavi di finale sblocca il punteggio contro la Colombia, trasformando anche un rigore della sequenza finale. Risulta quindi il miglior marcatore del torneo con 6 reti, aggiudicandosi inoltre il quarto posto.\nNelle qualificazioni al Kane continua a essere protagonista in fase realizzativa, tanto che nel successo per 4-0 contro la realizza una tripletta, per poi ripetersi nel 7-0 contro il ; contro i montenegrini \u00e8 diventato il primo calciatore nella storia dell'Inghilterra a realizzare due triplette consecutive a Wembley, oltre che il capitano pi\u00f9 prolifico nella storia della nazionale inglese. Con 12 reti \u00e8 stato il miglior marcatore in assoluto delle qualificazioni.\nNel corso del , svoltosi nell'estate del 2021, va in rete nell'ottavo di finale vinto per 2-0 contro la , poi, con una doppietta, nel quarto di finale vinto per 4-0 contro l', e infine in semifinale con la , contro la quale realizza il gol decisivo su ribattuta del portiere, dopo aver fallito un calcio di rigore. Schierato come titolare anche nella finale contro l', giunge secondo nel torneo, sconfitto ai tiri di rigore, malgrado il suo tentativo dal dischetto si traduca in rete.\nIl 5 settembre 2021 segna un gol in occasione del successo per 4-0 contro , raggiungendo quota 40 reti segnate in nazionale e diventando (a pari merito con Michael Owen) il quinto miglior marcatore nella storia della selezione inglese. Tre giorni dopo supera Owen andando in gol nel pareggio per 1-1 contro la . Nel mese di novembre continua a scalare la classifica marcatori: il 12 realizza una tripletta contro l' (5-0) che gli consente di raggiungere Jimmy Greaves al quinto posto a quota 44 gol, mentre tre giorni dopo realizza una quaterna nel successo per 0-10 in casa di che gli consente di eguagliare Gary Lineker al terzo posto.\nStatistiche.\nTra club, nazionale maggiore e nazionali giovanili, Harry Kane ha collezionato globalmente 538 partite segnando 320 reti, alla media di 0,59 gol a partita.\nPresenze e reti nei club.\n\"Statistiche aggiornate al 26 febbraio 2022.\""}
{"id": "3821629", "revid": "287204", "url": "https://it.wikipedia.org/wiki?curid=3821629", "title": "Manuel Cardoso", "text": "Carriera.\nCardoso pass\u00f2 professionista nel 2006 nella Carvalhelhos-Boavista, con cui vinse una tappa alla Volta a Portugal nel 2006 e due tappe alla Vuelta a Extremadura nel 2007. Nel 2008 pass\u00f2 alla Liberty Seguros Continental e si impose in due tappe della Volta ao Distrito de Santar\u00e9m, due tappe della Volta ao Alentejo e una tappa alla Vuelta a la Comunidad de Madrid. Nel 2009 vinse una tappa alla Tropicale Amissa Bongo, una tappa al Circuit de Lorraine, una tappa al Grande Pr\u00e9mio Internacional CTT Correios de Portugal, i campionati portoghesi, due tappe al Trof\u00e9u Joaquim Agostinho ed una tappa al Giro del Portogallo.\nNel 2010, in forza alla Footon-Servetto, vinse una tappa al Tour Down Under, mentre nel 2011, con la maglia del Team RadioShack, vinse una tappa alla Volta Ciclista a Catalunya. Conta una partecipazione al Giro d'Italia, una al Tour de France, due alla Vuelta a Espa\u00f1a, due ai campionati del mondo e una ai Giochi olimpici."}
{"id": "3821633", "revid": "4106", "url": "https://it.wikipedia.org/wiki?curid=3821633", "title": "Manuel Antonio Leal Cardoso", "text": ""}
{"id": "3821638", "revid": "1543377", "url": "https://it.wikipedia.org/wiki?curid=3821638", "title": "Stadio dell'Esercito bulgaro", "text": "Lo stadio dell'Esercito bulgaro (bulgaro: \u0421\u0442\u0430\u0434\u0438\u043e\u043d \u201e\u0411\u044a\u043b\u0433\u0430\u0440\u0441\u043a\u0430 \u0430\u0440\u043c\u0438\u044f, \"Stadion B\u01celgarska Armija\") \u00e8 un impianto sportivo situato a Sofia, in Bulgaria. Inaugurato nel 1967, ospita le partite casalinghe del CSKA Sofia.\nStoria.\nLo stadio \u00e8 stato costruito dove prima sorgeva l'Atletic Park realizzato nel 1923, che ospitava le partite dell'AS-23, societ\u00e0 calcistica fondata quell'anno. Nel 1944, dopo la fusione tra l'AS-23 con lo \u0160ipka Pobeda e lo Spartak Poduene con la quale venne costituito lo \u010cavdar Sofija lo stadio \u00e8 stato ribattezzato Stadion \u010cavdar.\nIn seguito alla fusione tra il Septemvri Sofija e lo \u010cavdar, che intanto era stato ribattezzato CDV Sofija, che il 5 maggio 1948 diede vita al Septemvri pri CDV, lo stadio ha ospitato le partite casalinghe di questa nuova societ\u00e0, che in seguito avrebbe preso il nome CSKA Sofija.\nNal 1948 lo stadio \u00e8 stato ribattezzato Stadion Narodna Armija (Stadio dell'Armata Popolare) e dopo la caduta del regime comunista nel 1990 \u00e8 stato ribattezzato Stadio dell'Esercito bulgaro.\nTra il 1965 e il 1967 il vecchio stadio \u00e8 stato demolito e ricostruito su progetto dell'architetto Anton Karavelov con 35 000 posti a sedere.\nRiammodernato nel 1982 con un nuovo impianto di illuminazione e nuovamente tra il 1998 e il 2000 quando \u00e8 stato dotato di un impianto sonoro dalla potenza di 48 Kw e 107 decibel e un impianto di illuminazione di 2100 lux lo stadio \u00e8 diviso in quattro settori per un totale di 22015 spettatori tutti seduti, 2100 dei quali coperti:\nLo stadio \u00e8 di propriet\u00e0 del Ministero dello sport bulgaro. Il complesso sportivo comprende campi di tennis, campi di pallacanestro, pista di atletica, un campo da calcio in superficie sintetica, palestre, una sala conferenze con 80 posti e il Museo del CSKA. Il 13 ottobre 2009, il governo bulgaro ha annunciato che l'attuale impianto verr\u00e0 demolito per la ricostruzione del nuovo stadio CSKA."}
{"id": "3821641", "revid": "223320", "url": "https://it.wikipedia.org/wiki?curid=3821641", "title": "Pedagoga", "text": ""}
{"id": "3821643", "revid": "106908", "url": "https://it.wikipedia.org/wiki?curid=3821643", "title": "Proiettili traccianti", "text": ""}
{"id": "3821646", "revid": "682087", "url": "https://it.wikipedia.org/wiki?curid=3821646", "title": "Gangrena secca", "text": ""}
{"id": "3821647", "revid": "682087", "url": "https://it.wikipedia.org/wiki?curid=3821647", "title": "Gangrena umida", "text": ""}
{"id": "3821649", "revid": "1543377", "url": "https://it.wikipedia.org/wiki?curid=3821649", "title": "Nokia Lumia 710", "text": "Il Nokia Lumia 710 \u00e8 uno smartphone prodotto da Nokia in partnership con Microsoft.\n\u00c8 stato presentato in anteprima mondiale dal CEO di Nokia Stephen Elop, il 26 ottobre 2011 al Nokia World 2011. Lo schermo di questo dispositivo \u00e8 di 3,7\" antiriflesso, 480x800. Il touch \u00e8 un Gorilla Glass 2, mentre il display ha una tecnologia sviluppata da Nokia, chiamata Clearblack, in cui i neri dello schermo IPS risultano essere molto profondi (livelli simili a quelli di un amoled) senza intaccarne luminosit\u00e0 e colori. Il suo sistema operativo \u00e8 Windows Phone 7.8, sistema operativo sviluppato da Microsoft sulla base di Windows CE, di tipo chiuso, in quanto non poteva essere modificato facilmente e personalizzato in modo profondo. Processore ARMv7 single-core da 1,4 GHz. La sua fotocamera \u00e8 di 5 MPX con flash led ed autofocus. La memoria \u00e8 di 8GB, non espandibile, la RAM \u00e8 da 512 MB. Si aggiungono sensori di prossimit\u00e0, accelerometro ed un'antenna GPS. Supporta micro SIM. \nRappresenta la prima generazione degli smartphone distribuiti con Windows Phone a bordo.\nA livello estetico si presenta con una scocca unibody, curvo posteriormente. Presenta una cover posteriore rimovibile ed intercambiabile in vari colori (bianco, nero, celeste, rosa, giallo) ed una parte frontale di colore bianco o nero dove, sulla parte inferiore, sono posizionati i tre tasti fisici back, home, search, caratteristici della gamma Windows Phone. \nIn Italia \u00e8 uscito il 3 gennaio 2012.\nIl supporto di questo smartphone \u00e8 cessato nel 2014, dove gli aggiornamenti si sono fermati alla versione 7.8, con una progressiva dismissione delle app di terze parti."}
{"id": "3821651", "revid": "125589027", "url": "https://it.wikipedia.org/wiki?curid=3821651", "title": "Intossicazione da monossido di carbonio", "text": "L'intossicazione da monossido di carbonio \u00e8 un avvelenamento dell'organismo ad opera del monossido di carbonio, potenzialmente mortale.\nIl monossido di carbonio \u00e8 una emotossina perch\u00e9 legandosi saldamente allo ione del ferro nell'emoglobina del sangue forma un complesso 205 volte pi\u00f9 stabile di quello formato dall'ossigeno. La formazione di questo complesso fa s\u00ec che l'emoglobina sia stabilizzata nella forma di carbossiemoglobina (COHb) che, per le sue propriet\u00e0 allosteriche, rilascia pi\u00f9 difficilmente ossigeno ai tessuti. L'intossicazione da monossido di carbonio conduce a uno stato di incoscienza (il cervello riceve via via meno ossigeno) e quindi alla morte per anossia.\nIl monossido di carbonio si lega pi\u00f9 saldamente all'emoglobina, rispetto all'ossigeno, a causa della struttura dei suoi orbitali molecolari: infatti, a differenza dell'ossigeno, non solo cede un doppietto di elettroni al ferro, ma ha anche due orbitali \u03c0 liberi che possono ricevere per retrodonazione \u03c0 ulteriori elettroni dagli orbitali \"d\" del ferro, stabilizzando ulteriormente il complesso.\nSempre a causa della sua alta affinit\u00e0 per il ferro, svolge un ruolo tossico all'interno dei mitocondri: il monossido di carbonio si complessa con i citocromi della catena di trasporto degli elettroni perch\u00e9 questi contengono l'eme come gruppo prostetico (ipossia citotossica).\nL'intossicazione da monossido di carbonio rende la cute del cadavere di un tipico colore rosso ciliegia, tanto da farlo sembrare ancora vitale.\nPer la sua tossicit\u00e0, il monossido di carbonio fu utilizzato dai nazisti durante il Secondo Conflitto Mondiale in camere a gas mobili (semplici autocarri in cui venivano stipate dalle 50 alle 60 persone a cui venivano fatti respirare i gas di scarico prodotti dal motore) definite per\u00f2 dagli esecutori \"inefficienti\" dal punto di vista quantitativo.\nIncidenza.\nSi stima che in Italia l'incidenza per l'intossicazione da CO sia di 20 persone su 100.000 abitanti ogni anno, con un tasso di letalit\u00e0 del 5,8%."}
{"id": "3821652", "revid": "154893", "url": "https://it.wikipedia.org/wiki?curid=3821652", "title": "Lesioni da schiacciamento", "text": ""}
{"id": "3821661", "revid": "767487", "url": "https://it.wikipedia.org/wiki?curid=3821661", "title": "Whoopee (film)", "text": "Whoopee (\"Whoopee!\") \u00e8 un film del 1930 diretto da Thornton Freeland. Prodotto da Samuel Goldwyn e Florenz Ziegfeld Jr., il film ripropone lo spettacolo teatrale dallo stesso titolo che, nel 1928, fu uno dei grandi successi della scena musicale di Broadway. Le scene danzate sono dirette da Busby Berkeley; la musica \u00e8 diretta da Alfred Newman, qui al suo debutto cinematografico.\nGran parte del cast proviene direttamente dallo spettacolo teatrale: il protagonista Eddie Cantor, Ethel Shutta, Paul Gregory, Albert Hackett, Spencer Charters, Jack Rutherford e Chief Caupolican, il capo indiano Aquila Nera. Le Ziegfeld Glorified Girl dal palcoscenico si sono trasformate per lo schermo in Goldwyn Girl (le bellezze di Samuel Goldwyn). Tra di esse, alcuni nomi semi sconosciuti che, in un futuro prossimo, diventeranno fulgenti: Virginia Bruce, Paulette Goddard (al suo terzo film), Betty Grable (al quarto film), Ann Sothern.\nTrama.\nIn un ranch del selvaggio West, Sally Morgan, la figlia del proprietario, \u00e8 innamorata dell'indiano Wanenis. Suo padre, per\u00f2, approfittando della lontananza di Wanenis, andato a studiare in citt\u00e0, convince Sally a fidanzarsi con lo sceriffo Bob Wells. La ragazza progetta la fuga e convince Henry Williams - un ipocondriaco che crede sempre di essere preda di qualunque malanno - ad aiutarla a scappare con la sua vecchia e sgangherata Ford. Morgan e Wells si mettono sulle loro tracce, mentre i due fuggitivi restano a corto di carburante. Lo rubano allora da una macchina che appartiene a Jerome Underwood. Sar\u00e0 al ranch di costui che Sally e Henry capiteranno, affamati.\nQuando gli inseguitori visitano il ranch di Underwood, Henry - che ora fa il cuoco - si presenta con la faccia dipinta di nerofumo, spacciandosi per nero. Riesce a sfuggire allo sceriffo e si rifugia nella riserva indiana. Wanenis, intanto, \u00e8 tornato nella sua terra, abbandonando gli studi convinto che un indiano non pu\u00f2 sposare una donna bianca. Sally sta per essere portata via da suo padre. Ma una donna indiana forza il capo Aquila Nera a confessare che Wanenis, in realt\u00e0, \u00e8 suo figlio adottivo, un orfano i cui veri genitori erano una coppia di bianchi. Adesso, Morgan acconsente al matrimonio dei due giovani. Anche Henry trova la sua anima gemella in Mary Custer, la sua devota infermiera che ha conquistato il malato immaginario prendendosene cura amorevolmente .\nProduzione.\nIl film fu prodotto dalla Samuel Goldwyn Company. Venne girato in California: per gli esterni, le riprese furono effettuate a Palm Springs. Gli interni vennero girati ai Samuel Goldwyn Studios, al 7200 di Santa Monica Boulevard, West Hollywood.\nDistribuzione.\nDistribuito dalla United Artists, il film fu presentato da Florenz Ziegfeld Jr. e da Samuel Goldwyn in prima a New York il 30 settembre 1930; usc\u00ec nelle sale cinematografiche statunitensi il 5 ottobre dello stesso anno. La pellicola ebbe una distribuzione internazionale. In Italia usc\u00ec nel 1932, mentre in Portogallo usc\u00ec il 30 aprile 1934 con il titolo \"O Grito Selvagem\". In totale, il film incass\u00f2 2.300.000 dollari.\nPremi e riconoscimenti.\nLo scenografo Richard Day fu candidato nel 1931 all'Oscar per la migliore scenografia."}
{"id": "3821662", "revid": "642594", "url": "https://it.wikipedia.org/wiki?curid=3821662", "title": "Florenz Ziegfeld Jr.", "text": ""}
{"id": "3821664", "revid": "1543377", "url": "https://it.wikipedia.org/wiki?curid=3821664", "title": "Welcome to Tomorrow (Are You Ready?)", "text": "Welcome to Tomorrow (Are You Ready?), \u00e8 un brano del 1994 degli Snap!.\nPrimo estratto dall'omonimo album, il singolo raggiunse la 6\u00aa posizione in Italia e nel Regno Unito.\nArriv\u00f2 al 4\u00ba posto in Germania e al 2\u00b0 della Euro Top 20."}
{"id": "3821665", "revid": "47767", "url": "https://it.wikipedia.org/wiki?curid=3821665", "title": "Missie", "text": ""}
{"id": "3821666", "revid": "47767", "url": "https://it.wikipedia.org/wiki?curid=3821666", "title": "Melitta", "text": ""}
{"id": "3821667", "revid": "1571097", "url": "https://it.wikipedia.org/wiki?curid=3821667", "title": "Olga Calpajiu", "text": "Biografia.\nOriginaria della Transnistria, una regione della Moldavia autoproclamatasi indipendente nel 1990, vince il titolo di \"Miss Transnistria\" nel 2005 e due anni dopo, al termine delle scuole superiori, si trasferisce prima in Romania e poi in Italia. A Milano, assunto il nome d'arte Olga Kent, inizia una carriera nel mondo della moda, posando per diverse marche di intimo come Benetton Underwear, Triumph e P2.\nNel 2007 \u00e8 apparsa inoltre sulla copertina dell'edizione romena di \"Elle\".\nDa anni immagine di riferimento dell'intimo \"Lovable\", ha impersonato la bambola Barbie per la Mattel. \nNel 2010 \u00e8 stata protagonista dello spot internazionale del deodorante Nivea \"Calm &amp; Care\" (e della relativa campagna pubblicitaria su stampa emessa l'anno successivo) ed ha partecipato al progetto \"Food is Fashion and Health\".\nNel 2011 \u00e8 stata testimonial della Visto Moda Card promossa da MasterCard ed \u00e8 apparsa sulla cover del mese di marzo della rivista \"Harper's Bazaar\".\nNello stesso anno ha recitato inoltre nel film \"Vacanze di Natale a Cortina\" di Neri Parenti interpretando il ruolo di Galina, la moglie del magnate russo nel campo del gas Fiodor Isakovic.\nNel 2012 \u00e8 stata testimonial mondiale di Chrysler e Fiat, per cui \u00e8 stata anche volto della campagna pubblicitaria per Lancia diretta da Gabriele Muccino intitolata \" La dolce vita.\" Ha anche svolto il ruolo di madrina del \"Festival del Cinema Capri-Hollywood\" e di \"Millemiglia\".\nNel 2013 ha condotto Colorado insieme a Paolo Ruffini e Lorella Boccia. Ha anche recitato come protagonista nel ruolo di Nadia nel film \"Fuga di cervelli\" diretto dallo stesso Ruffini ed \u00e8 stata testimonial per i solari Bilboa.\nNel 2014 ha presentato in anteprima in Versilia una sua linea di lingerie e nel mese di dicembre dello stesso anno concede al magazine online StarsSystem.it una intervista in cui ripercorre la sua infanzia e le tappe della sua attivit\u00e0 di modella.\nVita privata.\nIl 29 maggio 2015 a Saint-Jean-Cap-Ferrat si \u00e8 sposata con l'imprenditore italiano Alessandro Gandini."}
{"id": "3821668", "revid": "84184", "url": "https://it.wikipedia.org/wiki?curid=3821668", "title": "Carro attrezzi", "text": "Un carro attrezzi \u00e8 un veicolo adibito a prestare aiuto ad altri mezzi a motore in difficolt\u00e0 tecniche e all'eventuale loro trasferimento da un luogo ad un altro (usualmente un'officina di riparazione) oppure al recupero di veicoli che sono usciti fuori strada in luoghi poco accessibili, solitamente a seguito di un incidente.\nStoria.\nIl carro attrezzi \u00e8 stato inventato nel 1916 da Ernest Holmes, Sr., di Chattanooga, Tennessee. Era un meccanico che ebbe l'ispirazione per creare l'invenzione dopo essere stato costretto a tirare fuori una macchina da un torrente utilizzando blocchi, corde, e sei uomini."}
{"id": "3821669", "revid": "1566009", "url": "https://it.wikipedia.org/wiki?curid=3821669", "title": "Metabolismo totale", "text": "Il metabolismo totale \u00e8 la somma del metabolismo basale ed il surplus di consumi calorici legati all'attivit\u00e0 dell'organismo durante la giornata. Rappresenta quindi il dispendio energetico totale di un individuo.\nDescrizione.\nI principali fattori che influenzano generalmente in metabolismo totale sono:\nComunque stabilire con precisione i fabbisogni energetici risulta difficile, poich\u00e9 queste considerazioni possono rivelarsi come stime approssimative. \u00c8 un concetto meno utilizzato rispetto al metabolismo basale, ma che dovrebbe venire sostituito in molti contesti in cui viene erroneamente considerato il metabolismo basale influenzabile da fattori esterni all'attivit\u00e0 vegetativa e vitale. Infatti spesso alcuni autori sostengono che l'attivit\u00e0, la temperatura esterna, lo stato psichico, lo stato di salute, o l'alimentazione/digestione, influiscano sul metabolismo basale, quando realmente questi fattori influiscono sul metabolismo totale. \nIl metabolismo basale rappresenta il minimo dispendio energetico necessario a mantenere le funzioni vitali e lo stato di veglia. \u00c8 per definizione la quantit\u00e0 di energia impiegata in condizioni di neutralit\u00e0 termica, dal soggetto sveglio, in stato di rilassatezza psicofisica, a digiuno da almeno 12 ore. Qualsiasi stimolo esterno a questa condizione che causa alterazioni metaboliche e un ulteriore dispendio calorico, non pu\u00f2 essere considerato incluso nel metabolismo basale, ma in quello totale. In sostanza, molti degli stimoli che realmente influenzano il metabolismo totale, spesso vengono considerati come influenti su quello basale."}
{"id": "3821684", "revid": "585241", "url": "https://it.wikipedia.org/wiki?curid=3821684", "title": "Spettralismo", "text": ""}
{"id": "3821691", "revid": "1543377", "url": "https://it.wikipedia.org/wiki?curid=3821691", "title": "Grotesque (romanzo)", "text": " \u00e8 un romanzo della scrittrice giapponese Natsuo Kirino. Pubblicato in Giappone nel 2003 e in Italia nel 2008 da Neri Pozza. La traduzione \u00e8 stata curata da Gianluca Coci. La storia \u00e8 ambientata nel mondo della prostituzione, e ruota attorno agli omicidi di due donne, due compagne di scuola: la bellissima Yuriko, e l'invidiosa Kazue.\nStruttura del romanzo.\nIl romanzo \u00e8 suddiviso in otto capitoli. I capitoli 1, 2, 4, 6 e 8 sono narrati in prima persona dalla sorella di Yuriko, della quale si conosce solo il cognome, Hirata; il capitolo 3 \u00e8 il diario di Yuriko; nel capitolo 5 sono raccolte le memorie dell\u2019immigrato clandestino cinese Zhang Zhezong, scritte per il processo in cui \u00e8 accusato dei due omicidi; il capitolo 7 \u00e8 il diario di Kazue Sato. Tutta la storia \u00e8 raccontata in prima persona, ma a seconda dei capitoli, cambia il punto di vista.\nTrama.\nLa voce narrante \u00e8 una donna di T\u014dky\u014d di 38 anni, che rievoca il modo in cui sua sorella e una sua ex compagna di universit\u00e0 sono state assassinate dallo stesso uomo, probabilmente in conseguenza della loro attivit\u00e0 di prostitute. Figlia di madre giapponese e padre svizzero, sin da piccola ha iniziato a odiare la sorella minore Yuriko, dotata di una bellezza sovrannaturale al punto che i conoscenti stentavano a credere fosse figlia dei suoi genitori. Il clima familiare era tremendo, soprattutto a causa della severit\u00e0 del padre; la relazione tra le due sorelle si \u00e8 interrotta quando ancora erano adolescenti.\nPerduto il lavoro, il padre decide di portare la famiglia in Svizzera, ma la protagonista ottiene di rimanere a studiare a T\u014dky\u014d in considerazione del fatto che ha ottenuto ammissione a una prestigiosa e esclusiva scuola privata, il liceo Q. Tra le sue nuove compagne, oltre alla ricca Mitsuru, c\u2019\u00e8 la testarda Kazue. Tutte e tre fanno parte delle allieve \u201cesterne\u201d giunte tramite esame, discriminate dall\u2019\u00e9lite delle studentesse \u201cinterne\u201d ammesse sino dalle elementari, provenienti da famiglie agiate. Kazue non si accontenta di questa situazione e cerca di primeggiare tramite l\u2019impegno nello studio, ma non riesce a sfondare la barriera di indifferenza.\nEmigrata la famiglia, la protagonista si rtasferisce a casa del nonno, confinato agli arresti domiciliari a causa di una truffa perpetrata con il commercio di bonsai; dopo un anno circa riceve la notizia che la madre si \u00e8 tolta la vita in Svizzera, e la sorella Yuriko vuole tornare a vivere in Giappone perch\u00e9 il padre ha una relazione con un\u2019operaia turca. Ma le due non vivranno insieme perch\u00e9 non si vogliono bene, e Yuriko sar\u00e0 accolta a casa dei Johnson, amici di famiglia; studier\u00e0 e riuscir\u00e0 a sua volta a entrare nel liceo Q. Questo successo non \u00e8 dovuto alla sua bravura bens\u00ec alla straordinaria bellezza che ha fatto colpo sul professor Kijima. Invece di studiare, al liceo Yuriko verr\u00e0 ammessa al club delle ragazze pon-pon e far\u00e0 coppia con Kijima Takashi, il figlio del professore, in un vorticoso giro di prostituzione che le procurer\u00e0 solide entrate economiche.\nOltre vent\u2019anni dopo, la signora Minami Johnson consegna alla protagonista il diario che sua sorella tenne fino al giorno in cui fu assassinata, rimasto di propriet\u00e0 del signor Johnson che \u00e8 stato anche amante della ragazzina. Il diario racconta il periodo del liceo e come Yuriko si lasci\u00f2 andare alla prostituzione a causa della propria ninfomania. Si interrompe alla vigilia dell\u2019omicidio, prima del quale Yuriko riferisce di un incontro casuale con Sato Kazue, pure lei allieva del liceo Q e dirigente d\u2019azienda dalla doppia vita, che a sua volta si prostituiva nottetempo.\nGli atti del processo mettono in evidenza che l\u2019imputato Zhang Zhezong, cinese originario del Sichuan e immigrato clandestinamente in Giappone, ammette di aver strangolato Hirata Yuriko in un accesso d\u2019ira, ma nega le responsabilit\u00e0 dell\u2019omicidio di Sato Kazue, il cui corpo \u00e8 stato rinvenuto in un appartamento di cui solo lui possedeva le chiavi. Durante il processo per l\u2019omicidio, la sorella maggiore conosce per la prima volta Yurio, il figlio che Yuriko ha avuto dal signor Johnson; il ragazzo, che \u00e8 cieco, possiede una bellezza sorprendente ereditata dalla madre. Finora il ragazzo ha vissuto con il padre, ma la donna decide di prenderlo con s\u00e9 per dare un senso alla propria vita.\nKijima Takashi le consegna il diario che Sato Kazue ha tenuto fino a poco prima di venire assassinata, nel quale si parla anche di Zhang. Si domanda come sia possibile che una dirigente aziendale di alto livello si sia ridotta a prostituirsi di notte, ma questa fascinazione-repulsione la porter\u00e0 a cercare sulla strada i mezzi economici per mantenere l\u2019adolescente Yurio."}
{"id": "3821696", "revid": "125316713", "url": "https://it.wikipedia.org/wiki?curid=3821696", "title": "Renato Angiolini", "text": "Biografia.\nDopo essersi diplomato in pianoforte al Conservatorio Giuseppe Verdi di Milano, inizia nel secondo dopoguerra a lavorare come compositore e trascrittore alle edizioni musicali Radio Record Ricordi e poi, a partire dal 1958, come arrangiatore presso la Dischi Ricordi.\nSempre negli anni '50 fa parte di alcuni complessi jazz, di cui il pi\u00f9 rilevante \u00e8 il quintetto del sassofonista Eraldo Volont\u00e8 (con Sergio Fanni alla tromba, Alceo Guatelli al contrabbasso e Lionello Bionda alla batteria), con cui, nel gennaio del 1958, partecipa al \"III Festival del Jazz\" di Sanremo.\nCollabora in varie occasioni con Giorgio Gaber, scrivendo tra le altre \"L'alfabeto del cielo\", che viene presentata da Tony Renis al Burlamacco d'oro del 1960; scrive inoltre le musiche di alcuni brani per Maria Monti. La maggior parte dei suoi lavori spesso non \u00e8 firmata o rintracciabile mediante nome e cognome: difatti preferisce servirsi di uno pseudonimo, Toang, che nasce dall'unione delle due lettere finali del nome con le prime tre del cognome (Renato Angiolini).\nParetcipa al Festival di Sanremo 1965 come compositore con \"Le colline sono in fiore\", canzone che ottiene molto successo nell'interpretazione di Wilma Goich; a partire dall'anno successivo \u00e8 tra i direttori d'orchestra dei cantanti della Ricordi.\nCome compositore ritorna al Festival di Sanremo 1968 con \"Da bambino\", interpretata da Massimo Ranieri e dai Giganti.\nCome solista ha pubblicato album di liscio e di rielaborazioni di musica folk.\nSi spegne a Milano all'et\u00e0 di 61 anni e viene sepolto al locale Cimitero Maggiore; al termine di concessione della tomba, i suoi resti vengono posti al Riparto 205 del medesimo cimitero, e tumulati nella celletta 1123."}
{"id": "3821699", "revid": "1516566", "url": "https://it.wikipedia.org/wiki?curid=3821699", "title": "Armoriale dei comuni della Loz\u00e8re", "text": "Questa pagina contiene le armi (stemma e blasonatura) dei comuni del dipartimento della Loz\u00e8re\nCollegamenti esterni.\nLoz\u00e8re"}
{"id": "3821701", "revid": "767487", "url": "https://it.wikipedia.org/wiki?curid=3821701", "title": "Blues at the Hotel Splendide", "text": "Blues at the Hotel Splendide, pubblicato nel 1997 dalla Voiceprint Records, \u00e8 un album accreditato a Tom Newman, anche se in origine doveva figurare come un progetto di un supergruppo composto dai musicisti Delta McCloud, Nick Reynolds, Mel Collins, Jules Ruben, Lovlok D'out, John Ayton, Nell Cronin e lo stesso Newman.\nA dispetto del titolo non si tratta di un album live, le sessioni di registrazioni si svolsero in almeno tre periodi diversi, tra il 1978 ed il 1984; alcuni brani richiamano sonorit\u00e0 similari a quelle contenute in \"Live at the Argonaut\", in altri i suoni riportando direttamente a \"Bayou Moon\". Tuttavia la virata stilistica in questo caso \u00e8 quasi totalmente verso il blues americano, con qualche licenza country, free jazz e rock and roll.\nIl missaggio del materiale in questione e la post-produzione venne curata nel 1997 dallo stesso Tom Newman per l'etichetta inglese Voiceprint Records.\n\u00c8 presente unicamente una canzone firmata da Newman, \"Ma Song\", per il resto sono prettamente cover di classici come \"Down Home Girl\" di Jerry Leiber e Artie Butler, \"That's Alright Mama\" di Arthur \"Big Boy\" Crudup, \"Who's Bin Talkin\" di Chester Burnett, \"Goin' Down Slow\" di St. Louis Jimmy Oden, \"Parchman Farm\" di Mose Allison e molti altri pezzi blues tratti dal pi\u00f9 classico \"repertorio bianco e nero\"."}
{"id": "3821702", "revid": "330270", "url": "https://it.wikipedia.org/wiki?curid=3821702", "title": "Juventus del Quinquennio", "text": ""}
{"id": "3821704", "revid": "339392", "url": "https://it.wikipedia.org/wiki?curid=3821704", "title": "Battaglione Monte Cervino", "text": ""}
{"id": "3821711", "revid": "216537", "url": "https://it.wikipedia.org/wiki?curid=3821711", "title": "Stobart Motorsport", "text": ""}
{"id": "3821715", "revid": "57342", "url": "https://it.wikipedia.org/wiki?curid=3821715", "title": "Salvatore Provino", "text": "Biografia.\nNato a Bagheria (Palermo) il 4 giugno 1943, giovanissimo si trasferisce a Roma dove frequenta lo studio del suo concittadino Renato Guttuso. Nel 1964, a soli 21 anni, la Galleria Consorti di Roma gli organizza la sua prima mostra personale che rievoca i luoghi della sua infanzia.\nI luoghi natali, i volti dei contadini scavati dalle rughe del tempo e dal duro lavoro, la campagna con i colori del dramma e della tragedia che rimanda alla cultura greca antica, influenzano profondamente la sua formazione artistica.\nAlla fine degli anni \u201860 la sua pittura si avvicina alla sensibilit\u00e0 di quella inglese e in particolare di Francis Bacon. Si tratta del periodo figurativo in cui l'artista risente anche di influenze Sironiane e predilige soggetti che affrontano attraverso la drammaticit\u00e0 della figura umana le difficili condizioni esistenziali di un'intera classe sociale alle prese con gli effetti del processo di industrializzazione e di sfruttamento dell'uomo.\nNel 1974 l'artista, a seguito di ripetuti incontri con il matematico-filosofo Lucio Lombardo Radice, attinge alla teoria di Lobacevskij circa la sfericit\u00e0 del corpo e la geometria intesa come struttura dello spazio fisico. La geometria diviene sferica, le strutture sembrano levitare, le forme dinamiche, in una ricerca concettuale dove la matematica assomiglia sempre di pi\u00f9 all'arte per l'essenza intuitiva e creativa come origine di ogni percorso teorico ed empirico.\nNel 1979 un viaggio in Per\u00f9 porta Provino a vivere nella sua pittura una straordinaria dialettica tra le geometrie e la filosofia, tra il visibile e l'invisibile. \nSi inaugura dunque quello che pu\u00f2 essere considerato a tutti gli effetti il periodo della piena maturit\u00e0 dove la pittura fatta di materia e colore diviene lo strumento principe per sviscerare quella ricerca espressiva di un mondo dinamico e infinito, attraverso la maniacalit\u00e0 dell'esecuzione pittorica e la gestualit\u00e0 del segno trova la strada per interpretare quello che lo spazio fisico della tela non consentirebbe.\nNel 1986 \u00e8 chiamato per \u201cchiara fama\u201d alla cattedra di pittura dell'Accademia di Belle Arti di Palermo, per poi passare all'Universit\u00e0 di Napoli.\nA partire dagli anni \u201890 si succedono mostre personali in importanti spazi pubblici nazionali alternate da prestigiose esposizioni di caratura internazionale: tanto per citarne alcune Il Palazzo dei Diamanti di Ferrara, il Palazzo delle Esposizioni di Roma, Castel dell\u2019Ovo a Napoli, Cervia ai Magazzini del Sale.\nNel 2002 espone come primo artista occidentale nel Museo Nazionale di Storia Cinese a Pechino e successivamente nei musei pi\u00f9 importanti delle citt\u00e0 di Shenzhen, Shenyang, Canton, Shanghai, Hong Kong e Changshu. Inizia cos\u00ec una decade di mostre internazionali che lo porteranno dalla Grecia agli Stati Uniti e dalla Bulgaria all'Argentina tornando periodicamente ad esporre nella sua Sicilia.\nMostre Personali.\n1964\n1966\n1967\n1968\n1969\n1970\n1971\n1972\n1973\n1974\n1975\n1976\n1977\n1978\n1979\n1980\n1981\n1982\n1984\n1985\n1986\n1987\n1988\n1989\n1990\n1991\n1995\n1996\n1997\n1998\n2000\n2001\n2002\n2003\n2004\n2005\n2006\n2007\n2008\n2010\n2011\n2012\n2013\nMostre Collettive.\n1964\n1965\n1966\n1968\n1972\n1973\n1974\n1975\n1976\n1977\n1978\n1979\n1982\n1985\n1986\n1987\n1988\n1989\n1990\n1991\n1992\n1993\n1995\n1997\n1998\n1999\n2000\n2001\n2002\n2004\n2005\n2006\n2007\n2008\n2009\n2010\n2011"}
{"id": "3821718", "revid": "124123", "url": "https://it.wikipedia.org/wiki?curid=3821718", "title": "Malcolm Wilson", "text": "Da pilota \u00e8 andato due volte a podio in gare del campionato del mondo rally.\nBiografia.\nPrima di iniziare la sua attivit\u00e0 di manager sportivo col team M-Sport, da lui stesso fondato nel 1997, \u00e8 stato pilota di discreto livello, ha partecipato al campionato del mondo rally dal 1977 al 1995."}
{"id": "3821722", "revid": "79968", "url": "https://it.wikipedia.org/wiki?curid=3821722", "title": "Vini della Campania", "text": ""}
{"id": "3821725", "revid": "767487", "url": "https://it.wikipedia.org/wiki?curid=3821725", "title": "Fitolo", "text": "Il fitolo \u00e8 un alcool aciclico diterpenoide che pu\u00f2 essere utilizzato come precursore per la produzione di forme sintetiche di vitamina E e vitamina K1. Negli animali ruminanti la fermentazione intestinale dei materiali vegetali ingeriti libera fitolo, un costituente della clorofilla, che viene poi convertito in acido fitanico e conservato nel tessuto adiposo.\nPatologie umane.\nLa malattia di Refsum \u00e8 una malattia autosomica recessiva che deriva dall'accumulo di grandi depositi di acido fitanico nei tessuti, si manifesta frequentemente con polineuropatia periferica, atassia cerebellare, retinite pigmentosa, anosmia, e perdita dell'udito. Sebbene gli esseri umani non possano derivare l'acido fitanico dalla clorofilla, sono in grado di convertire il fitolo libero in acido fitanico. Perci\u00f2 i pazienti affetti da malattia di Refsum dovrebbero limitare l'assunzione di acido fitanico e di fitolo libero. Alcuni studi, al fine di agevolare la scelta alimentare dei soggetti affetti da malattia di Refsum, hanno riportato la quantit\u00e0 di fitolo libero presente in numerosi prodotti alimentari.\nRuoli in natura.\nAlcuni insetti come lo scarabeo o pulce dei tuberi, sono in grado di utilizzare il fitolo e l'acido fitanico come strumento di difesa chimico contro i predatori. In questi casi gli insetti ricavano il fitolo ed i suoi metaboliti dalle piante ospiti. \u00c8 stato inoltre dimostrato che alcune grandi scimmie (bonobo, scimpanz\u00e9, gorilla e oranghi), a differenza dell'essere umano, sono in grado di derivare notevoli quantit\u00e0 di fitolo, che viene poi convertito in acido fitanico, dalla fermentazione degli alimenti vegetali ingeriti.\nModulatori della trascrizione.\nL'acido fitanico ed i suoi metaboliti sono stati segnalati per la capacit\u00e0 di legare e/o attivare i fattori della trascrizione PPAR-alfa (in inglese peroxisome proliferator-activated receptor alpha) ed il recettore retinoide X (RXR in inglese retinoid X receptor).\nAnalisi geochimica di biomarker.\nIl fitolo \u00e8 probabilmente il pi\u00f9 abbondante composto aciclico isoprenoide presente nella biosfera ed i suoi prodotti di degradazione sono stati utilizzati come traccianti biogeochimici in ambienti acquatici.\nApplicazioni commerciali.\nIl fitolo viene utilizzato nel settore dei profumi e dei cosmetici, shampoo, saponi, detersivi e detergenti. Si ritiene che ogni anno nel mondo per questi scopi si utilizzi circa 1 tonnellata di fitolo."}
{"id": "3821734", "revid": "913245", "url": "https://it.wikipedia.org/wiki?curid=3821734", "title": "Guillermo Mart\u00ednez", "text": "Carriera.\nInizi\u00f2 con il giavellotto nel 1998, sotto la direzione di Paulino Suarez, e nel 2001 entr\u00f2 a far parte della nazionale cubana di atletica leggera. Dopo essere terminato decimo ai Campionati del mondo di atletica leggera 2005 ad Helsinki, ottiene la prima vittoria importante ai Giochi centramericani e caraibici del 2006 che si svolsero a Cartagena, in Colombia. Nel 2007 vinse la medaglia d'oro a XV Giochi panamericani di Rio de Janeiro, con la misura di 77,78. Successivamente partecip\u00f2 ai mondiali di Osaka dove si classific\u00f2 al nono posto.\nAi mondiali del 2009 di Berlino ottiene la medaglia d'argento, con la misura di 86,51, dietro al norvegese Andreas Thorkildsen, vincitore della prova con 89,59. Nel 2011, rientrato da un periodo di infortuni e con poco allenamento alle spalle, \u00e8 ancora protagonista ai mondiali di Daegu, vincendo la medaglia di bronzo e lanciando il giavellotto a 84,30. Poco pi\u00f9 tardi, nell'ottobre del 2011, rivince la medaglia d'oro ai Giochi panamericani di Guadalajara, in Messico, con la misura di 87,20, nuovo record personale e record cubano della specialit\u00e0."}
{"id": "3821736", "revid": "287204", "url": "https://it.wikipedia.org/wiki?curid=3821736", "title": "Guillermo Martinez", "text": ""}
{"id": "3821743", "revid": "544441", "url": "https://it.wikipedia.org/wiki?curid=3821743", "title": "Porto di Ringsu", "text": "Il porto di Ringsu \u00e8 il principale porto dell'isola di Ruhnu, in Estonia, nel golfo di Riga, che \u00e8 parte del mar Baltico.\nIl porto, posto a sud dell'isola, \u00e8 il fondamentale punto di collegamento di Ruhnu con la terraferma estone.\nPartono da qui i traghetti per collegamenti con Kuressaare sull'isola di Saaremaa e P\u00e4rnu, sulla terraferma estone."}
{"id": "3821747", "revid": "155634", "url": "https://it.wikipedia.org/wiki?curid=3821747", "title": "Futbolo Klubas Kruoja Pakruojis", "text": "L'FK Kruoja Pakruojis (nome completo Kruoja Pakruojo futbolo klubas 2001) \u00e8 una societ\u00e0 calcistica lituana di Pakruojis.\nStoria.\nFondato nel 2001, ha raggiunto la A Lyga, la massima divisione di calcio Lituana, nella stagione 2009 dopo che l'FBK Kaunas e il Klaipeda Atlantas volontariamente avevano ritirato la loro partecipazione a causa dello scandalo che li aveva coinvolti.\nNella prima stagione disputata nella massima serie lituana, il Kruoja si \u00e8 classificato all'ottavo posto, ma anno dopo anno si migliora, fino a raggiungere nella stagione 2012 il quarto posto nel campionato di serie A lituano.\nIl 27 agosto 2015 il Kruoja ha comunicato alla federazione lituana la decisione di ritirarsi dalla A Lyga 2015. La federazione ha, di conseguenza, decretato la sconfitta a tavolino per 0-3 al Kruoja in tutte le partite che avrebbe dovuto disputare fino alla fine del campionato."}
{"id": "3821751", "revid": "767487", "url": "https://it.wikipedia.org/wiki?curid=3821751", "title": "Davy Theunis", "text": ""}
{"id": "3821754", "revid": "767487", "url": "https://it.wikipedia.org/wiki?curid=3821754", "title": "Footlights", "text": "Footlights \u00e8 una compagnia teatrale amatoriale fondata nel 1883 e gestita dagli studenti dell'Universit\u00e0 di Cambridge. Qui hanno avuto inizio le carriere di numerosi artisti noti a livello internazionale, tra cui Hugh Laurie, Emma Thompson, Stephen Fry, Douglas Adams, Sacha Baron Cohen, i Monty Python Graham Chapman, John Cleese ed Eric Idle, Michael Frayn, David Frost, Peter Cook, Trevor Nunn, Bill Oddie, Peter Shaffer, Tim Brooke-Taylor, Graeme Garden, David Baddiel, Cecil Beaton, Leslie Bricusse, Mark Evans, Julian Fellowes, Dan Stevens, Germaine Greer, Tom Hollander, Jack Hulbert, Nicholas Hytner, Simon Jones, Paul King, John Lloyd, Jonathan Lynn, Miriam Margolyes, Simon McBurney, Ben Miller, David Mitchell, Charles Shaughnessy, John Shrapnel, Ali Smith, Michael Marshall Smith, Joe Thomas, Ian Wallace, Mark Watson, Robert Webb, Sophie Winkleman, Richard Ayoade.\nLa compagnia divenne famosa negli anni sessanta con lo spettacolo satirico \"Beyond the Fringe\". Scritto e realizzato nel 1960 dagli allora studenti Peter Cook e David Frost e presentato al Fringe Festival di Edimburgo, venne poi esteso con materiale delle compagnie universitarie di Oxford e portato in tour nel Regno Unito e negli Stati Uniti. Raccolse ampi consensi di pubblico per la novit\u00e0 della sua satira irriverente nei confronti delle personalit\u00e0 pi\u00f9 autorevoli ed esercit\u00f2 una notevole influenza tra gli artisti comici dell'epoca.\nNel 1963 un altro spettacolo della compagnia ricalc\u00f2 questo successo. Tra i componenti del gruppo c'erano il futuro Monty Python John Cleese e i futuri Goodies Bill Oddie, Tim Brooke-Taylor, Graeme Garden. Lo spettacolo si intitolava \"A Clump of Plinths\" ma fu con il titolo \"Cambridge Circus\" che tenne cartellone per tre mesi a Londra e poi in Nuova Zelanda e a Broadway.\nNel 1965 un altro futuro \"Monty Python\", Eric Idle, nelle vesti di presidente del gruppo estese alle studentesse la possibilit\u00e0 di iscriversi alla compagnia, fino ad allora esclusivamente maschile.\nTra gli altri attori usciti da questa storica compagnia, si ricordano ancora Emma Thompson, Hugh Laurie e Stephen Fry dell'anno 1981. Gli ultimi due crearono qui la coppia comica \"Fry and Laurie\".\nAncora oggi gli studenti di \"Footlights\" presentano nel corso dell'anno accademico i tradizionali \"smoker\", spettacoli con un misto di \"sketch\" e di cabaret, oltre a commedie ed altri spettacoli. Dopo la fine dell'anno accademico gli spettacoli spesso vanno in tour e vengono presentati nei teatri del West End di Londra."}
{"id": "3821755", "revid": "287204", "url": "https://it.wikipedia.org/wiki?curid=3821755", "title": "Chaperon (disambigua)", "text": ""}
{"id": "3821762", "revid": "287204", "url": "https://it.wikipedia.org/wiki?curid=3821762", "title": "Chamovniki", "text": "Il quartiere Chamovniki () \u00e8 un quartiere di Mosca sito nel Distretto Centrale. Sorge su un'ansa della Moscova, che lo circonda a sud, ovest e nord.\nIl nome deriva dalla parola \"cham\" (\"\u0445\u0430\u043c\"), che nel russo del XV secolo indicava la biancheria di lino. Sull'area sorgeva allora la \"sloboda\" dei tessitori di lino, di cui molti erano immigrati dalla vicina Tver'. All'epoca dello zar Michele di Russia erano una congregazione tenuta in gran conto, esentata da alcuni doveri e sottoposta ad una tassazione ridotta, tuttavia ai tessitori non era permesso vivere fuori dalla propria \"sloboda\".\nOspita numerosi luoghi d'interesse, tra cui il Museo delle belle arti A. S. Pu\u0161kin e il convento di Novodevi\u010dij."}
{"id": "3821768", "revid": "62004", "url": "https://it.wikipedia.org/wiki?curid=3821768", "title": "Grande Pr\u00e9mio Internacional CTT Correios de Portugal", "text": "Il Grande Pr\u00e9mio Internacional CTT Correios de Portugal (it. \"Gran Premio Internazionale CTT Correios de Portugal\") era una corsa a tappe maschile di ciclismo su strada che si svolse nella regione Centro, in Portogallo, dal 2000 al 2009, nel mese di giugno. Faceva parte del circuito UCI Europe Tour, classe 2.1.\nNel 2010 si \u00e8 fusa con la Volta ao Alentejo. Prende il nome dalla CTT Correios de Portugal, servizio postale nazionale portoghese.\nAlbo d'oro.\n\"Aggiornato all'edizione 2009.\""}
{"id": "3821773", "revid": "46291", "url": "https://it.wikipedia.org/wiki?curid=3821773", "title": "Carduus personata", "text": "Il cardo personata (nome scientifico Carduus personata ) \u00e8 una pianta erbacea perenne dai grandi capolini violetto-purpurei appartenente alla famiglia delle Asteraceae.\nEtimologia.\nIl nome del genere (\"Carduus\") deriva dal latino (= \u201ccardo\u201d in italiano) che a sua volta potrebbe derivare da una parola greca il cui significato si avvicina al nostro vocabolo \u201crapare\u201d; ma altre ricerche farebbero derivare da un'altra radice, sempre greca, \" \u201cardis\u201d \" (= \u201cpunta dello strale\u201d), alludendo ovviamente alla spinosit\u00e0 delle piante di questo genere. L'epiteto specifico (\"personata\") deriva dal latino \" \u201cpersonatus\u201d \" ( = mascherato).\nIl binomio scientifico attualmente accettato (\"Carduus personata \") \u00e8 stato proposto inizialmente da Carl von Linn\u00e9 (Rashult, 23 maggio 1707 \u2013Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi e successivamente perfezionato dal medico, chimico e botanico olandese Nikolaus Joseph von Jacquin (Leida, 16 febbraio 1727 \u2013 Vienna, 26 ottobre 1817) nella pubblicazione \"\u201dFlorae Austriaceae, sive Plantarum Selectarum in Austriae\u201d \" (http://www.botanicus.org/title/b12003402).\nDescrizione.\n\u00c8 una pianta eretta che pu\u00f2 raggiungere dai 5 ai 15 dm (massimo 25 dm). La forma biologica di questa specie \u00e8 emicriptofita scaposa (H scap); ossia sono piante perennanti (in alcuni casi pu\u00f2 presentarsi con un ciclo biologico bienne) con gemme poste al livello del suolo con fusto allungato e poco foglioso. In queste piante le spine sono molli e presenti sia sul fusto che sulle foglie.\nRadici.\nLe radici sono grosse e servono anche da ancoraggio oltre che da alimentazione.\nFusto.\nLa parte aerea del fusto \u00e8 eretta e ampiamente ramosa verso l'alto. La forma \u00e8 tubolare, striata e costata con ali fino all'infiorescenza (le ali sono strette e sporgono di 0,5\u2013 con delle deboli spinule di 1\u2013)\nFoglie.\nLe foglie, sessili, sono tutte cauline e sono disposte in modo alterno. La lamina \u00e8 larga, da lanceolata a ovata a contorno lobato (con 4 - 6 segmenti per lato) con bordi denticolato-spinulosi. La pagina delle foglie \u00e8 cosparsa di peli unicellulari lisci. Quelle superiori hanno la lamina ben sviluppata (intera o lobata). Dimensione delle foglie inferiori: larghezza 1\u2013; lunghezza 3\u2013. Dimensione delle foglie mediane: larghezza 6\u2013; lunghezza 12\u2013.\nInfiorescenza.\nL'infiorescenza \u00e8 formata da pochi (2 - 5) capolini sessili o con un sub-peduncolo, riuniti in fascetti. La struttura del capolino \u00e8 quella tipica delle Asteraceae: un breve peduncolo foglioso sorregge un involucro a forma da emisferica a ovoide, composto da diverse brattee (o squame) intere, senza spine e appena scariose, disposte su pi\u00f9 serie in modo embricato che fanno da protezione al ricettacolo setoloso (pagliette diritte) sul quale s'inseriscono i fiori tubulosi. Le squame mediane sono progressivamente ristrette verso l'apice, ma senza strozzatura ed hanno una caratteristica forma a \"S\". Lunghezza dei peduncoli: 8\u00a0cm. Dimensione dell'involucro: larghezza 1\u2013; lunghezza 1\u2013. Diametro del capolino: 1,5\u2013. Dimensione delle squame mediane: larghezza 1\u2013; lunghezza 11\u2013.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi, attinoformi, tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ossia sia il calice che la corolla sono composti da cinque elementi).\nFrutti.\nI frutti sono degli acheni a superficie chiara e liscia, glabri, ad inserzione basale e con una coroncina conico-troncata all'apice; la forma \u00e8 ovoide di 3\u2013. Gli acheni sono carrucolati; ossia hanno delle protuberanze per agevolare il distacco dei semi. Il pappo \u00e8 formato da setole semplici e diritte, connate alla base e disposte in un anello deciduo in un unico pezzo; i margini delle setole sono scabri o con fine barbe. Il pappo ricopre la corolla per circa 4/5 della lunghezza della corolla stessa (lunghezza del pappo: 8 \u2013 12\u00a0mm).\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa scheda appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Petasition officinalis\" \u00e8 realtiva alle comunit\u00e0 con prevalenza di specie perenni in orli forestali mesofili o meso-igrofili che si sviluppano in habitat ricchi di nutrienti dei climi temperati ed umido del mediterraneo. La comunit\u00e0 \u00e8 povera di specie perenni a foglia larga. Distribuzione: l'alleanza \u00e8 ampiamente distribuita sia in Europa che in Italia.\nSpecie presenti nell'associazione: \"Cirsium erisithales\", \"Elymus caninus\", \"Orobanche flava\", \"Petasites hybridus\", \"Petasites kablikianus\", \"Valeriana sambucifolia\", \"Telekia speciosa\", \"Aconitum napellus\", \"Aconitum variegatum\", \"Aruncus dioicus\", \"Athyrium filix-foemina\", \"Cardamine amara\", \"Carduus personata\", \"Chrysosplenium alternifolium\", \"Conocephalum conicum\", \"Crepis paludosa\", \"Knautia maxima\", \"Lamiastrum montanum\", \"Milium effusum\", \"Oxalis acetosella\", \"Pellia epiphylla\", \"Petasites albus\", \"Primula elatior\", \"Ranunculus lanuginosus\", \"Saxifraga rotundifolia\", \"Senecio ovatus\", \"Stellaria nemorum\", \"Veronica urticifolia\", \"Vicia sylvatica\", \"Chaerophyllum hirsutum\", \"Festuca gigantea\", \"Geranium phaeum\", \"Impatiens noli-tangere\" e \"Stachys sylvatica\"\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nCardueae \u00e8 una delle 4 trib\u00f9 della sottofamiglia. La trib\u00f9 Cardueae a sua volta \u00e8 suddivisa in 12 sottotrib\u00f9 (la sottotrib\u00f9 Carduinae \u00e8 una di queste). Il genere \"Carduus\" elenca 92 specie distribuite in Eurasia e parte in Africa del nord, delle quali una ventina sono presenti spontaneamente sul territorio italiano.\nIl basionimo per questa specie \u00e8: \"Arctium personata\" .\nFilogenesi.\nIl genere di questa voce \u00e8 inserito nel gruppo tassonomico della sottotrib\u00f9 Carduinae. In precedenza provvisoriamente era inserito nel gruppo tassonomico informale \"Carduus-Cirsium Group\". La posizione filogenetica di questo gruppo nell'ambito della sottotrib\u00f9 \u00e8 abbastanza vicina al \"core\" della sottotrib\u00f9 (con il genere \"Cirsium\" forma un \"gruppo fratello\") e dalle analisi molecolari \u00e8 stato calcolato in 7,2 milioni di anni fa la separazione di questo genere dal resto del gruppo.\nIl numero cromosomico di \"Carduus personata\" \u00e8: 2n = 16, 18 e 22..\nI caratteri distintivi di questa specie nell'ambito del genere sono:\nQuesti caratteri sono condivisi con le seguenti specie (tra parentesi sono indicati alcuni caratteri distintivi della specie):\nVariabilit\u00e0.\nIn Italia sono riconosciute due sottospecie:\nIbridi.\nNell'elenco seguente sono indicati alcuni ibridi interspecifici (non sempre gli ibridi sono riconosciuti da tutte le checklist):\nIn questo elenco \u00e8 indicato un Ibrido intragenerico:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nTutti i cardi sono molto simili tra di loro. Nell'elenco sottostante sono indicate alcune specie principalmente abitatrici dell'arco alpino con le caratteristiche pi\u00f9 differenti rispetto alla specie di questa voce:\nLa pianta di questa voce pu\u00f2 essere confusa anche con la specie \"Cirsium montanum\" - Cardo montano: in questa specie i fusti sono nudi (cio\u00e8 privi di spini) nella parte alta e il pappo \u00e8 formato da peli piumosi.\nAltre notizie.\nIl cardo bardana in altre lingue viene chiamata nei seguenti modi:"}
{"id": "3821774", "revid": "199745", "url": "https://it.wikipedia.org/wiki?curid=3821774", "title": "Cardo personata", "text": ""}
{"id": "3821775", "revid": "228587", "url": "https://it.wikipedia.org/wiki?curid=3821775", "title": "Chaperon (falconeria)", "text": "Lo chaperon \u00e8 un copricapo per uccelli rapaci facente parte dell'equipaggiamento standard dei falconieri. Si tratta di un cappuccio in cuoio che copre interamente la testa del volatile, ad eccezione del rostro, da utilizzarsi quando l'animale non viene impegnato nella caccia. Privato di stimoli visivi dallo \"chaperon\", che lo rende praticamente cieco, il rapace sopporta meglio la permanenza nella voliera e la compagnia dell'uomo.\nStoria.\nL'invenzione dello \"chaperon\" o, quanto meno, il suo iniziale massiccio utilizzo, viene attribuita ai falconieri del Medioriente. Pass\u00f2 in uso ai falconieri europei nel corso del XIII secolo, quando il contatto tra i potentati cristiani occidentali e il mondo arabo-bizantino, gi\u00e0 amplificato dal fenomeno delle crociate, giunse al suo apice grazie alla costituzione, in Grecia, dell'Impero Latino (1204-1261). Le testimonianze letterarie dell'epoca, tanto quanto quelle iconografiche (tra le tante, fondamentale l'esemplare del \"De arte venandi cum avibus\" conservato presso la Biblioteca Vaticana, codice Pal. Lat. 1071), ci confermano che lo \"chaperon\" entr\u00f2 rapidamente in uso presso il multietnico ambiente normanno-svevo del Regno di Sicilia, il cui anfitrione, Federico II di Svevia, era un appassionato falconiere.\nL'origine francese del vocabolo utilizzato per indicare il cappuccio per rapaci lascia per\u00f2 chiaramente intendere che tale innovazione orientale trov\u00f2 rapidissimo e felice impiego anche presso il Regno di Francia, legato da strettissimi contatti politico-familiari con l'Impero Latino e presso il quale, durante il regno di Luigi IX il Santo (regno 1226-1270), venne istituita una delle prime \"Falconerie Reali\" d'Europa (v. Gran falconiere di Francia).\nNell'Italia basso-medievale l'uso dello \"chaperon\" non port\u00f2 a una massiccia diffusione del vocabolo francofono. \"Chaperon\" diede origini alla parola italiana \"Capperone\", indicante il copricapo del tipo cappuccio-turbante in uso in Francia tra XIV e XV secolo e chiamato appunto come il cappuccio per rapaci. Quest'ultimo, nel pieno Trecento, era chiamato, in lingua italiana, semplicemente \"cappello\":\nAncora in pieno XVII secolo, il lemmario italiano indicava in \"cappello\" il corretto termine con cui alludere al cappuccio per falchi e falconi.\nDescrizione.\nLo \"chaperon\" \u00e8 solitamente realizzato in cuoio, lavorato in modo da assumere una forma \"a goccia\" atta a contenere interamente la testa del rapace. Una feritoia triangolare lungo il bordo permette di calzare il cappuccio sull'animale partendo dal rostro, che viene lasciato all'esterno. Ai lati della feritoia il cuoio forma un rigonfiamento atto a meglio proteggere gli occhi. I due lunghi lacci di chiusura, posti posteriormente rispetto alla feritoia, stringono longitudinalmente lo \"chaperon\" rispetto al rostro, assicurandolo cio\u00e8 contro la parte posteriore del cranio. Un terzo laccio di cuoio regolabile diparte dalla sommit\u00e0 del cappuccio.\nGli stili di realizzazione dei cappucci sono sostanzialmente due: \n\u00c8 sempre cura del falconiere far s\u00ec che lo \"chaperon\" non aderisca mai eccessivamente alla testa del rapace."}
{"id": "3821776", "revid": "199745", "url": "https://it.wikipedia.org/wiki?curid=3821776", "title": "Cardo bardana", "text": ""}
{"id": "3821777", "revid": "729019", "url": "https://it.wikipedia.org/wiki?curid=3821777", "title": "Fudbalski Klub Ohrid", "text": "Il Fudbalski Klub Ohrid (in macedone \u0424\u041a \u041e\u0445\u0440\u0438\u0434) \u00e8 una societ\u00e0 calcistica macedone con sede nella citt\u00e0 di Ocrida. Milita nella Vtora liga, il secondo livello del campionato macedone di calcio.\nStoria.\nLa squadra \u00e8 stata fondata nel 1921. Nel 1946 si \u00e8 fusa con tutte le altre squadre cittadine (OSK, FK Ohridski Branovi, FK Jugoslavija, FK Rashanec e FK Gragjansk) dando vida al \"Fudbalski Klub Ohrid\". Ha disputato il campionato della RS di Macedonia nel 1948, concludendo all'8\u00ba posto finale.\nAl termine della stagione 2011-2012 \u00e8 retrocesso in Vtora Liga, dopo tre campionati disputati nel massimo livello nazionale. I precedenti due nel 1994-1995 e 1995-1996.\nOrganico.\nRosa.\n\"Aggiornata al 22 febbraio 2020\"."}
{"id": "3821778", "revid": "599013", "url": "https://it.wikipedia.org/wiki?curid=3821778", "title": "Bj\u00f6rn De Wilde", "text": ""}
{"id": "3821785", "revid": "729019", "url": "https://it.wikipedia.org/wiki?curid=3821785", "title": "SIVU", "text": "Un'unione comunale a vocazione unica (SIVU) \u00e8, in Francia, un ente pubblico di cooperazione intercomunale, disciplinata dalle disposizioni della parte V del codice generale delle collettivit\u00e0 territoriali.\nIl suo funzionamento \u00e8 simile a una unione intercomunale polivalente (SIVOM) con la differenza che la Sivu ha una sola giurisdizione, come affermato nel suo statuto.\nStoricamente \u00e8 la pi\u00f9 antica struttura in quanto, fu creata dalla legge del 22 marzo 1890 sull'unione dei comuni. I primi Sivu sono stati unioni di distribuzione di energia elettrica, per elettrificare le comunit\u00e0 rurali in un momento in cui i distributori di energia elettrica avevano concentrato la loro attivit\u00e0 nelle citt\u00e0, pi\u00f9 redditizio.\nAnche se meno note al grande pubblico che le SIVOM, le Sivu sono dopo il comune \u00e8 il pi\u00f9 diffuso collegamento delle amministrazioni territoriali con 14.885 Sivu nel 1999."}
{"id": "3821786", "revid": "682087", "url": "https://it.wikipedia.org/wiki?curid=3821786", "title": "Scarlattinetta", "text": ""}
{"id": "3821787", "revid": "106990", "url": "https://it.wikipedia.org/wiki?curid=3821787", "title": "Neverland - La vera storia di Peter Pan", "text": "Neverland - La vera storia di Peter Pan \u00e8 una miniserie televisiva in 2 episodi prodotta nel 2011 da Parallel Films e Sky Movies Production, prequel e reinterpretazione della storia di Peter Pan.\nLa prima messa in onda \u00e8 avvenuta negli Stati Uniti d'America il 4 e 5 dicembre 2011 su Syfy, il 9 e 16 dicembre \u00e8 andata in onda nel Regno Unito su Sky Movies, mentre in Italia su Sky Uno il 28 dicembre 2011 e il 4 gennaio 2012.\nLa prima visione in chiaro \u00e8 andata in onda su Italia 1 il 3 e 4 gennaio 2013.\nTrama.\nPrima parte.\nLa storia inizia nel cosmo, dove si segue il volo di due meteore fino ad un pianeta. Poi la scena passa ad un bosco dal quale si affaccia una piccola e strana creatura argentata ed alata, con il viso di donna. Questa creatura guarda davanti a s\u00e9, dove un uomo incappucciato, si trova su di una roccia, mentre le meteore stanno per colpirlo. Lei vola fino a lui, ma non si vede cosa succede se non che le meteore cadono nel punto dove si trovava l'incappucciato. \nLa scena si sposta nel Mar dei Caraibi, dove un vascello di pirati sta compiendo un arrembaggio verso una nave spagnola. Quando l'arrembaggio si conclude si vede una piratessa, che sembra essere il capitano del vascello, aprire uno scrigno che sembrerebbe contenere il bottino di guerra. Quando la donna lo apre, tuttavia, al suo interno trova soltanto una sfera di cristallo dentro cui si vede dapprima un bosco incantato e di seguito la creatura alata. Elizabeth Bonny, capitano della nave pirata, pensando che la sfera sia diabolica tenta di distruggerla sparandole, ma, non appena la pallottola colpisce la sfera, si verifica un'esplosione che fa svanire la nave, mentre la scialuppa di spagnoli sopravvissuti all'arrembaggio, ancora l\u00ec vicino, recupera la sfera, intatta. \nLa scena cambia nuovamente, spostandosi a Londra e mostrandoci una banda di ragazzi, dediti a piccoli furti e guidati da uno di loro, chiamato Peter. La banda i ragazzi sono al servizio di uno spadaccino detto \"Jimmy\". Ladro professionista, un giorno Jimmy incarica i ragazzi di derubare un negozio d'antichit\u00e0. Sebbene all'inizio sia il solo Peter ad essere d'accordo con il progetto, questi riesce in breve a convincere anche gli altri e cos\u00ec, quando Jimmy comunica a Peter di aver cambiato idea e di ritenere il furto troppo pericoloso per loro, il ragazzo decide di agire comunque. Una volta entrato nel negozio, dopo un acceso confronto con Jimmy che gli rimprovera la sua avventatezza, all'interno della cassaforte trova una scrigno che, una volta aperto, rivela la sfera gi\u00e0 vista in precedenza. \nQuando la sfera viene toccata, una nuova esplosione fa svanire Jimmy e tutti i compagni di Peter. Sconvolto dal senso di colpa ed attribuendosi la piena responsabilit\u00e0 della presunta morte dei suoi amici, il ragazzo torna a casa dove si imbatte in un uomo che cerca Jimmy. Peter lo segue fino all'abitazione di quest'ultimo dove trova un secondo uomo a cui racconta quanto accaduto; quest'ultimo lo informa che Jimmy non \u00e8 morto, ma si trova in un altro mondo e che, per riportarlo indietro, c'\u00e8 bisogno della sfera che rappresenta il portale di accesso per l'altro mondo. \nPeter, per\u00f2, non si fida e scappato via, giunge a casa dove tocca la sfera entrando nel mondo fatato. Qui scopre che i suoi amici, ad eccezione di Rosso, sono stati catturati dai pirati. Attaccati da uno sciame di piccole creature volanti, vengono salvati da una trib\u00f9 di indiani; questi ultimi spiegano loro che si trovano nell'Isola che non c'\u00e8, Neverland in inglese, un luogo dove il tempo si \u00e8 fermato e non \u00e8 possibile invecchiare. Gli indiani spiegano, poi, ai ragazzi che le creature che li hanno attaccati sono gli spiriti del bosco, creature da cui \u00e8 possibile estrarre una polvere capace di dare a chi ne viene coperto immensi poteri tra i quali quello di volare. Fatta amicizia con Aaya, la figlia del capo trib\u00f9 (il cui nome significa Giglio Tigrato), Peter scopre l'esistenza di un passaggio segreto che porta al mare e, una volta l\u00ec, ruba una canoa e riesce a salvare i ragazzi mentre Jimmy, il cui vero nome \u00e8 James Hook, si \u00e8 ormai unito alla ciurma dei pirati, soggiogato dal loro capitano.\nGuidato da un sogno, e dalla figlia del capo indiano, Peter raggiunge una citt\u00e0, nascosta nel cuore dell'isola, dove trova l'incappucciato; quest'ultimo, che si rivela essere l'uomo che gli aveva parlato del portale, spiega di essere alchimista di corte della regina Elisabetta I, di essere rimasto intrappolato in quel mondo e di essere riuscito a forgiare una pietra capace di riportare gli uomini nel mondo reale. I ragazzi scoprono anche che lo spirito del bosco che li aveva condotti fin l\u00ec \u00e8 Campanellino, diventato particolarmente luminoso dopo aver tentato di salvare l'uomo dai meteoriti. L'uomo racconta di aver deciso di costruire la citt\u00e0 per portarvi le menti pi\u00f9 brillanti del mondo reale, ma mentre l'alchimista sta spiegando ai ragazzi i misteri dell'Isola che non c'\u00e8, sopraggiungono i pirati. Dopo un aspro combattimento, Peter viene colpito e precipita, apparentemente morto, mentre i pirati fanno prigioniera Aaya, uccidono il vecchio alchimista ed incendiano la citt\u00e0.\nSeconda parte.\nPeter, salvato dagli spiriti del bosco, viene intriso di polvere di roccia, la sostanza tanto ricercata dai pirati, poich\u00e9 si pensa che renda come degli dei. Cos\u00ec, mentre i pirati cercano di raggiungere la fonte della polvere, Peter, volando, salva la figlia del capo indiano ma resta imprigionato da uno scorpione gigante, dando ai pirati il modo di rapirlo.\nPeter, costretto con la forza, porta i pirati alla fonte della polvere di roccia e Bonny ci si butta dentro. Ma, non avendo un cuore puro, esplode.\nNel frattempo arrivano anche gli indiani, che sia Peter che i suoi ragazzi avevano avvertito ed inizia la battaglia.\nDurante lo scontro finale tra Hook e Peter questi, per tentare di ucciderlo, colpisce con il pugnale il polso di Hook perdendo la mano che cade nel fiume e viene mangiata dal coccodrillo. In pi\u00f9, per ripicca, Hook getta anche l'orologio, anch'esso mangiato dalla bestia.\nPeter torna da Londra e porta ai suoi amici dei doni, i quali gli fanno notare di aver perso l'ombra.\nLocation.\nLe riprese si sono svolte in Irlanda, a Dublino e Swords, e a Genova sul vascello \"Neptune,\" gi\u00e0 location originale del film \"Pirati\" di Roman Pola\u0144ski."}
{"id": "3821790", "revid": "349054", "url": "https://it.wikipedia.org/wiki?curid=3821790", "title": "Jakimanka", "text": "Il quartiere Jakimanka () \u00e8 un quartiere di Mosca sito nel Distretto Centrale. Occupa la met\u00e0 occidentale del quartiere storico di Zamosvkore\u010d'e\nNel suo territorio si trovano il Parco Gorkij, la galleria Tret'jakov e la parte occidentale della grande isola artificiale in mezzo alla Moscova.\nPrende il nome dalla sua via principale, Jakimanka, divenuta Bol'\u0161aja Jakimanka alla fine del XVIII secolo. La via a sua volta prende il nome dalla chiesa dei Santi Gioacchino e Anna, ivi costruita nel 1493 e demolita nel 1933."}
{"id": "3821791", "revid": "599013", "url": "https://it.wikipedia.org/wiki?curid=3821791", "title": "Stefan Teelen", "text": ""}
{"id": "3821796", "revid": "767487", "url": "https://it.wikipedia.org/wiki?curid=3821796", "title": "Tim Reigel", "text": ""}
{"id": "3821799", "revid": "1862310", "url": "https://it.wikipedia.org/wiki?curid=3821799", "title": "Eyjafjar\u00f0ars\u00fdsla", "text": "Eyjafjar\u00f0ars\u00fdsla \u00e8 una contea islandese, situata nella regione di Nor\u00f0urland eystra. Questa contea ha una superficie di 3.930 km2 e, nel 2006, aveva una popolazione di abitanti.\nMunicipalit\u00e0.\nLa contea \u00e8 situata nella circoscrizione del Nord-est e comprende i seguenti comuni:"}
{"id": "3821805", "revid": "1942768", "url": "https://it.wikipedia.org/wiki?curid=3821805", "title": "Vini dell'Emilia-Romagna", "text": ""}
{"id": "3821806", "revid": "831312", "url": "https://it.wikipedia.org/wiki?curid=3821806", "title": "Grande Pr\u00e9mio Internacional de Torres Vedras-Trof\u00e9u Joaquim Agostinho", "text": "Il Grande Pr\u00e9mio Internacional de Torres Vedras-Trof\u00e9u Joaquim Agostinho (it. \"Gran Premio Internazionale di Torres Vedras-Trofeo Joaquim Agostinho\") \u00e8 una corsa a tappe maschile di ciclismo su strada che si svolge nella citt\u00e0 di Torres Vedras, in Portogallo, ogni anno nel mese di luglio. Fa parte del circuito UCI Europe Tour, classe 2.1.\nCreato nel 1978, inizialmente si chiamava \"Grande Pr\u00e9mio Ciclismo de Torres Vedras\", poi \"Grande Pr\u00e9mio Internacional de Ciclismo de Torres Vedras\" nel 1983 e 1984. In omaggio al campione portoghese Joaquim Agostinho, deceduto nel 1984, dal 1985 ha acquisito la nomenclatura attuale.\nAlbo d'oro.\n\"Aggiornato all'edizione 2019.\""}
{"id": "3821811", "revid": "110157", "url": "https://it.wikipedia.org/wiki?curid=3821811", "title": "Aeroport (Mosca)", "text": "Il quartiere Aeroport () \u00e8 un quartiere di Mosca sito nel Distretto Settentrionale.\n\u00c8 compreso tra il Leningradskij prospekt, le vie Novaja Ba\u0161ilovka, Verchnjaja Maslovka, 8 Marta e Baltijskaja e un breve tratto della linea ferroviaria per Riga (la Ri\u017eskaja).\nScorporato dal quartiere Frunzeskij, \u00e8 divenuto ufficialmente un quartiere a s\u00e9 nel 1995.\nNel suo territorio sorge lo Stadio Dinamo."}
{"id": "3821813", "revid": "122027150", "url": "https://it.wikipedia.org/wiki?curid=3821813", "title": "Josef Mazura", "text": ""}
{"id": "3821824", "revid": "1005847", "url": "https://it.wikipedia.org/wiki?curid=3821824", "title": "SIVOM", "text": "Un'unione comunale polivalente (SIVOM) \u00e8 un ente pubblico per la cooperazione francese, disciplinata dalle disposizioni della parte V del codice generale delle collettivit\u00e0 territoriali. SIVOM ha diverse responsabilit\u00e0 che sono stati trasferiti dai vari comuni, spesso del cantone stesso. Questi ultimi sono strettamente coinvolti nel guidare il SIVOM. Infatti, sono i rappresentanti eletti dai consigli comunali dei comuni consorziati che decidono e controllano le azioni del SIVOM attraverso il Comitato sindacale e comitati vari.\nIl SIVOM tende ad essere sostituito dalle comunit\u00e0 di comuni in molti cantoni, perch\u00e9 hanno uno status giuridico pi\u00f9 completo con opportunit\u00e0 di competenze estese.\nStoria.\nLe unioni comunali polivalenti furono creati nel 1959 con l'ordinanza n. 59-33 del 5 gennaio 1959 per il decentramento e la semplificazione dell'amministrazione comunale.\nObbiettivi.\nL'uso della cooperazione intercomunale \u00e8 vantaggiosa per i comuni perch\u00e9 il gruppo pu\u00f2 avere in comune, risorse proprie, personale e attrezzature, permettendogli di svolgere determinati lavori\nin loco o se si tratta con le aziende, la quantit\u00e0 di lavoro da affrontare.\nEsse possono generalmente ottenere offerte migliori, prezzi pi\u00f9 bassi e anche le condizioni di performance pi\u00f9 soddisfacenti.\nUn altro vantaggio, non meno importante, \u00e8 che il gruppo \u00e8 in una posizione pi\u00f9 equa con i servizi dello Stato quando viene chiamato il loro concorso.\nSIVOM \u00e8 una persona giuridica di diritto pubblico cos\u00ec come le comunit\u00e0 di Comuni (CC), EPA, EPIC, GIP, collettivit\u00e0 locali e lo stato.\nCompentenze.\nIl SIVOM possono avere competenze molto diverse: la raccolta e il trattamento dei rifiuti domestici, costruzione e manutenzione di strade, impianti sportivi, assistenza sociale ecc.\nLa legge 5 gennaio 1988 semplific\u00f2 notevolmente la cooperazione intercomunale, dando a ogni comune la possibilit\u00e0 di scegliere le competenze d\u00e0 dare alle SIVOM.\nRisorse.\nPer formare il suo bilancio un SIVOM non pu\u00f2 utilizzare delle imposte, ad eccezione della legge del 1999 nota come legge Chev\u00e8nement, lo SIVOM deve finanziare la sua competenza sui rifiuti domestici con la tassa addizionale per l'imposta fondiaria, e la riscossione delle imposte sui rifiuti domestici. Per le altre competenze, le risorse sono costituite da contributi dei comuni componenti, che non \u00e8 sempre priva di tensioni tra i comuni. Secondo lo statuto, le risorse dello SIVOM, pu\u00f2 essere preventivato dai comuni o prelevati direttamente dalle risorse fiscali dei Comuni."}
{"id": "3821827", "revid": "122027155", "url": "https://it.wikipedia.org/wiki?curid=3821827", "title": "Zden\u011bk Rygel", "text": ""}
{"id": "3821829", "revid": "767487", "url": "https://it.wikipedia.org/wiki?curid=3821829", "title": "Rififi internazionale", "text": "Rififi internazionale \u00e8 un film del 1966, diretto da Denys de La Patelli\u00e8re, tratto dal romanzo \"Rififi sulla Senna\" di Auguste Le Breton."}
{"id": "3821834", "revid": "1442080", "url": "https://it.wikipedia.org/wiki?curid=3821834", "title": "Jos\u00e9 Fossa", "text": "Caratteristiche tecniche.\nGioc\u00f2 in vari ruoli: inizialmente, nella prima parte della sua esperienza al San Lorenzo, fu impiegato come interno sinistro; dal 1923 ricopr\u00ec il ruolo di mediano sinistro. Talvolta gioc\u00f2 anche come difensore, nel ruolo di centrale sinistro. Le sue principali caratteristiche erano la resistenza fisica e il temperamento.\nCarriera.\nClub.\nFossa entr\u00f2 a far parte delle giovanili del San Lorenzo nella categoria \"Quinta Divisi\u00f3n\"; dopo aver giocato in \"Cuarta Divisi\u00f3n\" e in \"Divisi\u00f3n Intermedia\", debutt\u00f2 in prima squadra nell'ottobre del 1919, scendendo in campo, il 19 di quel mese, contro l'Estudiantil Porte\u00f1o. Nei primi anni ricopr\u00ec il ruolo di centrocampista offensivo, mentre, in seguito, si spost\u00f2 in una posizione maggiormente difensiva, quella di mediano, in cui ottenne la maggior parte dei suoi trofei. Partecip\u00f2 alle vittorie del suo club in campo internazionale (Copa Aldao, per due volte, 1923 e 1927) e nazionale: tre vittorie di campionati dilettantistici, due organizzati dalla Asociaci\u00f3n Amateurs de Football e uno dalla Asociaci\u00f3n Amateurs Argentina de Football, e una in \u00e0mbito professionistico, con la vittoria, nel 1933, del torneo della Liga Argentina de Football. Prese parte alla prima edizione del campionato professionistico argentino, giocando tutte e 34 le partite nel ruolo di difensore centrale sinistro. Risult\u00f2, insieme a Diego Garc\u00eda, il giocatore del San Lorenzo con pi\u00f9 presenze in quel campionato. Si rese inoltre protagonista di un episodio che lo port\u00f2 a sanzioni disciplinari: durante l'intervallo della partita tra San Lorenzo e Atlanta fu prelevato dal commissario di polizia, che lo accus\u00f2 di averlo ingiuriato; il San Lorenzo dovette terminare la gara in 10 uomini. Si ritir\u00f2 nel 1934.\nNazionale.\nConvocato per il Campeonato Sudamericano del 1927, vi debutt\u00f2, giocando da mediano sinistro, il 30 ottobre 1927 contro la . Quella fu la sua unica presenza in Nazionale."}
{"id": "3821835", "revid": "179980", "url": "https://it.wikipedia.org/wiki?curid=3821835", "title": "Jos\u00e9 Hip\u00f3lito Fossa", "text": ""}
{"id": "3821838", "revid": "463126", "url": "https://it.wikipedia.org/wiki?curid=3821838", "title": "Fibrocita", "text": ""}
{"id": "3821841", "revid": "287204", "url": "https://it.wikipedia.org/wiki?curid=3821841", "title": "Matthew Wilson (ciclista)", "text": "Professionista dal 2002 al 2012, vinse un campionato nazionale in linea e un Herald Sun Tour. Dal 2013 \u00e8 direttore sportivo alla Orica-Scott.\nCarriera.\nI principali successi da professionista di Matthew Wilson sono stati due tappe al Tour de l'Avenir (una nel 2001 e una nel 2002), due tappe all'Herald Sun Tour (una nel 2002 e una nel 2007), i campionati australiani nel 2004, la classifica generale dell'Herald Sun Tour nel 2007 e una tappa al Tour de Beauce nel 2008. Ha partecipato a tre edizioni del Giro d'Italia, due del Tour de France, una della Vuelta a Espa\u00f1a e a un'edizione dei campionati del mondo."}
{"id": "3821842", "revid": "1546219", "url": "https://it.wikipedia.org/wiki?curid=3821842", "title": "Matthew Wilson", "text": ""}
{"id": "3821847", "revid": "599013", "url": "https://it.wikipedia.org/wiki?curid=3821847", "title": "Jind\u0159ich Svoboda", "text": ""}
{"id": "3821869", "revid": "599013", "url": "https://it.wikipedia.org/wiki?curid=3821869", "title": "Franti\u0161ek Kunzo", "text": ""}
{"id": "3821870", "revid": "767487", "url": "https://it.wikipedia.org/wiki?curid=3821870", "title": "La fredda alba del commissario Joss", "text": "La fredda alba del commissario Joss (\"Le Pacha\") \u00e8 un film del 1968 diretto da Georges Lautner, tratto dal romanzo \"Pouce\" di Jean Delion.\nTrama.\nGiunto a fine carriera il commissario Joss deve far luce su un grosso furto di gioielli la cui scorta era stata affidata all'ispettore Gouvion, suo collega e grande amico d'infanzia. Tale ispettore non \u00e8 certo un mostro di coraggio, e non solo: l'ispettore spesso ama mostrarsi ricco e generoso come invece non pu\u00f2 permettersi. Durante la rapina Gouvion non muore come i due poliziotti della scorta ma rimane illeso. Questo insospettisce Joss che lo torchia, lasciando intendere qualche dubbio sulla sua condotta professionale. Gouvion \u00e8 risentito: Joss comincia le indagini. I rapinatori vengono freddati uno dopo l'altro da \"Quinquin\", noto malvivente che vuole tenersi tutto il bottino della rapina al furgone portavalori. All'improvviso una terribile notizia sconvolge in piena notte il commissario Joss: il suo amico, l'ispettore Gouvion viene trovato ucciso in casa mentre, pare, intento a pulire la pistola a notte fonda. Chiaro che si tratta di omicidio, e questa volta Joss si scatena. Mette da parte buone maniere ed etica professionale, parte all'attacco per vendicare la morte di Gouvion. Scopre purtroppo che l'ispettore aveva \"aiutato\" i rapinatori, era corrotto e la cosa andava avanti gi\u00e0 da tempo: i soldi non gli bastavano pi\u00f9 per fare regali costosi alla sua ultima giovane fidanzata, sorella di un componente della banda di \"Quinquin\". Joss tende la trappola in modo meticoloso grazie all'aiuto di Nathalie e alla fine riesce a trovarsi a faccia a faccia per l'ultimo scontro finale con \"Quinquin\". Uno scontro senza discussioni, dove l'anziano commissario uccide il malvivente. Gouvion \u00e8 vendicato e Joss pu\u00f2 cos\u00ec finire la carriera in modo amaro ma completo."}
{"id": "3821873", "revid": "767487", "url": "https://it.wikipedia.org/wiki?curid=3821873", "title": "David Grey", "text": "Biografia.\nMeglio conosciuto come giocatore di cash game, ha ottenuto buoni risultati anche nei tornei di poker sportivo.\nOltre ai due braccialetti vinti alle WSOP 1999 e 2005, \u00e8 riuscito a centrare un tavolo finale al Main Event delle WSOP 2003, terminando all'ottavo posto e vincendo $160.000 (il braccialetto fu poi vinto da Chris Moneymaker).\nAl gennaio 2012, le sue vincite nei tornei superano i $1.500.000 di cui $913.691 derivano esclusivamente dalle WSOP."}
{"id": "3821874", "revid": "1318658", "url": "https://it.wikipedia.org/wiki?curid=3821874", "title": "Codice generale delle collettivit\u00e0 territoriali", "text": "Il Codice generale delle collettivit\u00e0 territoriali (CGCT) (in francese \"Code g\u00e9n\u00e9ral des collectivit\u00e9s territoriales\") raggruppa, in Francia, leggi e regolamenti in materia di diritto delle collettivit\u00e0 territoriali. \nLe disposizioni legislative sono state emanate nel 1996, la parte normativa nel 2000. Alla sua emanazione, il codice generale del governo locale non aggiunge nessuna nuova regola in relazione alla normativa vigente. Esso sintetizza e riordina pi\u00f9 di due secoli di leggi sull'amministrazione territoriale, la prima data torna alla Convenzione del (1791). Questo testo unico contribuisce alla codifica e a un accesso pi\u00f9 facile alla legge francese, in particolare riducendo il numero di leggi e decreti, prima sparsi, ora riuniti in un unico riferimento, e ri-ordinati secondo un piano per facilitarne la comprensione delle regole.\nContenuti del codice.\nOgni libro \u00e8 composto da titoli e capitoli."}
{"id": "3821876", "revid": "216401", "url": "https://it.wikipedia.org/wiki?curid=3821876", "title": "Grande Pr\u00e9mio Ciclismo de Torres Vedras", "text": ""}
{"id": "3821877", "revid": "216401", "url": "https://it.wikipedia.org/wiki?curid=3821877", "title": "Trof\u00e9u Joaquim Agostinho", "text": ""}
{"id": "3821886", "revid": "203752", "url": "https://it.wikipedia.org/wiki?curid=3821886", "title": "Pikes Peak International Hillclimb", "text": ""}
{"id": "3821892", "revid": "767487", "url": "https://it.wikipedia.org/wiki?curid=3821892", "title": "Campi Flegrei (vino)", "text": "Il Campi Flegrei \u00e8 un vino DOC campano che si presenta come:"}
{"id": "3821897", "revid": "466539", "url": "https://it.wikipedia.org/wiki?curid=3821897", "title": "Elizabeth Key Grinstead", "text": "Key riusc\u00ec a far valere la sua richiesta per s\u00e9 e per suo figlio, John Grinstead, il 21 luglio 1656 nella colonia della Virginia. Le motivazioni che le valsero la libert\u00e0 furono, oltre alla linea paterna inglese, anche il fatto che fosse stata battezzata. In base alle leggi esistenti in quel momento la sua domanda fu accolta. In conseguenza di questa decisione e di altre richieste dello stesso tenore, nel 1662 fu ratificata la legge chiamata \"Partus sequitur ventrem\", che stabiliva l'ereditariet\u00e0 dello \"status\" di schiavo a qualunque figlio di una donna posta in schiavit\u00f9, a prescindere da chi fosse il padre.\nBiografia.\nKey nasce nel 1630 nella Contea di Warvick, in Virginia, da madre schiava e da Thomas Key, coltivatore inglese membro della House of Burgesses della Virginia. La moglie di Key viveva al di l\u00e0 del fiume James, nella Contea di Isle of Wight, dove aveva guadagnato considerevoli fortune. Nati in Inghilterra, i Key erano considerati i primi pionieri delle coltivazioni in quella che sarebbe diventata nel 1616 la colonia della Virginia, dove sopravvissero al massacro indiano del 1622.\nNel caso civile dove Key veniva chiamato in causa riguardo alla nascita di Elizabeth, la corte si pronunci\u00f2 a favore della madre, costringendolo a riconoscere il figlio illegittimo che aveva inizialmente ripudiato. La decisione della corte implicava che Key avrebbe dovuto provvedere al suo mantenimento e la sua formazione. Key cerc\u00f2 di difendersi scaricando le colpe a un non meglio identificato turco, ma la corte non prese in considerazione questa eventualit\u00e0 poich\u00e9 priva di testimonianze. Key si prese allora cura di Elizabeth, facendola battezzare. Poco tempo prima della sua morte Key diede in custodia Elizabeth a un coltivatore benestante, Humphrey Higginson, per nove anni. Higginson avrebbe dovuto essere il suo guardiano finch\u00e9 non avesse compiuto 15 anni, et\u00e0 in cui solitamente una ragazza si sposava o iniziava a lavorare.\nIn quel periodo sia africani che inglesi erano spesso sotto contratto come servitori in debito per un certo periodo di anni, solitamente per pagare il passaggio in nave nel nuovo mondo. Le colonie richiedevano che i figli illegittimi fossero presi come servitori in un periodo di apprendistato finch\u00e9 questi non avessero avuto l'et\u00e0 giusta per provvedere a se stessi. Era pratica comune quindi per un servitore ricevere la propria libert\u00e0 da impegni una volta scaduto il mandato su di essi. I lavoratori in quel periodo lavorarono senza distinzioni razziali e con pari diritti, e molti si sposarono formando famiglie durante il periodo coloniale. Higginson invece non rispett\u00f2 il patto, trasferendo il debito di Elizabeth a John Mottram, il primo colono della Contea di Northumberland. Nel 1640 Mottram port\u00f2 con s\u00e9 Elizabeth come servitrice nel nuovo insediamento.\nCi sono pochi dati riguardanti i successivi 15 anni. Nel 1650 Mottram pag\u00f2 il passaggio a 20 giovani inglesi, che sarebbero diventati servitori in debito per ripagarlo delle spese sostenute, per un periodo di 6 anni. In quel periodo la Virginia, per incoraggiare lo sviluppo, concedeva 50 acri di terra per ogni nuovo colono che veniva trasferito in America. Del gruppo di nuovi servitori faceva parte il sedicenne William Grinstead, un giovane avvocato i cui genitori non sono noti. Per il valore del giovane servitore, Mottram lo mise al lavoro per curare gli interessi legali delle sue propriet\u00e0. Durante questo periodo Grinstead ed Elizabeth iniziarono una relazione, da cui ebbro un figlio di nome John. Durante il periodo in cui si era servitori, per\u00f2, era fatto divieto di contrarre matrimonio, e il futuro di Elizabeth era incerto su quale corso legale avrebbe dovuto prendere.\nRichiesta di libert\u00e0.\nDopo la morte di Mottram nel 1655, il supervisore della sua azienda classific\u00f2 Elizabeth Key e suo figlio come negri, e sostanzialmente schiavi facenti parte del complesso di beni dell'azienda. Con l'aiuto di Grinstead, Elizabeth fece richiesta di libert\u00e0 per s\u00e9 e suo figlio, affermando di essere solo una servitrice in debito e non schiava propriet\u00e0 dell'azienda, e il debito avrebbe dovuto essere considerato estinto poich\u00e9 all'et\u00e0 di 25 anni Elizabeth aveva gi\u00e0 servito Mottram per 15 anni. In base alle leggi esistenti all'epoca la cittadinanza era l'elemento pi\u00f9 importante per determinare lo status di una persona nelle colonie inglesi o in Inghilterra, e i bambini nati da genitori inglesi acquisivano automaticamente la cittadinanza con i diritti che ne derivavano. Ci\u00f2 che non era contemplato per\u00f2 nelle norme era il caso in cui uno dei genitori non fosse stato inglese, che rimaneva dunque a discrezione del giudice. Nel tentativo di stabilire se il padre di Elizabeth fosse o no un cittadino libero inglese la corte si avvalse delle testimonianze di chi aveva conosciuto Thomas Key.\nIl colono Nicholas Jurnew testimoni\u00f2 che aveva sentito voci secondo cui Elizabeth fosse la figlia di un turco, e se la corte avesse preso questa deposizione in considerazione sarebbe stato determinante per il caso, poich\u00e9 i turchi non erano considerati cittadini aventi diritti civili nelle colonie inglesi o nell'Inghilterra stessa. La prova determinante arriv\u00f2 da una ex servitrice di Mottrom, Elizabeth Newman, di 80 anni, che testimoni\u00f2 in favore della Key. Simili testimonianze arrivarono da altre parti, portando alla Key elementi favorevoli per il suo riconoscimento come cittadina inglese. La corte si pronunci\u00f2 quindi a favore della richiesta della Key, ma il complesso aziendale del defunto Mottram appell\u00f2 la decisione, asserendo che lo status di \"negro\" della madre dava ad Elizabeth la posizione di schiava.\nSempre con l'aiuto di Grinstead, Elizabeth port\u00f2 il caso all'Assemblea Generale della Virginia, che si occup\u00f2 di investigare sulla faccenda. L'assemblea rimand\u00f2 alla corte la decisione per istituire un nuovo processo, dove il verdetto fu identico in favore della libert\u00e0 di Elizabeth. La corte stabil\u00ec che la figlia di un inglese, pur con l'altro genitore nero, avrebbe acquisito la cittadinanza, e nella decisione influ\u00ec anche il fatto che la Key fosse una cristiana praticante, e come in casi analoghi i cristiani non avrebbero dovuto essere assoggettati come servitori a vita. La corte inoltre dispose che l'azienda di Mottram risarcisse la Key per gli anni eccedenti il periodo stabilito nella quale aveva prestato il suo servizio: tale risarcimento consistette in mais e vestiario.\nOttenuta la libert\u00e0, Elizabeth e Grinstead non poterono sposarsi per\u00f2 finch\u00e9 questi non avesse finito il suo periodo di servitore in debito presso l'azienda del defunto Mottram, nel 1656. Fu uno dei pochi matrimoni registrati nel XVII secolo tra un uomo inglese e una donna di origini africane. La coppia ebbe due figli, e Grinstead mor\u00ec nel 1661.\nConseguenze.\nIn seguito al caso di Elizabeth nel dicembre del 1662 la Virginia House of Burgesses var\u00f2 una legge che chiariva la controversia sulla cittadinanza dei bambini con un genitore africano. La legge stabil\u00ec che i bambini di donne negre avrebbero ereditato lo status della madre, libera o schiava, con il principio del \"partus sequitur ventrem\". La legge andava contro il principio della tradizione legale inglese, dove il bambino ereditava lo status del padre o della madre. Gli storici sono concordi nel ritenere la legge una misura economica avente lo scopo di garantire manodopera senza paga nella costruzione delle nuove colonie. Liber\u00f2 inoltre i padri bianchi di bambini con madre africana dal dovere di adempiere agli obblighi legali derivanti dal riconoscimento della prole. Alcuni padri presero in carico i figli di razza mista acquisendoli come capitale sociale, altri semplicemente non se ne occuparono.\nLe altre colonie inglesi, che a seguito della guerra d'indipendenza americana sarebbero diventate gli Stati Uniti d'America, si affrettarono a varare leggi simili, assicurandosi cos\u00ec la nascita di nuovi schiavi senza doverli acquistare in Africa. Negli anni le leggi che restringevano i diritti civili della popolazione afroamericana si fecero sempre pi\u00f9 pesanti, impedendo di fatto qualunque tentativo di emancipazione dallo status di schiavit\u00f9. La situazione cambi\u00f2 radicalmente solo nel 1865 a seguito della guerra di secessione americana e la ratifica del XIII emendamento della Costituzione degli Stati Uniti d'America, che poneva fine a oltre un secolo di schiavismo che aveva accresciuto la popolazione di neri in cattivit\u00e0 fino a 4 milioni di individui."}
{"id": "3821899", "revid": "831312", "url": "https://it.wikipedia.org/wiki?curid=3821899", "title": "Grand Prix de la ville de P\u00e9renchies", "text": "Il Grand Prix de la ville de P\u00e9renchies (it. \"Gran Premio della citt\u00e0 di P\u00e9renchies\") \u00e8 una corsa in linea maschile di ciclismo su strada, che si disputa a P\u00e9renchies, comune del dipartimento del Nord in Francia, ogni anno nel mese di luglio. Fa parte del circuito UCI Europe Tour, classe 1.2.\nAlbo d'oro.\n\"Aggiornato all'edizione 2019.\""}
{"id": "3821906", "revid": "1543377", "url": "https://it.wikipedia.org/wiki?curid=3821906", "title": "Generoso (brigantino)", "text": "Il Generoso \u00e8 stato un brigantino (e successivamente una corvetta) della Real Marina del Regno delle Due Sicilie, successivamente acquisita dalla Regia Marina.\nCaratteristiche.\nCostruito sugli stessi piani del quasi gemello \"Intrepido\", del quale costituiva una riproduzione con alcune migliorie, il \"Generoso\", armato a nave (alberi di trinchetto, maestra e mezzana a vele quadre), era sostanzialmente una piccola corvetta bench\u00e9 fosse impropriamente classificato come brigantino sia dalla Marina del regno delle Due Sicilie che da quella italiana (che ne mut\u00f2 la classificazione in corvetta solo poco prima della radiazione). Scafo in legno con carena ricoperta di rame, la nave aveva due ponti, con coperta priva d'ingombri.\nL'armamento del \"Generoso\" era costituito da diciotto carronate di medio calibro (30 libbre), in ferro ed a canna liscia, disposte in barbetta nove per lato \u2013 utilizzabili solo nel combattimento da breve distanza \u2013 e di due cannoni-obici Paixhans da 30 libbre anch'essi in ferro ed a canna liscia (in sostanza le due uniche armi della nave dotate di capacit\u00e0 offensiva). \nLa nave differiva leggermente dal similare \"Intrepido\" per alcune lievi differenze nelle dimensioni e per l'armamento velico, che sul'\"Intrepido\" era a brigantino a palo (trinchetto e maestra a vele quadre e mezzana a vele auriche). Bench\u00e9 quasi gemelle (ed infatti spesso trattate come un'unica classe), le due navi non composero mai, almeno in forma ufficiale, una vera e propria classe.\nStoria.\nImpostato nei cantieri di Castellammare di Stabia per la Marina del Regno delle Due Sicilie nel dicembre 1839, il \"Generoso\" venne varato nel settembre 1840 e completato nel 1842. \nDopo l'entrata in servizio, il brigantino ebbe come primo compito una campagna d'istruzione per gli Aspiranti Guardiamarina, facendo tappa a Gibilterra e Tangeri.\nIl 10 luglio 1843 il \"Generoso\", insieme alla pirofregata a ruote \"Ruggiero\" ed alla fregata a vela \"Urania\", giunse a Palermo di scorta alla corvetta \"Cristina\" che aveva a bordo i reali delle Due Sicilie. Il 7 luglio 1846 il brigantino, insieme ad altre dieci unit\u00e0 (pirofregate \"Ruggiero\", \"Roberto\", \"Ercole\", \"Archimede\", fregata a vela \"Regina Isabella\", brigantini \"Intrepido\", \"Zeffiro\", \"Valoroso\" e \"Principe Carlo\", avviso \"Delfino\"), salp\u00f2 da Napoli in formazione con la corvetta \"Cristina\", che aveva a bordo i sovrani delle Due Sicilie, il duca di Calabria, il conte di Trapani, le principesse Carolina Ferdinanda ed Amalia con il marito di quest'ultima Sebastiano, e quattro giorni pi\u00f9 tardi, alle sette del mattino, giunse a Messina.\nNegli anni seguenti la nave effettu\u00f2 attivit\u00e0 di secondaria importanza, senza eventi rilievo, venendo posta in disarmo nel 1848 per grandi lavori di raddobbo.\nNell'aprile 1851 il \"Generoso\", agli ordini del capitano di fregata Girolamo Vergara, venne inviato a Londra con a bordo l'equipaggio destinato ad armare la pirofregata a ruote \"Fulminante\", comprata dal Governo provvisorio siciliano costituitosi durante la ribellione del 1848-1849 e trasferita alle autorit\u00e0 del Regno delle Due Sicilie dopo una lunga vertenza giudiziaria. Il brigantino fece ritorno a Napoli in agosto.\nNel 1852 fu comandante della nave il capitano di fregata Amilcare Anguissola, mentre nel 1855 il brigantino effettu\u00f2 una nuova campagna d'istruzione in Mar Mediterraneo, con a bordo gli allievi del Collegio di Marina.\nLa nave non ebbe alcun ruolo durante le vicende della primavera-estate del 1860, che avrebbero portato alla caduta del Regno delle Due Sicilie ed all'unit\u00e0 d'Italia, e nel settembre 1860, quando Francesco II lasci\u00f2 Napoli per rifugiarsi a Gaeta, era allo \u00absverno\u00bb \u2013 in disarmo e con l'equipaggio a ranghi ridotti \u2013 e venne aggregata alla squadra sarda del viceammiraglio Carlo Pellion di Persano. \nTra la fine del 1860 e gli inizi del 1861 il \"Generoso\", con equipaggio ridotto ad un Pilota comandante ed una quarantina di sottufficiali e marinai, venne utilizzato per il trasporto di munizioni e materiali alle unit\u00e0 della squadra di Persano, impegnate nelle operazioni di assedio di Gaeta, che capitol\u00f2 il 13 febbraio 1861.\nL'11 marzo 1861 il brigantino venne inviato a setacciare il tratto di mare tra Capri e le Isole Eolie alla ricerca del vecchio piroscafo a ruote \"Ercole\", scomparso durante una violenta tempesta il 5 marzo 1861, durante la navigazione da Palermo (da dov'era partito all'una del pomeriggio del 4 marzo) a Napoli, con a bordo 60 passeggeri, tra cui il colonnello Ippolito Nievo, scrittore e vice intendente generale dell'esercito garibaldino, e 12 uomini di equipaggio, nonch\u00e9 232 tonnellate di merci. Le ricerche, durate quattro giorni, furono inutili: non venne ritrovato alcun sopravvissuto tra le 72 persone a bordo dell'\"Ercole\", n\u00e9 rottami della nave (anche se alcuni giornali pubblicarono la notizia del presunto ritrovamento di un naufrago in stato confusionale).\nIl 17 marzo 1861 il \"Generoso\" venne iscritto nel Quadro del Naviglio della neocostituita Regia Marina, classificato come brigantino di II rango. A seguito di Decreto Ministeriale del 14 giugno 1863 la nave, ormai in disarmo, venne riclassificata corvetta di III ordine, ma nel corso dello stesso anno l'unit\u00e0, rimasta in disarmo nel porto di Napoli, venne radiata. Il \"Generoso\" venne successivamente avviato alla demolizione."}
{"id": "3821916", "revid": "463126", "url": "https://it.wikipedia.org/wiki?curid=3821916", "title": "Ialuronano", "text": ""}
{"id": "3821917", "revid": "818832", "url": "https://it.wikipedia.org/wiki?curid=3821917", "title": "Generoso (corvetta)", "text": ""}
{"id": "3821924", "revid": "110157", "url": "https://it.wikipedia.org/wiki?curid=3821924", "title": "Argandite", "text": "L'argandite \u00e8 un minerale il cui nome deriva da \u00c9mile Argand, un geologo e mineralogista svizzero."}
{"id": "3821928", "revid": "228587", "url": "https://it.wikipedia.org/wiki?curid=3821928", "title": "Castel San Lorenzo (vino)", "text": "Il Castel San Lorenzo Barbera \u00e8 un vino DOC della provincia di Salerno che si presenta con le seguenti denominazioni:"}
{"id": "3821933", "revid": "406085", "url": "https://it.wikipedia.org/wiki?curid=3821933", "title": "Neurologa", "text": ""}
{"id": "3821936", "revid": "767487", "url": "https://it.wikipedia.org/wiki?curid=3821936", "title": "Roar Johansen (calciatore)", "text": ""}
{"id": "3821944", "revid": "110157", "url": "https://it.wikipedia.org/wiki?curid=3821944", "title": "Kjusjur", "text": "Kjusjur \u00e8 una cittadina della Russia siberiana nordorientale, situata nella Repubblica autonoma della Sacha-Jacuzia; appartiene amministrativamente all'\"ulus\" Bulunskij.\nSorge nella parte settentrionale della Repubblica jacuta, non lontano dalle coste artiche (mare di Laptev), lungo il basso corso del fiume Lena (sponda destra). \nLe basi economiche di Kjusjur e dei suoi dintorni sono la pesca e l'allevamento delle renne; la cittadina \u00e8 inoltre un porto fluviale sulla Lena.\nKjusjur venne fondata nel 1924."}
{"id": "3821947", "revid": "80339", "url": "https://it.wikipedia.org/wiki?curid=3821947", "title": "Kyusyur", "text": ""}
{"id": "3821950", "revid": "1442080", "url": "https://it.wikipedia.org/wiki?curid=3821950", "title": "Virginia Slims of Kansas 1987 - Singolare", "text": "Il singolare del torneo di tennis Virginia Slims of Kansas 1987, facente parte del Virginia Slims World Championship Series 1987, ha avuto come vincitrice Barbara Potter che ha battuto in finale Larisa Neiland 7\u20136, 7\u20136."}
{"id": "3821954", "revid": "1543377", "url": "https://it.wikipedia.org/wiki?curid=3821954", "title": "Chokkejnyj Klub Dinamo Minsk", "text": "La Dinamo Minsk (\"rus.\": \u0414\u0438\u043d\u0430\u0301\u043c\u043e-\u041c\u0438\u043d\u0441\u043a, \"biel.\": \u0414\u044b\u043d\u0430\u043c\u0430-\u041c\u0456\u043d\u0441\u043a) \u00e8 una squadra di hockey su ghiaccio con sede nella citt\u00e0 di Minsk, capitale della Bielorussia. Appartiene alla divisione Bobrov della Kontinental Hockey League (KHL). La Dinamo Minsk \u00e8 una delle sei formazioni della KHL con sede al di fuori della Russia. Fino al 2008 la squadra militava nella Extraliga, il massimo campionato bielorusso.\nNel corso della sua storia la Dinamo Minsk ha vinto un titolo bielorusso e la Coppa Spengler del 2009.\nStoria.\nIl club fu fondato nel 1976, e disput\u00f2 cinque stagioni nel massimo livello del campionato sovietico, arrivando alla 10\u00aa posizione finale nella stagione 1989-90. La Dinamo Minsk fu rinominata Tivali Minsk nel 1993, e dopo la caduta dell'Unione Sovietica vinse per quattro volte il titolo della Extraliga, nel 1993, 1994, 1995 e 2000. La Tivali cess\u00f2 di esistere nel 2000. La societ\u00e0 rinacque come Dinamo Minsk nel 2003, ed oltre ad un campionato conquist\u00f2 per due volte la Coppa di Bielorussia.\nIl 26 marzo 2008 la neonata Kontinental Hockey League conferm\u00f2 l'iscrizione della societ\u00e0 bielorussa all'interno della Divizion Bobrova. La Dinamo Minsk si trasfer\u00ec nella nuova Minsk Arena solo nel dicembre del 2009. Nonostante i numerosi cambi di allenatori la squadra concluse il primo campionato al terzultimo posto, 22\u00aa su 24 squadre.\nNella stagione successiva fu scelto come allenatore il canadese Glen Hanlon, gi\u00e0 in grado di guidare la nazionale bielorussa al sesto posto assoluto nei Mondiali 2006 svoltisi a Riga. La squadra cerc\u00f2 di rafforzarsi ingaggiando giocatori di livello mondiale come Ville Peltonen e Ossi V\u00e4\u00e4n\u00e4nen, insieme al portiere bielorusso Andrej Mezin. Nonostante ci\u00f2 la stagione 2009-2010 fu simile alla precedente, e in mancanza di risultati a stagione in corso Glen Hanlon fu esonerato. La Dinamo Minsk concluse il campionato in 17\u00aa posizione assoluta, esclusa dai play-off, tuttavia sotto la guida di Aljaksandr Andrye\u016dski la squadra fu in grado di conquistare alla sua prima partecipazione la Coppa Spengler del 2009.\nNella stagione 2010-2011 la Dinamo sotto la guida dell'allenatore ceco Marek S\u00fdkora riusc\u00ec ad ottenere l'accesso ai playoff. S\u00fdkora, ritenuto uno dei migliori allenatori della Kontinental Hockey League era riuscito in passato a portare in finale nel 2005 il Metallurg Magnitogorsk e a conquistare i playoff con la formazione esordiente dell'Avtomobilist nella stagione precedente. La Dinamo Minsk perse in Gara-7 il primo turno contro la Lokomotiv Jaroslavl', tuttavia fu premiata come squadra dall'affluenza di tifosi pi\u00f9 alta della lega.\nLa stagione 2011-12 della Dinamo Minsk sarebbe dovuta iniziare l'8 settembre in casa contro la Lokomotiv Jaroslavl'. Tuttavia il giorno precedente l'aereo che trasportava la Lokomotiv fu coinvolto in un incidente aereo, che uccise l'intera formazione. Quattro giorni pi\u00f9 tardi all'esterno della Minsk Arena fu tenuta una cerimonia in ricordo delle vittime dell'incidente. La Dinamo Minsk perse dopo soli quattro incontri il primo turno contro l'OHK Dinamo.\nAllenatori e dirigenti.\nDi seguito l'elenco di allenatori e general manager dall'anno della fondazione."}
{"id": "3821955", "revid": "263989", "url": "https://it.wikipedia.org/wiki?curid=3821955", "title": "HK Dinamo Minsk", "text": ""}
{"id": "3821957", "revid": "287204", "url": "https://it.wikipedia.org/wiki?curid=3821957", "title": "Virginia Slims of California 1987 - Singolare", "text": "Il singolare del torneo di tennis Virginia Slims of California 1987, facente parte del Virginia Slims World Championship Series 1987, ha avuto come vincitrice Zina Garrison che ha battuto in finale Sylvia Hanika 7\u20135, 4\u20136, 6\u20133."}
{"id": "3821959", "revid": "22210", "url": "https://it.wikipedia.org/wiki?curid=3821959", "title": "Vodafone IDEOS", "text": ""}
{"id": "3821960", "revid": "263989", "url": "https://it.wikipedia.org/wiki?curid=3821960", "title": "HC Dinamo Minsk", "text": ""}
{"id": "3821961", "revid": "1543377", "url": "https://it.wikipedia.org/wiki?curid=3821961", "title": "Spazio localmente convesso", "text": "In matematica, uno spazio localmente convesso \u00e8 uno spazio vettoriale topologico che generalizza il concetto di spazio normato.\nLa topologia localmente convessa su uno spazio vettoriale topologico (reale o complesso) \u00e8 una topologia formata da una base di insiemi convessi tale per cui le operazioni lineari sullo spazio sono continue. Non si tratta necessariamente di una topologia di Hausdorff.\nDa un punto di vista analitico uno spazio localmente convesso pu\u00f2 essere caratterizzato considerando uno spazio vettoriale topologico formula_1 nel quale \u00e8 definita una famiglia formula_2 di seminorme. Lo spazio formula_1 viene detto localmente convesso se:\nLa topologia naturale che caratterizza uno spazio localmente convesso \u00e8 dunque la topologia pi\u00f9 debole tale per cui le seminorme della famiglia sono funzioni continue, e continua \u00e8 l'operazione di addizione.\nDefinizione.\nSia formula_5 uno spazio vettoriale sul un campo formula_6, che pu\u00f2 essere formula_7 o formula_8. Si pu\u00f2 definire la nozione di spazio localmente convesso sia utilizzando insiemi convessi, sia mediate una famiglia di seminorme.\nInsiemi convessi.\nUn sottoinsieme formula_9 di formula_5 pu\u00f2 essere:\nUno spazio vettoriale topologico localmente convesso \u00e8 uno spazio vettoriale topologico che ammette una base di intorni dell'origine che sono di insiemi assorbenti assolutamente convessi.\nDal momento che la traslazione \u00e8 una mappa continua (per definizione di spazio vettoriale topologico), tutte le traslazioni sono omeomorfismi e dunque ogni base locale pu\u00f2 essere traslata nell'intorno di qualsiasi altro vettore diverso dall'origine.\nSeminorme.\nUno spazio localmente convesso \u00e8 uno spazio vettoriale formula_5 con una famiglia di seminorme formula_49 su formula_5. Lo spazio possiede una topologia naturale, la topologia iniziale generata dalla famiglia (numerabile) di seminorme. Si tratta cio\u00e8 della topologia pi\u00f9 grezza tale per cui tutte le funzioni:\nsono continue. Una base di intorni per formula_5 si ottiene definendo per ogni sottoinsieme finito formula_53 di formula_54 e per ogni formula_55:\nSi nota che:\nRelativamente alla definizione \"insiemistica\", lo spazio vettoriale topologico risultante \u00e8 localmente convesso in quanto ogni formula_58 \u00e8 assolutamente convesso e assorbente.\nEquivalenza delle definizioni.\nPer un insieme assorbente formula_9 tale che se formula_17 allora formula_46 per formula_62, si definisce il funzionale di Minkowski come:\nDa tale definizione segue che formula_64 \u00e8 una seminorma se formula_9 \u00e8 bilanciato e convesso. Viceversa, data una famiglia di seminorme, gli insiemi:\nformano una base di insiemi assorbenti e bilanciati.\nOperatori lineari continui.\nUtilizzando le seminorme \u00e8 possibile definire una condizione necessaria e sufficiente per la continuit\u00e0 delle mappe definite tra spazi localmente convessi, gli operatori lineari continui.\nDati due spazi localmente convessi formula_5 e formula_90 in cui sono definite rispettivamente due famiglie di seminorme formula_91 e formula_92, una mappa lineare formula_93 \u00e8 continua se a soltanto se per ogni formula_94 esistono formula_95 ed esiste formula_96 tali che per tutti i vettori formula_97 si verifica:\nIn altri termini, ogni seminorma dell'immagine della funzione \u00e8 limitata superiormente da una qualche somma finita di seminorme nel dominio della funzione."}
{"id": "3821962", "revid": "122246", "url": "https://it.wikipedia.org/wiki?curid=3821962", "title": "Coppa d'Algeria (pallavolo femminile)", "text": "La Coppa d'Algeria \u00e8 un torneo per club dell'Algeria ed \u00e8 posto sotto l'egida della Federazione pallavolistica dell'Algeria.\nLa prima edizione del torneo si \u00e8 giocata nell'annata 1964-65 e le squadre che hanno riportato il maggior numero di successi sono il Groupement Sportif des P\u00e9troliers d'Alger, il Nasr Athletique d'Hussein Dey e l'Association Sportive de la Wilaya B\u00e9ja\u00efa."}
{"id": "3821965", "revid": "1442080", "url": "https://it.wikipedia.org/wiki?curid=3821965", "title": "Virginia Slims of Oklahoma 1987 - Singolare", "text": "Il singolare del torneo di tennis Virginia Slims of Oklahoma 1987, facente parte del Virginia Slims World Championship Series 1987, ha avuto come vincitrice Elizabeth Smylie che ha battuto in finale Lori McNeil 4-6, 6-3, 7-5."}
{"id": "3821968", "revid": "1442080", "url": "https://it.wikipedia.org/wiki?curid=3821968", "title": "Virginia Slims of Dallas 1987 - Singolare", "text": "Il singolare del torneo di tennis Virginia Slims of Dallas 1987, facente parte del Virginia Slims World Championship Series 1987, ha avuto come vincitrice Chris Evert che ha battuto in finale Pam Shriver 6\u20131, 6\u20133."}
{"id": "3821969", "revid": "1442080", "url": "https://it.wikipedia.org/wiki?curid=3821969", "title": "Virginia Slims of Washington 1987 - Singolare", "text": "Il singolare del torneo di tennis Virginia Slims of Washington 1987, facente parte del Virginia Slims World Championship Series 1987, ha avuto come vincitrice Hana Mandl\u00edkov\u00e1 che ha battuto in finale Barbara Potter 6-4, 6-2."}
{"id": "3821976", "revid": "1442080", "url": "https://it.wikipedia.org/wiki?curid=3821976", "title": "US Indoors 1987 - Singolare", "text": "Il singolare del torneo di tennis US Indoors 1987, facente parte del Virginia Slims World Championship Series 1987, ha avuto come vincitrice Helena Sukov\u00e1 che ha battuto in finale Lori McNeil 6\u20130, 6\u20133."}
{"id": "3821977", "revid": "1543377", "url": "https://it.wikipedia.org/wiki?curid=3821977", "title": "Marjorie Merriweather Post", "text": "Era figlia di C. W. Post ed Ella Letitia Merriweather.\nAll'et\u00e0 di 27 anni, quando suo padre mor\u00ec, divenne proprietaria della Postum Cereal Company, fondata nel 1895 ed in rapida crescita.\nSuccessivamente \u00e8 stata la donna pi\u00f9 ricca in America, quando la sua fortuna raggiunse i 250 milioni di dollari circa.\nCollezione d'arte russa.\nNel 1935 Post spos\u00f2 il suo terzo marito, Joseph E. Davies, un avvocato di Washington, dal quale divorzi\u00f2 nel 1955.\nTra il 1937 ed il 1938 la coppia visse in Unione Sovietica, dove egli fu il secondo ambasciatore statunitense.\nDurante questo periodo i due, entrambi collezionisti d'arte, acquistarono molte preziose opere d'arte russe dalle autorit\u00e0 sovietiche.\nNel corso degli anni trenta il governo sovietico guidato da Joseph Stalin, che aveva bisogno di moneta forte per finanziare i programmi di industrializzazione ed armamento militare, vendette tesori artistici e oggetti di valore sequestrati alla famiglia Romanov e ad altri cittadini dopo la Rivoluzione russa.\nFurono sollevate critiche poich\u00e9 questi oggetti erano stati espropriati, tuttavia le transazioni di Post e Davies furono riconosciute dalle autorit\u00e0 governative.\nN\u00e9 lei stessa n\u00e9 il marito erano coinvolti con l'originale sequestro degli oggetti.\nMolte opere d'arte provenienti dalla Galleria Tret'jakov e da altre collezioni furono donate o offerte a prezzi nominali a Post e Davies.\nLui fu anche sospettato di aver acquistato a prezzi vantaggiosi, dalle autorit\u00e0 sovietiche, opere d'arte espropriate a cittadini sovietici ben dopo la Rivoluzione russa, comprese vittime del terrore stalinista.\nMolti degli oggetti possono essere ammirati all'Hillwood Estate, Museum &amp; Gardens, a Washington, D.C., la ex tenuta della Post che, alla sua morte, \u00e8 divenuta un museo privato dove \u00e8 in mostra la sua collezione d'arte francese e russa, in particolare le opere di Faberg\u00e9, porcellane di S\u00e8vres, mobili francesi, arazzi e dipinti."}
{"id": "3821980", "revid": "287204", "url": "https://it.wikipedia.org/wiki?curid=3821980", "title": "Japan Open Tennis Championships 1987 - Singolare femminile", "text": "Il singolare femminile del torneo di tennis Japan Open Tennis Championships 1987, facente parte del Virginia Slims World Championship Series 1987, ha avuto come vincitrice Katerina Maleeva che ha battuto in finale Barbara Gerken 6-2, 6-3."}
{"id": "3821981", "revid": "1442080", "url": "https://it.wikipedia.org/wiki?curid=3821981", "title": "Aldo Cigheri", "text": " \nHa svolto un ruolo di fondamentale importanza nel panorama artistico XX secolo soprattutto nel campo dell'illustrazione pubblicitaria.\nHa lasciato un'importante eredit\u00e0 artistica in illustrazioni pubblicitarie, suoi sono infatti i disegni di alcune delle pi\u00f9 rilevanti campagne promozionali dedicate al turismo del Novecento, e in dipinti ad acquerello.\nNella sala consiliare del Comune di Carmignano, che gli \u00e8 intitolata, si trova una mostra permanente con una trentina di sue opere che permettono di ripercorre alcune tappe fondamentali della storia d'Italia, dagli anni '30 - '40 agli anni '80."}
{"id": "3821982", "revid": "155634", "url": "https://it.wikipedia.org/wiki?curid=3821982", "title": "Futbol'nyj Klub Tekstil'\u0161\u010dik Kamy\u0161in", "text": "Il Futbol'nyj Klub Tekstil'\u0161\u010dik Kamy\u0161in (, traslitterazione anglosassone: Tekstilshchik Kamyshin) era una societ\u00e0 calcistica russa con sede nella citt\u00e0 di Kamy\u0161in. Ha avuto il suo periodo di massimo splendore negli anni '90 del XX secolo quando ha militato Prem'er-Liga, il massimo campionato calcistico russo, per 5 stagioni, arrivando a disputare la Coppa UEFA 1994-1995.\nStoria.\nIl Tekstilshchik \u00e8 stato promosso nella prima divisione sovietica al termine della stagione 1990. essendosi classificatosi 11\u00ba nel 1991, acquis\u00ec il diritto ad entrare nella Vys\u0161aja Liga russa formatosi dopo la dissoluzione dell'URSS. Nel 1993 Tekstilshchik arriv\u00f2 quarto in campionato, ottenendo il miglior risultato nella storia del club. Dal 1996 al 1998 il club ha subito tre retrocessioni consecutive (17\u00ba in Vys\u0161aja Liga 1996, 19\u00ba in Pervaja liga 1997, escluso dalla Seconda Divisione nel 1998).\nIl Tekstilshchik ha quindi giocato nelle serie minori fino al 2002, quando ottenne nuovamente la promozione in seconda divisione. Nel 2005 si sono classificati ultimi nel girone, ma sono stati salvati dalla retrocessione per allargamento della divisione. Tuttavia l'anno seguente giunse 17\u00ba, retrocedendo nelle leghe amatoriali nel 2006, ma fu riammesso per l'esclusione del DagDiesel Kapsiysk e il fallimento dell'Angust Nazran.\nIl 20 maggio 2009 il club fu sciolto per decisione del sindaco di Kamy\u0161in."}
{"id": "3821985", "revid": "287204", "url": "https://it.wikipedia.org/wiki?curid=3821985", "title": "Brisbane International 2012", "text": "Il Brisbane International 2012 \u00e8 stato un torneo professionistico di tennis giocato all'aperto sul cemento. \u00c8 stata la 4\u00aa edizione dell'evento conosciuto come Brisbane International. Il torneo faceva parte dell'ATP World Tour 250 series nell'ambito dell'ATP World Tour 2012 per gli uomini, e per le donne \u00e8 stato alzato di livello alla categoria dei Premier del WTA Tour 2012. Sia il torneo maschile che quello femminile si sono svolti nell'impianto Tennyson Tennis Centre di Brisbane, nella regione del Queensland in Australia, dal 1\u00b0 all'8 gennaio 2012.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono passate dalle qualificazioni:\nCampioni.\nSingolare maschile.\n Andy Murray ha battuto in finale Aleksandr Dolgopolov per 6-1, 6-3.\nSingolare femminile.\n Kaia Kanepi ha battuto in finale Daniela Hantuchov\u00e1 per 6-2, 6-1.\nDoppio maschile.\n Maks Mirny / Daniel Nestor hanno battuto in finale J\u00fcrgen Melzer / Philipp Petzschner per 6\u20131, 6\u20132.\nDoppio femminile.\n Nuria Llagostera Vives / Arantxa Parra Santonja hanno battuto in finale Raquel Kops-Jones / Abigail Spears per 7-62, 7-62."}
{"id": "3821986", "revid": "287204", "url": "https://it.wikipedia.org/wiki?curid=3821986", "title": "Taiwan Open 1987 - Singolare", "text": "Il singolare del torneo di tennis Taiwan Open 1987, facente parte del Virginia Slims World Championship Series 1987, ha avuto come vincitrice Anne Minter che ha battuto in finale Claudia Porwik 6\u20134, 6\u20131."}
{"id": "3821992", "revid": "599013", "url": "https://it.wikipedia.org/wiki?curid=3821992", "title": "Nissan Motors Football Club 1991-1992", "text": "Questa voce raccoglie le informazioni riguardanti il Nissan Motors Football Club nelle competizioni ufficiali della stagione 1991-1992.\nStagione.\nAssunto Hidehiko Shimizu alla guida tecnica, il Nissan Motors cominci\u00f2 la stagione perdendo la possibilit\u00e0 di raggiungere la quarta finale consecutiva in coppa di Lega, ma riusc\u00ec nell'obiettivo in Coppa dell'Imperatore. A differenza della stagione precedente, la squadra torn\u00f2 alla vittoria sconfiggendo uno Yomiuri incapace di segnare durante la sequenza dei tiri di rigore. Al termine della stagione il Nissan Motors vinse il suo primo trofeo continentale prevalendo nettamente nella finale della Coppa delle Coppe dell'AFC contro i sauditi dell'Al Nassr e concluse l'ultima edizione della Japan Soccer League al secondo posto, notevolmente distanti dai campioni dello Yomiuri.\nMaglie e sponsor.\nLe magliette, prodotte dall'Adidas, recano sulla parte anteriore una scritta Nissan e il numero del giocatore color oro."}
{"id": "3821996", "revid": "287204", "url": "https://it.wikipedia.org/wiki?curid=3821996", "title": "Virginia Slims of Houston 1987 - Singolare", "text": "Il singolare del torneo di tennis Virginia Slims of Houston 1987, facente parte del Virginia Slims World Championship Series 1987, ha avuto come vincitrice Chris Evert che ha battuto in finale Martina Navr\u00e1tilov\u00e1 3\u20136, 6\u20131, 7\u20136."}
{"id": "3822002", "revid": "287204", "url": "https://it.wikipedia.org/wiki?curid=3822002", "title": "Eckerd Tennis Open 1987 - Singolare", "text": "Il singolare del torneo di tennis Eckerd Tennis Open 1987, facente parte del Virginia Slims World Championship Series 1987, ha avuto come vincitrice Chris Evert che ha battuto in finale Kate Gompert 6\u20133, 6\u20132."}
{"id": "3822008", "revid": "287204", "url": "https://it.wikipedia.org/wiki?curid=3822008", "title": "Singapore Open 1987 - Singolare", "text": "Il singolare del torneo di tennis Singapore Open 1987, facente parte del Virginia Slims World Championship Series 1987, ha avuto come vincitrice Anne Minter che ha battuto in finale Barbara Gerken 6\u20134, 6\u20131."}
{"id": "3822009", "revid": "76963", "url": "https://it.wikipedia.org/wiki?curid=3822009", "title": "Sierra McCormick", "text": "Carriera.\nSi trasfer\u00ec a Los Angeles in giovane et\u00e0. Apparve per la prima volta in televisione in uno Game show statunitense \"Are you Smarter than a 5th Grader?\", dopo apparve in un episodio di Til Death e fu anche ospite della serie televisiva \"Hannah Montana\" nel 2008. Dopo \u00e8 stata anche co-protagonista di \"Una tata per Natale\". Divenuta famosa con un film TV del 2009 Jack and Janet Save the Planet interpretando la protagonista da l\u00ec la sua carriera \u00e8 sempre pi\u00f9 in salita avendo ruoli pi\u00f9 importanti.\nNel 2011 fu scelta per il ruolo di Olive Doyle nella serie televisiva \"A.N.T. Farm - Accademia Nuovi Talenti\" dopo solo un provino dove continuava a parlare di tigri, Dan Signer afferm\u00f2: \"\u00abCome ho sentito il suo continuo parlare di tigri ho pensato \"questo \u00e8 proprio il modo di comportarsi di Olive\"\u00bb\". Cos\u00ec Sierra \u00e8 diventata una stella della serie televisiva A.N.T. Farm in compagnia di China Anne McClain e Jake Short. Nel 2011 ha partecipato ai Disney's Friends for Change Games.\nDoppiatrici italiane.\nNelle versioni in italiano delle opere in cui ha recitato, Sierra McCormick \u00e8 stata doppiata da:"}
{"id": "3822012", "revid": "287204", "url": "https://it.wikipedia.org/wiki?curid=3822012", "title": "Internationaux de Strasbourg 1987 - Singolare", "text": "Il singolare del torneo di tennis Internationaux de Strasbourg 1987, facente parte del Virginia Slims World Championship Series 1987, ha avuto come vincitrice Carling Bassett che ha battuto in finale Sandra Cecchini 6-3, 6-4."}
{"id": "3822015", "revid": "1318658", "url": "https://it.wikipedia.org/wiki?curid=3822015", "title": "Th\u00e9\u00e2tre des Bouffes-Parisiens", "text": "Il Th\u00e9\u00e2tre des Bouffes-Parisiens \u00e8 un teatro parigino fondato nel 1855 dal compositore Jacques Offenbach per l'esecuzione di brani di op\u00e9ra bouffe e di operetta.\nIl teatro attuale si trova nel II \"arrondissement\" a 4 \"rue Monsigny\" con un ingresso sul retro a 65 \"Passage Choiseul\". Nel XIX secolo il teatro fu per tale motivo spesso definito come \"Salle Choiseul\".\nCon il declino della popolarit\u00e0 dell'operetta dopo il 1870, il teatro ampli\u00f2 il suo repertorio per includere commedie."}
{"id": "3822018", "revid": "1444886", "url": "https://it.wikipedia.org/wiki?curid=3822018", "title": "Reattore nucleare ad acqua pesante generatore di vapore", "text": "Il reattore nucleare ad acqua pesante generatore di vapore (in inglese \"Steam Generating Heavy-Water Reactor\" \u2013 SGHWR) era un tipo di reattore nucleare a fissione, sviluppato dai britannici, che utilizzava l'acqua pesante come moderatore e l'acqua leggera come fluido refrigerante.\nStoria.\nSolo un singolo reattore SGHWR \u00e8 stato costruito, il piccolo reattore prototipo da 100MW a Winfrith, spesso noto semplicemente come \"Winfrith Reactor\". Esso era di propriet\u00e0 della United Kingdom Atomic Energy Authority (UKAEA), fu collegato alla rete nel 1967 e cess\u00f2 l'attivit\u00e0 nel 1990 dopo 23 anni di operativit\u00e0. Il decommissionamento viene effettuato da \"Research Sites Restoration Limited\", poi confluita in \"Magnox Ltd\", per conto della Nuclear Decommissioning Authority (NDA).\nAll'inizio degli anni 1970, tipo SGHWR era stato scelto dal'Australia per 1 reattore a Jervis Bay (poi annullato nel 1971) e dal Regno Unito per 4 reattori a Sizewell B e 2 a Torness (poi fu scelto nel 1978 il tipo AGR).\nTecnologia.\nEsso \u00e8 simile al reattore canadese CANDU (del tipo PHWR), in quanto utilizza un reattore a bassa pressione contenente condotte ad alta pressione per il refrigerante, il che riduce i costi di costruzione e la complessit\u00e0. SGHWR era un reattore nucleare ad acqua pesante, che utilizzava l'acqua ordinaria (leggera) come refrigerante, contrariamente ai precedenti progetti britannici che usavano i moderatori di grafite, il che portava a dimensioni del reattore molto grandi. A differenza di CANDU, il SGHWR utilizza un combustibile di uranio leggermente arricchito, che consente una maggiore combustione e cicli di carburante pi\u00f9 economici. Il moderno design del reattore CANDU ACR-1000 utilizza un concetto simile, cos\u00ec come il CIRENE italiano, ospitato presso la centrale nucleare di Latina.\nIl nucleo del reattore di Winfrith era costituito da 104 tubi a pressione in lega di zirconio, che passavano attraverso tubi verticali di alluminio in un serbatoio (calandria) di acqua pesante. Gli elementi di combustibile nucleare nei tubi di pressione erano costituiti da fasci di barre di granuli di ossido di uranio (UO2) contenuti in lega di zirconio (arricchito tra il 2% e il 3,1%). L'acqua leggera era pompata sopra gli elementi di combustibile e bollita nel nucleo. Il vapore risultante era trasferito direttamente alla turbina. La condensa era restituita al reattore per essere miscelata con l'acqua in ricircolazione.\nUna tecnologia simile al SGHWR \u00e8 l'\"Heavy-water moderated, boiling light-water cooled reactor \u2013 HWLWR\", cio\u00e8 il \"reattore moderato ad acqua pesante e refrigerato ad acqua leggera\"; solo due reattori questo tipo sono stati realizzati (Gentilly-1 e Fugen ATR), mentre un terzo \u00e8 stato accantonato (Cirene).\nAltri reattori simili al SGHWR sono:"}
{"id": "3822019", "revid": "1652635", "url": "https://it.wikipedia.org/wiki?curid=3822019", "title": "Analista programmatore", "text": "La figura dell'analista programmatore \u00e8 quella che, nel processo di creazione o di modifica di un software, si occupa della prima fase detta appunto \"analisi\". Si tratta dunque di una qualifica pi\u00f9 avanzata del semplice programmatore.\nIn particolare, un analista si preoccupa di analizzare il dominio applicativo e le specifiche dei requisiti per poi produrre i documenti di analisi, utilizzati nelle fasi successive di progettazione e sviluppo del software.\nIn molti casi con il termine \"analista programmatore\" ci si riferisce a persone che tuttavia si occupano anche delle fasi successive di progettazione (analisi tecnica) e di sviluppo in uno specifico linguaggio di programmazione secondo una certa architettura software."}
{"id": "3822020", "revid": "21880", "url": "https://it.wikipedia.org/wiki?curid=3822020", "title": "Encephalartos kanga", "text": ""}
{"id": "3822024", "revid": "123973904", "url": "https://it.wikipedia.org/wiki?curid=3822024", "title": "Giulio Cesare (transatlantico 1949)", "text": "La motonave Giulio Cesare \u00e8 stata il primo transatlantico costruito con caratteristiche tecniche moderne in Italia dopo la seconda guerra mondiale. Successivamente \u00e8 stata prodotta la nave gemella \"Augustus\", realizzata, sempre per conto dei Cantieri Riuniti dell'Adriatico, nel Cantiere San Marco di Trieste.\nCaratteristiche tecniche.\nStruttura.\nLa linea della nave fu uno stacco netto col passato per via dei moderni stilemi adottati. La nave segn\u00f2 un punto di partenza per lo stile che poi influenz\u00f2 la progettazione dei transatlantici italiani costruiti negli anni successivi.\nCaratteristiche peculiari erano lo specchio di poppa tondeggiante, simile a quello degli incrociatori, una prua affilata detta \"a tagliamare\", sovrastrutture dei ponti digradanti gradualmente verso poppa ed un fumaiolo con linea aerodinamica; era presente un unico albero sagomato. Lo stile della nave la faceva assomigliare ad uno yacht e rendeva il profilo sottile, rendendo la figura nell'insieme leggera rispetto alle effettive dimensioni.\nLa struttura dello scafo, del tipo a \"struttura completa\", era suddiviso in dodici compartimenti stagni che, secondo la normativa della Convenzione di Londra del 1948, doveva garantire la galleggiabilit\u00e0 della nave anche nel caso fossero stati allagati due compartimenti attigui. Le sovrastrutture consistevano in dieci ponti, con quattro parzialmente di sovrastruttura e quattro adiacenti.\nPropulsione.\nCome per la gemella \"Augustus\", la \"Giulio Cesare\" montava due motori Diesel della Fiat Grandi Motori di Torino, che all'epoca erano i pi\u00f9 potenti disponibili. Essi erano stati costruiti nel 1939 per essere montati sul vecchio transatlantico \"Augustus\" del 1926, il quale doveva essere trasformato nella portaerei \"Sparviero\", e sul transatlantico \"Roma\", il quale sarebbe stato trasformato nella portaerei \"Aquila\". A causa degli eventi bellici il progetto venne accantonato ed i motori rimasero inutilizzati per undici anni.\nDurante le prime prove in mare, la Giulio Cesare raggiunse la velocit\u00e0 di 23,2 nodi.\nStrumentazione.\nIl transatlantico beneficiava di tutti gli strumenti per la navigazione pi\u00f9 moderni dell'epoca come la girobussola, il radar, il pilota automatico ed altri.\nLocali per i passeggeri.\nLa nave era suddivisa in tre Classi per un totale di 1102 passeggeri.\nGli interni erano analoghi a quelli di un grande albergo di lusso, in quanto i passeggeri usufruivano di aria condizionata in tutti gli ambienti, saloni e passeggiate ampi e luminosi, tre piscine e zone all'aperto dedicate all'intrattenimento.\nL'arredamento, elegante e funzionale, era in linea con il buon gusto ed il design italiano di quegli anni.\nRimodernamenti.\nNel 1957 la nave benefici\u00f2 di un rimodernamento per ampliare la capienza per i passeggeri ed i relativi locali. Tali lavori vennero eseguiti per consentire alla \"Giulio Cesare\" di sostituire parzialmente l\"'Andrea Doria\" affondata nel 1956. Venne incrementata la stazza lorda, ora pari a 27.078 tonnellate, ed il numero dei passeggeri trasportati, che aumentava a 1185 (178 in prima classe, 288 in cabine e 719 in classe turistica).\nNel 1964 vennero completamente rinnovate le sistemazioni dei passeggeri, modificando il numero di passeggeri trasportati in 1073 (215 in prima classe e 858 in classe turistica). Inoltre il salone delle feste di prima classe venne trasformato in cinema teatro. Contemporaneamente in classe turistica venne allestita una sala giochi per bambini. La nave rimase fuori servizio per tre mesi.\nIncidente e guasti.\nIl 9 marzo 1965, a Montevideo, a causa del forte vento, la \"Giulio Cesare\" strisci\u00f2 con una fiancata contro la motonave greca Samarettis.\nNel dicembre 1972, durante la navigazione atlantica con destinazione Buenos Aires, si verific\u00f2 un guasto all'apparato motore: lo stesso venne parzialmente riparato in navigazione e successivamente a Buenos Aires.\nDisarmo e demolizione.\nNel 1973 \"la Giulio Cesare\" venne disarmata; il 20 aprile dello stesso anno venne venduta alla societ\u00e0 Terrestre Marittima di La Spezia per essere demolita; la nave part\u00ec da Napoli il 7 maggio per arrivare a Spezia l'11 maggio, al traino del rimorchiatore Ariel.\nLa demolizione inizi\u00f2 il 1\u00ba agosto 1974."}
{"id": "3822031", "revid": "112127624", "url": "https://it.wikipedia.org/wiki?curid=3822031", "title": "Omloop van de Vlaamse Scheldeboorden", "text": "La Omloop van de Vlaamse Scheldeboorden (it. \"Circuito dei confini fiamminghi della Schelda\") era una corsa in linea maschile di ciclismo su strada che si svolgeva annualmente, nel mese di settembre, a Kruibeke, nella Provincia delle Fiandre Orientali in Belgio. Dal 2005 al 2008 fece parte del calendario dell'UCI Europe Tour, come evento di classe 1.1.\nAlbo d'oro.\n\"Aggiornato all'edizione 2008.\""}
{"id": "3822034", "revid": "1543377", "url": "https://it.wikipedia.org/wiki?curid=3822034", "title": "Brisbane International 2012 - Qualificazioni singolare femminile", "text": "Le qualificazioni del singolare femminile del Brisbane International 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3822036", "revid": "486946", "url": "https://it.wikipedia.org/wiki?curid=3822036", "title": "HBWR", "text": ""}
{"id": "3822041", "revid": "287204", "url": "https://it.wikipedia.org/wiki?curid=3822041", "title": "Anastasios Lagos", "text": "Statistiche.\nPresenze e reti nei club.\n\"Statistiche aggiornate al 27 settembre 2015.\""}
{"id": "3822044", "revid": "123907720", "url": "https://it.wikipedia.org/wiki?curid=3822044", "title": "Sophie Tamiko Oda", "text": "\u00c8 nota per aver preso parte alla serie televisiva Disney \"Zack e Cody al Grand Hotel\".\n\u00c8 anche apparsa in molti film tra cui: \"Zack e Cody sul ponte di comando.\""}
{"id": "3822047", "revid": "300067", "url": "https://it.wikipedia.org/wiki?curid=3822047", "title": "East Japan JR Furukawa Football Club 1991-1992", "text": "Questa voce raccoglie le informazioni riguardanti il East Japan JR Furukawa Football Club nelle competizioni ufficiali della stagione 1991-1992.\nStagione.\nRinominatasi \"East Japan JR-Furukawa\" in seguito all'unione con il circolo sportivo della Japan Railways Group, la squadra conferm\u00f2 in sostanza le prestazioni della stagione precedente concludendo a met\u00e0 della classifica nell'ultima edizione della Japan Soccer League e arrivando ai quarti di finale della Coppa dell'Imperatore.\nMaglie e sponsor.\nLe maglie, prodotte dalla Asics, recano sulla parte anteriore la scritta JR East-Furukawa."}
{"id": "3822048", "revid": "647919", "url": "https://it.wikipedia.org/wiki?curid=3822048", "title": "Marianna Ostrowska", "text": ""}
{"id": "3822051", "revid": "682087", "url": "https://it.wikipedia.org/wiki?curid=3822051", "title": "Acrocefalosindattilia ereditaria", "text": ""}
{"id": "3822053", "revid": "461603", "url": "https://it.wikipedia.org/wiki?curid=3822053", "title": "Tasos Lagos", "text": ""}
{"id": "3822055", "revid": "840552", "url": "https://it.wikipedia.org/wiki?curid=3822055", "title": "The Very Best of Geordie - The Original Versions", "text": "The Very Best of Geordie - The Original Versions \u00e8 un album raccolta in CD dei Geordie, il primo gruppo di Brian Johnson, prima che diventasse il cantante degli AC/DC.\nIl CD \u00e8 stato pubblicato nel 2009 dalla casa discografica Spectre Records / Universal."}
{"id": "3822056", "revid": "461603", "url": "https://it.wikipedia.org/wiki?curid=3822056", "title": "Tassos Lagos", "text": ""}
{"id": "3822060", "revid": "62004", "url": "https://it.wikipedia.org/wiki?curid=3822060", "title": "Ruota d'Oro", "text": "La Ruota d'Oro - Gran Premio Festa del Perdono \u00e8 una corsa in linea maschile di ciclismo su strada che si svolge ogni anno a Terranuova Bracciolini, in Italia. Dal 2005 fa parte del circuito UCI Europe Tour, come gara di classe 1.2 fino al 2012 e come gara 1.2U, aperta quindi ai soli Under-23, a partire dal 2013.\nRiprende una vecchia corsa a tappe per professionisti disputata tra il 1978 e il 1990.\nAlbo d'oro.\n\"Aggiornato all'edizione 2021.\""}
{"id": "3822064", "revid": "458786", "url": "https://it.wikipedia.org/wiki?curid=3822064", "title": "Valentin Nikolaev", "text": ""}
{"id": "3822075", "revid": "1983214", "url": "https://it.wikipedia.org/wiki?curid=3822075", "title": "Cilento (vino)", "text": "Il Cilento \u00e8 un vino DOC della provincia di Salerno che si presenta con le seguenti denominazioni:"}
{"id": "3822088", "revid": "247222", "url": "https://it.wikipedia.org/wiki?curid=3822088", "title": "Massimo De Martis", "text": ""}
{"id": "3822092", "revid": "610351", "url": "https://it.wikipedia.org/wiki?curid=3822092", "title": "Miss USA 2004", "text": "Miss USA 2004 \u00e8 la cinquantatreesima edizione del concorso di bellezza Miss USA, e si \u00e8 svolto presso il Kodak Theatre di Los Angeles, California il 12 aprile 2004. Vincitrice del concorso alla fine dell'evento \u00e8 risultata Shandi Finnessey del Missouri"}
{"id": "3822095", "revid": "110157", "url": "https://it.wikipedia.org/wiki?curid=3822095", "title": "Singoli al numero uno nella Billboard Hot 100 nel 2012", "text": "La Billboard Hot 100 \u00e8 una classifica dei singoli pi\u00f9 venduti negli Stati Uniti d'America redatta dal magazine \"Billboard\" e stilata sulla base dei dati di vendita calcolati non solo sugli album venduti \"fisicamente\", ma anche sulle vendite digitali e sui passaggi in radio."}
{"id": "3822100", "revid": "716642", "url": "https://it.wikipedia.org/wiki?curid=3822100", "title": "Ajman Club", "text": "L'Ajman Club (in arabo:\u0646\u0627\u062f\u064a \u0639\u062c\u0645\u0627\u0646) \u00e8 una squadra di calcio con base ad Ajman negli Emirati Arabi Uniti. La squadra nella stagione 2010-2011 ha vinto la UAE Second Division riuscendo cos\u00ec ad ottenere la promozione nella UAE Arabian Gulf League.\nLa squadra gioca le sue partite casalinghe all'Ajman Stadium che pu\u00f2 ospitare fino a 10.000 spettatori.\nStoria.\nLa squadra ha militato per molte stagioni nella UAE Arabian Gulf League senza mai riuscendo a vincerla,ma restando per molti anni i vertici del calcio Emiratino, poi nella stagione 2009-2010 la squadra \u00e8 stata retrocessa nella UAE Second Division,ma subito dopo una sola stagione passata nella UAE Second Division la squadra \u00e8 stata nuovamente promossa nella UAE Arabian Gulf League.\nTra i successi della squadra c'\u00e8 anche una Coppa del Presidente vinta nella stagione 1983-1984 e una UAE Federation Cup vinta nella stagione 2010-2011.\nNel 2013 si aggiudica la sua prima edizione della Etisalat Emirates Cup grazie alla vittoria per 2-1 contro l'Al Jazira."}
{"id": "3822101", "revid": "547992", "url": "https://it.wikipedia.org/wiki?curid=3822101", "title": "Giorgi Chanturia", "text": "In patria \u00e8 stato soprannominato il \"Leo Messi georgiano\".\nCarriera.\nClub.\nL'esordio, il prestito al Barcellona e poi Vitesse.\nLa sua carriera da calciatore inizia quando nel 2004 viene acquistato dal Saburtalo per militare nelle giovanili del club. Grazie alle sue qualit\u00e0 calcistiche, viene notato dal Barcellona che decide di accaparrarsi il giocatore in prestito per un anno inserendolo nella selezione Juvenil B. In quell'anno disputa una grande stagione realizzando 11 gol ma, ci\u00f2 nonostante, il club \"blaugrana\" non riesce a portare a termine il passaggio definitivo. Nel 2011 ritorna nel club di appartenenza e, dopo una sola stagione, decide di accettare il trasferimento al Vitesse del presidente Merab Zjordania, suo connazionale.\nAd aprile 2011, dopo il compimento dei 18 anni, firma il suo primo contratto da calciatore professionista e compie il suo debutto ufficiale nel match dell'Eredivisie contro l'ADO Den Haag. Nella partita successiva segna la sua prima rete contro il VVV-Venlo, finita con il risultato di 4 a 0 a favore delle \"aquile giallonere\". Il 19 febbraio 2014 passa al CFR Cluj. Il 12 giugno 2014 il Cluj comunica il passaggio di Chanturia all'Hellas Verona per una cifra di circa 1 milione di euro, che lo lascia in prestito alla squadra romena. Nel luglio 2015, a causa delle difficolt\u00e0 economiche del Cluj, l'accordo stipulato con l'Hellas Verona decade e la societ\u00e0 scaligera rinuncia al tesseramento del giocatore.\nAll'inizio di Ottobre 2015 viene tesserato dal Duisburg nella Seconda serie tedesca.\nNazionale.\nNel 2009 compie la sua prima apparizione con la Nazionale georgiana Under-17 e, dopo essersi messo in mostra in alcune amichevoli, ottiene la convocazione nell'Under-21 per partecipare ad alcune amichevoli previste per il 2010. Nel 2011 partecipa alle qualificazioni, con la divisione nazionale Under-19, per il Campionato europeo di calcio Under-19.\nHa esordito in Nazionale maggiore il 5 marzo 2014 nell'amichevole Georgia-Liechtenstein (2-0).\nStatistiche.\nPresenze e reti nei club.\n\"Statistiche aggiornate al 10 gennaio 2017.\""}
{"id": "3822105", "revid": "287204", "url": "https://it.wikipedia.org/wiki?curid=3822105", "title": "Mens Sana Basket 1973-1974", "text": "La Mens Sana Basket Siena 1973-1974, sponsorizzata \"Sapori\", ha preso parte al campionato professionistico italiano di pallacanestro di Serie A per la prima volta nella sua storia."}
{"id": "3822107", "revid": "1543377", "url": "https://it.wikipedia.org/wiki?curid=3822107", "title": "Distretto di Milas", "text": " \nIl distretto di Milas (in turco Milas il\u00e7esi) \u00e8 un distretto della provincia di Mu\u011fla, in Turchia.\nGeografia fisica.\nIl territorio del distretto di Milas conta ventisette siti archeologici degni di nota. L'estensione costiera del distretto \u00e8 di 150\u00a0km. Nel nord-ovest si affaccia sul golfo di G\u00fcll\u00fck e a sud sul golfo di G\u00f6kova; Il distretto condivide il lago di Bafa con il vicino distretto di S\u00f6ke.\nAmministrazioni.\nAl distretto appartengono 6 comuni e 114 villaggi.\nInfrastrutture e trasporti.\nVi si trova l'aeroporto di Milas-Bodrum."}
{"id": "3822110", "revid": "726373", "url": "https://it.wikipedia.org/wiki?curid=3822110", "title": "The Fades", "text": "The Fades \u00e8 una serie televisiva britannica trasmessa nel 2011 su BBC Three e BBC HD.\nTrama.\nPaul \u00e8 un teenager tormentato da sogni apocalittici e in grado di vedere gli spiriti dei morti, conosciuti come \"Ombre\", che lo circondano. Le Ombre non possono essere viste, sentite o toccate dagli esseri umani e sono ci\u00f2 che \u00e8 rimasto di quegli umani che sono morti, ma non sono stati accettati in Paradiso. Per questo motivo, le Ombre rimaste sulla Terra sono crudeli e vendicative nei confronti della razza umana.\nLe Ombre hanno, per\u00f2, trovato un modo per ritornare parzialmente umane, ma nessuno pu\u00f2 vederle eccetto Paul e pochi altri chiamati \"Angelici\" che hanno la capacit\u00e0 di percepire le Ombre. Paul si trova nel bel mezzo di un conflitto tra gli Angelici e le Ombre per impedire che queste ultime riescano a ritrovare il contatto con la Terra e distruggano la razza umana."}
{"id": "3822112", "revid": "899609", "url": "https://it.wikipedia.org/wiki?curid=3822112", "title": "Oxford Dictionary of Byzantium", "text": "L'Oxford Dictionary of Byzantium (spesso abbreviato in ODB) \u00e8 un dizionario storico, in tre volumi, pubblicato dalla Oxford University Press. Esso contiene informazioni complete in inglese su temi che riguardano l'Impero bizantino. \u00c8 stato curato dal compianto Dott. Alexander Kazhdan, e fu pubblicato la prima volta nel 1991. Kazhdan era un professore della Princeton University che \u00e8 diventato un Senior Research Associate presso la Dumbarton Oaks, Washington prima della sua morte. Ha contribuito a molti degli articoli nel Dizionario firmando sempre con le sue iniziali \"AK\", alla fine di ogni articolo, per indicare il suo contributo.\nDescrizione.\nIl dizionario \u00e8 disponibile in stampa ed in versione elettronica sul The Oxford Digital Reference Shelf. Esso copre i principali eventi storici di Bisanzio, cos\u00ec come importanti eventi sociali e religiosi. Esso comprende anche le biografie di eminenti personalit\u00e0 politiche e letterarie e descrive in dettaglio questioni religiose, sociali, culturali, argomenti giuridici e politici. Fra i temi culturali vi sono musica, teologia e arti. Altri temi trattati comprendono guerra, demografia, istruzione, agricoltura, commercio, scienza, filosofia e medicina fornendo un quadro completo della complessa e avanzata struttura politica e sociale della societ\u00e0 bizantina .\nL'impero bizantino, con il suo centro situato nella capitale Costantinopoli, \u00e8 stato uno degli stati pi\u00f9 influenti e potenti del suo tempo. La civilt\u00e0 di Bisanzio con la sua combinazione di classico e pensiero religioso influenz\u00f2 l'evoluzione politica e culturale dell'Italia, dell'Europa orientale e della Russia. Anche India, Cina e Scandinavia subirono l'influenza della cultura bizantina. Il dizionario contiene oltre 200 illustrazioni, tabelle e mappe, ed \u00e8 un punto di riferimento per lo studio e la ricerca della civilt\u00e0 bizantina.\nPremi.\nL\"'Oxford Dictionary of Byzantium\" ha vinto numerosi premi:"}
{"id": "3822113", "revid": "709565", "url": "https://it.wikipedia.org/wiki?curid=3822113", "title": "Episodi di The Fades", "text": "La prima stagione della serie televisiva The Fades, composta da sei episodi, \u00e8 stata trasmessa sui canali britannici BBC Three e BBC HD dal 21 settembre al 26 ottobre 2011.\nIn Italia la stagione \u00e8 inedita.\n\"Episode 1\".\nTrama.\nPaul Roberts, ragazzo introverso di diciassette anni, scopre di poter vedere le anime dei morti. Neil Valentine gli si presenta come Angelico e gli spiega che lui \u00e8 uno di loro, un gruppo di persone dotate di un dono, e hanno il compito di controllare le Ombre, in particolare quando queste riescono ad entrare nel mondo dei vivi.\nHelen, un Angelico col potere della guarigione, viene attaccata dall'Ombra che ha massacrato Sarah, che faceva lavoro di squadra con Neil.\nA seguito di una visione apocalittica, in cui tutto \u00e8 cenere, Paul capisce che la sua vita, e soprattutto quella di chi gli \u00e8 vicino, rischia di essere stravolta.\n\"Episode 2\".\nTrama.\nNeil e Paul vanno in un ex orfanotrofio, ormai in stato di abbandono da anni, dove incontrano Eric, un'Ombra facente parte degli anziani, ossia quelle Ombre che un tempo erano Angelici e che sono intrappolate nel mondo dei vivi da diversi anni. Tale Ombra riesce a vedere in Paul il prescelto nella lotta contro il male.\nNel frattempo due ragazzini, della stessa scuola di Paul, vengono uccisi da un branco di Ombre per poi nutrirsi della loro carne.\nMark Etches, ex marito di Sarah, fornisce alla polizia, sulle tracce di lei in quanto data per scomparsa, una foto in cui si trova in un istituto psichiatrico assieme a Neil.\n\"Episode 3\".\nTrama.\nPaul lega con una ragazza di nome Jay, e scopre di avere altri poteri, come poter materializzare le proprie volont\u00e0, riuscendo a \"tappare\" la bocca alla sorella, e farsi spuntare un paio d'ali angeliche a seguito di una forte emozione.\nPaul si ritrova spesso in compagnia di Natalie, l'Ombra di una ragazzina, la quale tenta di ucciderlo al primo incontro.\nNeil, su consiglio di Helen, ormai un'Ombra, chiama altri Angelici. All'incontro partecipa anche Paul, che riesce a guarire tutte le ferite di Neil, sia quelle recenti, causategli da un'aggressione di un gruppo di Ombre fra cui Natalie, sia quelle causategli dalla misteriosa Ombra, incontrata in precedenza nel semintarrato di un vecchio centro commerciale.\nIl gruppo di Angelici decide di andare contro le regole e di cercare Natalie per catturarla e interrogarla, nel tentativo di ottenere informazioni su cosa stanno cercando di fare le Ombre nel mondo dei vivi.\nNeil accompagna l'Ombra di Sarah da Mark, al quale spiega la situazione, e fa da tramite fra i due.\nPaul, in giro con l'amico Mac, viene investito da un furgone ed entra in coma.\nHelen riesce ad ascendere presso un punto di ascensione e svanisce, dicendo a Neil di proteggere Paul, nel quale vede l'eletto. Intanto la misteriosa Ombra riesce a costituirsi un corpo, tornando in carne ed ossa, rivelandosi come John.\n\"Episode 4\".\nTrama.\nPaul si ritrova all'esterno del suo corpo, scoprendo di non appartenere pi\u00f9 al mondo dei vivi. Neil lo porta con s\u00e9 al bunker, dove gli altri Angelici hanno catturato e stanno ora torturando Natalie.\nScioccato dal maltrattamento nei confronti dell'Ombra, Paul torna in ospedale, dove incontra John, riconoscendolo dalle sue visioni apocalittiche.\nJohn riesce a convincere Paul ad accompagnarlo da Natalie. Al bunker John salva la ragazzina uccidendo tutti gli Angelici a parte Neil.\nSarah continua a vegliare su Mark, che viene rilasciato dalla polizia, la quale aveva all'inizio fatto ricadere su di lui l'omicidio dei due ragazzini della scuola, dato il suo comportamento rabbioso nei loro confronti, come insegnante.\nMentre in ospedale i medici staccano il corpo di Paul dalle macchine, una potente energia di luce riporta in vita il ragazzo, riconducendo la sua Ombra nel suo corpo.\nIntanto sempre pi\u00f9 persone vengono aggredite dalle Ombre e scompaiono.\n\"Episode 5\".\nTrama.\nNeil accusa Paul di tradimento e lo invita a scegliere la vita da Angelico e a lasciare ogni legame con la famiglia, gli amici e l'amore.\nPaul si ritrova a scuola assieme ai suoi amici e a sua madre, e capisce presto che qualcosa non va, soprattutto quando compare un ragazzo al quale sua sorella era interessata e che risultava scomparso da giorni.\nL'edificio si rivela essere il covo delle Ombre, le quali hanno ucciso diverse persone per ricavarne nutrimento, le cui ombre a loro volta nutrendosi son tornate in carne ed ossa si sono reinserite nel mondo dei vivi come se nulla fosse.\nA seguito di un'aggressione Paul manifesta i suoi poteri, riuscendo ad eliminare le Ombre proiettando dei fasci di luce dalle mani, davanti a tutti i presenti.\nIl padre di Mac impartisce l'ordine di evacuare la citt\u00e0.\n\"Episode 6\".\nTrama.\nSarah riesce a rinascere, grazie all'aiuto di Neil che la nutre della carne dei corpi degli Angelici morti nel bunker, e si ritrova a combattere con la fame, resistendo all'impulso di attaccare Mark.\nJohn gira per la citt\u00e0, ormai deserta, in cerca di cibo assieme ad altre Ombre.\nNeil rapisce Mac, mentre si sta preparando a partire col padre, nel tentativo di convincere Paul ad agire eliminando le Ombre, senza evitare uno scontro diretto, ma poi spara a Jay, uccidendola, convinto di spronare Paul ad intervenire.\nJohn racconta a Paul della sua non vita da Ombra, facendogli capire che un grande punto d'ascensione, ora inattivo, si trova nel vecchio centro commerciale abbandonato.\nPaul cerca di riattivare il punto di ascensione, ma John sembra avere la meglio, se non fosse per Sarah che fa da scudo a Paul, consentendogli di spiccare il volo, con le sue ali angeliche. Paul incanala la sua energia direttamente sopra al punto di ascensione riuscendo a riattivarlo.\nLe Ombre si dissolvono e sembra tutto finito, ma il cielo sopra il centro commerciale inizia a rannuvolarsi."}
{"id": "3822116", "revid": "1926649", "url": "https://it.wikipedia.org/wiki?curid=3822116", "title": "Michael B\u00fcskens", "text": "Carriera.\nCalciatore.\nHa iniziato la sua carriera da professionista nel Fortuna D\u00fcsseldorf, squadra della sua citt\u00e0 natale.\nDal 1992 si \u00e8 trasferito allo Schalke 04, squadra con la quale ha giocato quasi senza interruzioni fino a fine carriera. A Gelsenkirchen ha vissuto il suo periodo migliore, arrivando a vincere la Coppa UEFA 1996-1997. L'unica parentesi lontano dallo Schalke 04 \u00e8 stata nel 2000 quando ha passato mezza stagione nel Duisburg.\nDa quell'anno i suoi impegni come calciatore si sono diradati, cominciando in parte la sua carriera di allenatore gi\u00e0 nel 2002.\nAllenatore.\nDal 2005 \u00e8 subentrato a Gerhard Kleppinger come allenatore della squadra riserva dello Schalke 04. Dall'aprile del 2008 fino a fine stagione e, l'anno seguente, da marzo fino a fine stagione ha allenato la prima squadra dello Schalke 04 in coppia con Youri Mulder (altro ex giocatore dello Schalke 04).\nDal luglio 2013 \u00e8 allenatore del Fortuna D\u00fcsseldorf, da cui viene esonerato il 30 novembre dello stesso anno."}
{"id": "3822117", "revid": "1452073", "url": "https://it.wikipedia.org/wiki?curid=3822117", "title": "Deniz Akkoyun", "text": " Akkoyun \u00e8 nata a cresciuta ad Amersfoort da genitori provenienti dalla Turchia.\nDopo il liceo, Deniz Akkoyun ha conseguito la laurea in giurisprudenza nel 2007 presso la Libera Universit\u00e0 di Amsterdam. Al momento dell'incoronazione, la Akkoyun stava completando un Master in diritto penale e diritto dell'informazione presso l'Universit\u00e0 di Amsterdam.\nNel 2010 ha recitato nel film olandese \"Gangsterboys\" del regista Paul Ruven. Nel film la Akkoyun interpreta una parte quasi autobiografica, in quanto ricopre il ruolo di Miss Paesi Bassi."}
{"id": "3822121", "revid": "57342", "url": "https://it.wikipedia.org/wiki?curid=3822121", "title": "Gino Maffei", "text": ""}
{"id": "3822123", "revid": "287204", "url": "https://it.wikipedia.org/wiki?curid=3822123", "title": "Finn Olav Gundelach", "text": "\u00c8 stato ambasciatore, vice direttore generale del GATT e commissario europeo. \nBiografia.\nEstrazione e formazione.\nGundelach era figlio di un insegnante. Studi\u00f2 economia a Vejle ed Aarhus. Durante gli studi si impegn\u00f2 notevolmente nella politica studentesca e divenne vicepresidente dell'associazione studentesca nazionale. \nCarriera diplomatica.\nNel 1953 Gundelach entr\u00f2 nel servizio diplomatico danese e fu nominato capo di sezione al ministero degli esteri. Nel 1955 venne nominato rappresentante permanente della Danimarca presso l'ufficio delle Nazioni Unite per l'Europa a Ginevra.\nDirettore del GATT.\nNel 1959 Gundelach fu nominato direttore del dipartimento per la politica commerciale del GATT. Nel 1961 fu promosso assistente segretario, nel 1962 vice segretario e nel 1965 vice direttore generale del GATT. Ebbe un ruolo particolarmente importante nei negoziati del Kennedy Round per la riduzione delle tariffe doganali.\nCommissario europeo.\nNel 1967 Gundelach fu nominato ambasciatore della Danimarca presso le Comunit\u00e0 europee e negli anni successivi segu\u00ec da vicino i negoziati per l'ingresso del suo paese nelle Comunit\u00e0. \nDopo l'ingresso della Danimarca nelle Comunit\u00e0 europee avvenuto nel 1973 Gundelach fu nominato commissario europeo. Entr\u00f2 a far parte della Commissione Ortoli il 6 gennaio 1973 e ricevette la delega al mercato interno e all'unione doganale. Gundelach fece parte anche della successiva Commissione Jenkins tra il gennaio 1977 ed il gennaio 1981, in cui fu vicepresidente e commissario per l'agricoltura e la pesca. Come commissario per l'agricoltura Gundelach propose misure per limitare la sovrapproduzione di latte. Fu riconfermato nell'incarico nella successiva Commissione Thorn, ma mor\u00ec improvvisamente una settimana dopo l'inizio del mandato. \nGundelach \u00e8 stato considerato come il danese pi\u00f9 influente a livello globale durante gli anni Settanta. Fu un sostenitore convinto dell'integrazione europea, anche se rimase scettico sulla retorica europeista e sui progetti utopici di rafforzamento dell'integrazione. Politicamente Gundelach era vicino ai socialdemocratici, ma rimase attento a dialogare con le diverse realt\u00e0 politiche. "}
{"id": "3822125", "revid": "540416", "url": "https://it.wikipedia.org/wiki?curid=3822125", "title": "Akito Hayama", "text": " \n \u00e8 un personaggio del manga \"Il giocattolo dei bambini\" e della serie tv anime da esso tratto (nota in Italia col titolo \"Rossana\") di cui \u00e8 co-protagonista insieme a Sana Kurata. Appare anche in \"Deep Clear\", manga frutto di un crossover tra \"Il giocattolo dei bambini\" e \"Honey Bitter\".\nCreazione e concezione.\nNel primo volume la Obana rivela che per il design di Akito si \u00e8 ispirata al viso di un suo conoscente, che pur essendo giapponese ha il viso da \"straniero\" e i capelli mossi, mentre che come carattere contorto \u00e8 pi\u00f9 simile a lei (ammettendo per\u00f2 di possedere anche l'ottimismo di Sana). \nSin dal primo volume l'autrice ha inoltre manifestato il desiderio che tra i due protagonisti s'instaurasse un legame da compensare i difetti di entrambi (com'\u00e8 poi successo). \nIl character design di Akito \u00e8 stato poi ripreso nell'anime per il personaggio di Brad, sebbene con delle differenze nel colore dei capelli e degli occhi.\nStoria.\n\"Il giocattolo dei bambini\".\nAkito Hayama nasce da Fuyuki Hayama e da sua moglie Koharu (il suo nome fu rivelato dall'autrice in un volume del manga). Sua madre muore nel darlo alla luce e il padre, sconvolto, cerca di sfuggire alla difficile situazione caricandosi di lavoro, scelta che crea col tempo tensioni sempre maggiori tra i suoi figli: Natsumi Hayama, sorella maggiore di Akito, fin da quando era molto piccolo non gli ha mai perdonato di essere nato, accusandolo della morte della madre e chiamandolo continuamente \"figlio degli Oni\" (figlio dei demoni). Questa situazione lo porta, con gli anni, a ritenersi davvero colpevole della morte della madre. All'infuori di casa nasconde i propri problemi dietro l'indifferenza e la ribellione; a scuola scatta delle foto ritraenti i suoi due professori, Mitsuya e Tanaka, in una situazione spinta, e le usa per ricattarli, annullandone l'autorit\u00e0 e permettendo ai ragazzi di agire liberamente. Le cose cambiano in sesta elementare, quando una sua compagna di classe, Sana Kurata, lo ricatta dopo averlo fotografato in una situazione imbarazzante; sotto ricatto, Akito interrompe le pressioni sugli insegnanti e smette di alimentare le rivolte dei ragazzi, che proseguono con Shin'ichi Gomi, fino a quando questi non viene sconfitto da Akito con un pugno. Intanto Sana \u00e8 sempre pi\u00f9 interessata a lui, ma il ragazzo non intende confidarsi con lei, dicendole che la sua vita \u00e8 sempre stata un inferno, che non ne pu\u00f2 pi\u00f9 di vivere e che, se voleva davvero aiutarlo, doveva ucciderlo, e cos\u00ec dicendo le porge anche un coltello; sconvolta da tale freddezza, lei prende il coltello e lo conficca nell'albero alle spalle del ragazzo, fuggendo poi in lacrime per la situazione estrema in cui si era trovata. Successivamente la ragazza riesce a migliorare la situazione della sua famiglia, con sua sorella che ora gli porta rispetto e suo padre pi\u00f9 presente. Col passare del tempo si avvicina sempre pi\u00f9 a Sana, innamorandosene. Il loro rapporto viene per\u00f2 rapidamente compromesso dalla comparsa di Naozumi Kamura (collega di Sana, di cui \u00e8 innamorato) e dalla partenza di quest'ultima per girare un film proprio con Naozumi. Durante i mesi di assenza della ragazza, Akito viene preso di mira dal suo insegnante Sengoku, fermamente intenzionato a farlo espellere dalla scuola media. Dopo essere stato raggiunto anche lui dalla diceria secondo cui Sana e Naozumi avrebbero una relazione, accetta di fidanzarsi con Fuka Matsui, migliore amica di lei; ma Fuka lo lascer\u00e0 poco dopo il ritorno di Sana, dopo aver sentito i due dichiararsi a vicenda.\nLe cose prendono pian piano la giusta piega, ma Kazuyuki Komori, un loro compagno di classe sociopatico profondamente depresso e ossessionato da Akito, pugnala il ragazzo a un braccio, lasciandogli una mano completamente paralizzata; le uniche speranze di guarigione sono a Los Angeles, da un famoso medico. Tutto ci\u00f2 causa in Sana la \"malattia della bambola\", una malattia che la priva delle emozioni le impedisce qualsiasi tipo di espressione facciale. Akito e Sana, dunque, decidono di scappare insieme; durante la fuga lei gli chiede perfino di fare l'amore, ma Akito sapr\u00e0 finalmente far affrontare a Sana il dolore per la loro prossima separazione e guarirla.\nPassano due anni, i due si sentono sempre attraverso il telefono, la mano di Akito migliora e il suo ritorno permanente \u00e8 sempre pi\u00f9 vicino. Intanto torna per qualche giorno a Tokyo, dove reincontra Sana e i suoi amici.\n\"Rossana\".\nOAV.\nL'OAV riprende gli eventi del primo capitolo del manga, mostrando i disordini che Akito e gli altri ragazzi causano a scuola, Sana che scopre le foto con cui Akito ricatta i professori, Akito venire ricattato a sua volta dalla ragazza per far s\u00ec che gli altri ragazzi si calmino, ed infine Sana che scopre la situazione familiare di Akito e i suoi tentativi di aiutarlo.\nPrima serie.\nIl personaggio di Akito attraversa situazioni diverse nell'anime rispetto al manga, per via della presenza di numerosi episodi filler. In questi episodi si iscrive ad un corso di Kyokushin, per \"avere qualcosa a cui appassionarsi\" (l'inserimento di questa passione comporter\u00e0 profondi mutamenti nella trama, soprattutto nella seconda serie), riuscendo a raggiungere il grado di cintura marrone e il titolo di campione nazionale juniores. In un altro episodio aiuta Sana ad apprendere la matematica affinch\u00e9 passi un esame e possa passare alla scuola media. In un altro ancora ascolta, insieme alla sorella Natsumi, un'amica di sua madre, invitata dal padre a parlar loro della donna.\nSeconda serie.\nNella seconda serie Akito subisce meno variazioni rispetto alla prima serie, almeno fino al finale, che si conclude molto prima rispetto al manga e presenta avvenimenti del tutto diversi.\nNegli ultimi episodi infatti apre un club di Karate Kyokushin a scuola, di cui entra a far parte Shota Nakao, personaggio presente solo nell'anime che sostituisce, del tutto o in parte, quello di Kazuyuki Komori (i due sono anche molto simili). Gli allenamenti sono troppo duri per Shota, e Akito gli dice che non \u00e8 uno sport adatto a lui. La scoperta infine che egli non conta niente n\u00e9 per Akito n\u00e9 per Sengoku, il suo insegnante, lo porta ad un tentativo di suicidio: si barrica dunque in uno stanzino della scuola. Sengoku accusa subito Akito della scomparsa di Shota, e poco dopo anche il resto della scuola appoggia l'opinione del professore (che tuttavia sapeva la verit\u00e0, in quanto Shota gli aveva scritto una lettera), arrivando ad accusare anche Sana, che difende Akito. I due riescono a trovare Shota ancora vivo, ma cercando di raggiungerlo dall'unica finestra rimangono incastrati e Akito viene ferito alla fronte da un chiodo. Nel tempo che passa incastrata, la coppia riesce a convincere Shota a continuare a vivere. Dopo essere stati liberati, i tre passano una notte in ospedale. Il giorno dopo Akito bacia Sana per la terza volta, dicendole che a breve dovr\u00e0 sostenere la prova per diventare cintura nera di Kyokushin e, nel caso in cui riuscisse nell'impresa, le promette un appuntamento, cosa che ovviamente riesce dimostrando di essere un genio del combattimento.\nNell'anime dunque Akito non viene aggredito, non \u00e8 costretto a trasferirsi negli Stati Uniti per guarire la mano e quindi non c'\u00e8 traccia del suo ritorno due anni dopo in quanto non \u00e8 mai partito.\n\"Deep Clear\".\nIl crossover si colloca 10 anni dopo il finale della versione cartacea di \"Kodomo no Omocha\", e tra il primo e il secondo volume di \"Honey Bitter\".\nIn questa serie Akito ha 26 anni ed \u00e8 sposato con Sana da tre anni, ma vivono separati da alcuni mesi. \u00c8 un medico (\u00e8 specializzato in fisioterapia, agopuntura e massaggi) ed \u00e8 un maestro di fama nazionale di arti marziali. Rei Sagami, manager di Sana, si reca all'agenzia \"Office S\" ed assume Shuri Otokawa perch\u00e9 spii Akito e scopra perch\u00e9 si \u00e8 separato dalla moglie, raccomandandole di non dire nulla a Sana. Shuri (intanto divenuta amica di Sana) scopre che la ragione della separazione \u00e8 la paura di Akito che Sana possa morire durante il parto. Quando Sana viene portata in ospedale viene avvertito proprio da Shuri, che lo convince anche ad affrontare le proprie paure andando in ospedale a vedere Sana e il bambino. Sana d\u00e0 alla luce una figlia, che chiama Sari. Dopo la nascita della bambina, Sana e Akito si riconciliano e tornano a vivere insieme.\nPoteri e abilit\u00e0.\nAkito sin da bambino \u00e8 sempre stato molto forte nelle risse tanto da essere il capo della scuola elementare e successivamente anche della sua scuola media.\nDecide di iscriversi in una palestra di Karate Kyokushin per occupare il tempo, ma si dimostra di avere un talento innato per il combattimento fuori dal comune, in pochi anni raggiunge il grado di cintura nera e diventa campione nazionale.\nQuando Akito si trasferisce negli Stati Uniti per guarire la mano, continuer\u00e0 a praticare arti marziali, e oltre che a continuare Karate Kyokushin, Akito si cimenter\u00e0 anche nel pugilato e nella Kick Boxing, ottenendo dei grandissimi risultati.\nSia nel manga che nell'anime, Akito \u00e8 dotato di una grandissima forza fisica, e di un'indole da leader incredibile (lo si vede quando \u00e8 bambino che viene seguito dai maschi della scuola elementare e successivamente alle medie), accompagnata da un carisma e da un incredibile coraggio."}
{"id": "3822126", "revid": "729019", "url": "https://it.wikipedia.org/wiki?curid=3822126", "title": "Jobie Hughes", "text": ""}
{"id": "3822128", "revid": "287204", "url": "https://it.wikipedia.org/wiki?curid=3822128", "title": "Mens Sana Basket 1974-1975", "text": "La Mens Sana Basket Siena 1974-1975, sponsorizzata \"Sapori\", ha preso parte al campionato professionistico italiano di pallacanestro di Serie A."}
{"id": "3822130", "revid": "37401", "url": "https://it.wikipedia.org/wiki?curid=3822130", "title": "Sonorizzazione (fonetica)", "text": "Sonorizzazione \u00e8 un termine usato in fonetica e in fonologia per caratterizzare i suoni linguistici, che vengono descritti o come sordi o come sonori. Il termine, tuttavia, \u00e8 utilizzato per riferirsi a due concetti distinti. La sonorizzazione infatti pu\u00f2 riferirsi al processo articolatorio in cui vibrano le corde vocali. Questo \u00e8 il suo uso primario in fonetica per descrivere i foni, che sono appunto particolari suoni linguistici. Pu\u00f2 riferirsi anche a una classificazione dei suoni linguistici che tendono a essere associati alla vibrazione delle corde vocali ma non hanno effettivamente bisogno di essere pronunciati a livello articolatorio. Questo \u00e8 quindi l'uso primario del termine in fonologia quando si descrivono i fonemi, o in fonetica quando si descrivono i foni.\nA livello articolatorio, un suono sonoro \u00e8 quello in cui le corde vocali vibrano, e un suono sordo \u00e8 quello in cui ci\u00f2 non avviene. Per fare un esempio, la sonorizzazione \u00e8 la differenza tra le coppie di suoni che sono associati alla lettera \"s\" nelle parole italiane \"sasso\" (\"s\" sorda) e \"sbaglio\" (\"s\" sonora). I due suoni sono scritti simbolicamente e . Se si pongono le dita sulla laringe (cio\u00e8 sul pomo di Adamo nella gola superiore), si pu\u00f2 sentire una vibrazione quando si pronuncia \"zzzz\", ma non quando si pronuncia \"ssss\". (Per una spiegazione pi\u00f9 dettagliata, tecnica, vedi \"Sonora modale\" e \"Fonazione\".) Nella maggior parte delle lingue europee, con un'eccezione notevole che \u00e8 l'islandese, le vocali e altre sonanti (consonanti quali \"m, n, l\" e \"r\") sono sonorizzate modalmente.\nQuando si usano per classificare i suoni linguistici, sonoro e sordo sono mere etichette usate per raggruppare insieme i foni e i fonemi ai fini della classificazione. Ritorniamo su questo di sotto.\nNotazione.\nL'alfabeto fonetico internazionale ha lettere distinte per molte coppie di consonanti sorde e sonore (le costrittive), come . In aggiunta, c'\u00e8 un segno diacritico per la sonorit\u00e0, (U+032C \u032c ). I diacritici si usano tipicamente con le lettere che indicano in modo primario consonanti sorde.\nNell'alfabeto italiano il discorso \u00e8 analogo. Le coppie corrispondenti di consonanti sorde e sonore sono indicate da lettere distinte, con due importanti eccezioni, la \"s\" e la \"z\", che si usano ciascuna per rappresentare contemporaneamente una determinata consonante sorda e la sua corrispondente sonora. Precisamente, il grafema esprime sia la fricativa alveolare sorda sia la fricativa alveolare sonora , mentre il grafema &lt;z&gt; esprime sia l'affricata alveolare sorda sia l'affricata alveolare sonora . La distinzione tra i due valori fonetici non si ricava pertanto dalla forma scritta ma dal contesto relazionale. In molti dizionari, tuttavia, quando non si usano i simboli dell'alfabeto fonetico internazionale si ricorre a una serie di convenzioni per indicare la corretta pronuncia dei suoni, in genere usando le lettere normali per le consonanti sorde e \"marcando\" in vari modi le consonanti sonore: ad esempio segnando un puntino sotto di esse (\"\u1e63\" e \"\u1e93\") o scrivendole con lettere particolari (\"\u0283\" e \"\u0292\").\nEsempi italiani.\nLa distinzione tra l'uso articolatorio della voce e l'uso fonologico riposa sulla distinzione tra fono e fonema. In linguistica, il fono \u00e8 \"ogni suono concreto adoperato nel linguaggio, indipendentemente dal suo valore distintivo\". Viceversa, il fonema \u00e8 \"l'unit\u00e0 fonologica minima di un sistema linguistico, ossia un segmento fonico-acustico non suscettibile di ulteriore segmentazione, dotato di capacit\u00e0 distintiva e oppositiva rispetto alle altre unit\u00e0, in quanto costituito di coefficienti acustico-articolator\u00ee detti \"tratti distintivi\" o \"pertinenti\". In altri termini, il fono \u00e8 un semplice suono, il fonema \u00e8 un suono dotato di un suo valore distintivo: la differenza si illustra meglio con un esempio grossolano. Le parole sono composte da fonemi. La parola italiana \"casa\" \u00e8 formata da una sequenza di fonemi, rappresentati simbolicamente come , o dalla sequenza di , , e . Ogni lettera \u00e8 un simbolo astratto per un determinato fonema. Ci\u00f2 fa parte della nostra conoscenza grammaticale.\nI fonemi consonantici sono classificati o come sonori o come sordi. Alcuni fonemi sonori dell'italiano sono . Ciascuna di queste costrittive ha una controparte sorda, . La classificazione \u00e8 utile per descrivere i processi fonologici come l'allungamento di una vocale che avviene davanti alle consonanti sonore ma non davanti a quelle sorde, o i cambiamenti della qualit\u00e0 vocalica (cio\u00e8 del suono di una vocale) in alcuni dialetti italiani che avvengono viceversa davanti alle consonanti sorde ma non davanti a quelle sonore.\nTuttavia, i fonemi non sono suoni. Piuttosto, i fonemi sono, a loro volta, convertiti in foni prima di essere pronunciati. Il fonema , ad esempio, pu\u00f2 effettivamente essere pronunciato come il fono o il fono perch\u00e9 nella lingua italiana la scelta tra l'uno e l'altro varia molto a seconda delle regioni. E cos\u00ec la sequenza dei foni per \"casa\" potrebbe essere pi\u00f9 spesso nell'Italia centro-meridionale e nell'Italia settentrionale. (Il diverso tipo di parentesi indica che questi sono ora simboli di foni.) Come descritto sopra, mentre il fono ha la sonorizzazione articolatoria, il fono no.\nL'italiano ha cinque foni fricativi (tra i quali due coppie), che possono essere suddivisi in una tabella in base al luogo di articolazione e alla sonorizzazione. Per le fricative sonore si pu\u00f2 sentire la sonorizzazione per tutta quanta la durata del fono.\nIl fono sordo (fricativa postalveolare sorda) ha come controparte sonora il fono (fricativa postalveolare sonora), che nella lingua italiana non \u00e8 presente, se non in parole di origine straniera come \"garage\" e \"gigolo\". \u00c8 per\u00f2 possibile trovare questa consonante in alcuni dialetti italiani, come il toscano, dove si realizza come \"g\" intervocalica (all'interno di parola o di frase): \"disagio\" , e nella lingua sarda, dove \u00e8 rappresentato dalla lettera \"x\": \"c\u00ecxiri\" .\nCome gi\u00e0 detto, il grafema in italiano ha un doppio significato, indicando sia la fricativa alveolare sorda che la sua corrispettiva sonora . La diversa pronuncia ha in alcuni casi anche valenza fonematica, cio\u00e8 distintiva: \"la \"s\" si pronuncia generalmente sonora davanti a una consonante sonora: \"smetto\" /'zmetto/, \"Gasdia\" /gaz'dia/; sempre sorda in posizione iniziale: \"sei\" /'s\u025bi/, \"la sera\" /la 'sera/, e quando si trovi in una parola composta: \"risalire\" /risa'lire/, \"asettico\" /a's\u025bt:iko/, \"antisismico\" /anti'sizmiko/. Sorda anche dopo consonante: \"penso\" /'p\u025bnso/\". Pi\u00f9 complesso fissare regole per la pronuncia in posizione intervocalica all'interno di una parola, dove varia a seconda delle regioni. In termini molto generali, si pu\u00f2 dire che:\nTuttavia, in una classe di consonanti chiamate occlusive o anche momentanee o esplosive, come , il contrasto \u00e8 pi\u00f9 complicato e pu\u00f2 variare da lingua a lingua. La sonorizzazione articolatoria generalmente non avviene durante tutto quanto il suono poich\u00e9 il flusso d'aria \u00e8 bloccato dalla lingua nella pronuncia della consonante (\"chiusura\"). La differenza tra i fonemi occlusivi sordi e i fonemi occlusivi sonori non \u00e8 soltanto una questione se la sonorizzazione (articolatoria) \u00e8 presente o no. Piuttosto, essa dipende da quando inizia la sonorizzazione (se mai), dalla presenza dell'aspirazione (lo scoppio del flusso d'aria che segue il rilascio della chiusura) e dalla durata della chiusura e dell'aspirazione.\nInfine, c'\u00e8 una classe di consonanti chiamate affricate che combina le propriet\u00e0 delle occlusive e delle fricative:\nCome la , anche il grafema &lt;z&gt; in italiano corrisponde a due diversi consonanti, la affricata alveolare sorda , e la corrispettiva affricata alveolare sonora . Dal punto di vista fonematico, \"anche in questo caso il rendimento funzionale dell'opposizione \u00e8 basso\", nel senso che non possiede un valore distintivo marcato. Inoltre, rispetto alla coppia /s/ e /z/, la distinzione tra /ts/ e /dz/ \u00e8 molto pi\u00f9 consolidata, essendo ben conosciuta in tutte le varianti regionali dell'italiano (con particolare riguardo a quelle, importanti, fiorentina e romana) e nella maggior parte dei dialetti. Risulta tuttavia difficile fissare delle regole chiare per la pronuncia. In generale, si ha \"z\" sorda /ts/:\nSi ha invece \"z\" sonora /dz/:\nOltre alle coppie di consonanti \"costrittive\" sorde e sonore date sopra, altri suoni sonori in italiano sono le nasali, cio\u00e8 ; le approssimanti, cio\u00e8 , le vibranti, cio\u00e8 la e le vocali. Questi suoni sono chiamati sonanti (o sonoranti).\nGradi della sonorizzazione.\nCi sono due variabili per i gradi della sonorizzazione: \"intensit\u00e0\" (discussa nell'articolo \"Fonazione\") e \"durata\" (discussa nell'articolo \"Tempo di attacco della sonorit\u00e0\"). Quando un suono \u00e8 descritto come \"semisonoro\" o \"parzialmente sonoro\", non \u00e8 sempre chiaro se questo significhi che la sonorizzazione \u00e8 debole (bassa intensit\u00e0), o che la sonorizzazione avvenga solo durante una parte del suono (breve durata). Ad esempio, nel caso dell'inglese si verifica la seconda ipotesi.\nSonorit\u00e0 e tensione.\nCi sono lingue con due serie di costrittive contrastanti, che sono vs. , anche se in questo contrasto non c'\u00e8 nessun coinvolgimento della sonorit\u00e0 (o del tempo di attacco della sonorit\u00e0). Questo avviene ad esempio in parecchi dialetti meridionali tedeschi (lingue alemanne) come l'alsaziano o lo svizzero tedesco. Poich\u00e9 non \u00e8 coinvolta la sonorit\u00e0, questo fenomeno \u00e8 spiegato come un contrasto di tensione consonantica, chiamato contrasto tra \"fortis\" e \"lenis\" (ossia tra consonanti forti e deboli).\nC'\u00e8 comunque un'ipotesi che questo contrasto tra consonanti forti e deboli sia legato al contrasto tra consonanti sorde e sonore, una relazione basata sulla percezione dei suoni oltre che sulla loro produzione, in cui la sonorit\u00e0, la tensione e la lunghezza consonantiche non sono altro che diverse manifestazioni di una comune caratteristica sonora."}
{"id": "3822138", "revid": "287204", "url": "https://it.wikipedia.org/wiki?curid=3822138", "title": "Carissimi, la nebbia agli irti colli", "text": "Carissimi, la nebbia agli irti colli \u00e8 stato un programma televisivo di genere variet\u00e0, andato in onda dal 16 dicembre 1979 al 23 marzo 1980 su Rai 3 alle ore 19.20, per 15 puntate della durata di un'ora e 10 minuti. Era prodotto dalla sede Rai di Milano, nel quadro delle convenzioni che prevedevano che i programmi del terzo canale televisivo fossero per il 60% realizzati dalle filiali locali dell'azienda\nTra le partecipazioni vi fu quella di Gianna Maria Garbelli. La regia era affidata a Guido Tosi, che ne era anche autore insieme a Aldo Grasso, Ugo Volli, Rina Pilenga, Giulio Martini, Romano Frassa, Enzo Marchetti, Giorgio Maggiali e Gianni Valle"}
{"id": "3822139", "revid": "110157", "url": "https://it.wikipedia.org/wiki?curid=3822139", "title": "Lene Egeli", "text": " Ha successivamente rappresentato la Norvegia in occasione di Miss Mondo 2008 svolto presso Johannesburg, in Sudafrica, il 13 dicembre 2008. La Egeli non \u00e8 riuscita a superare il primo turno di eliminazioni, che le avrebbero dato accesso alle semifinali, ma si \u00e8 riuscita a classificarsi fra le trentadue semifinaliste per il riconoscimento Miss World Top Model.\nNel 2006 Lene Egeli aveva partecipato anche al talent show \"Norway's Next Top Model\", e si era classificata al secondo posto, oltre che al concorso \"\u00c5rets Ansikt\" (\"Volto dell'anno\") nel 2004, classificandosi alla terza posizione ed ottenendo il riconoscimento di \"People's Choice\". Inoltre era stata la protagonista di uno spot televisivo per l'azienda di cosmetici statunitense Revlon.\nOltre che come modella, Lene Egeli ha lavorato anche come insegnante assistente."}
{"id": "3822140", "revid": "481666", "url": "https://it.wikipedia.org/wiki?curid=3822140", "title": "Motion Picture Patents Company (MPPC)", "text": ""}
{"id": "3822142", "revid": "287204", "url": "https://it.wikipedia.org/wiki?curid=3822142", "title": "Mens Sana Basket 1975-1976", "text": "La Mens Sana Basket Siena 1975-1976, sponsorizzata \"Sapori\", ha preso parte al campionato professionistico italiano di pallacanestro di Serie A1."}
{"id": "3822143", "revid": "481666", "url": "https://it.wikipedia.org/wiki?curid=3822143", "title": "MPPC", "text": ""}
{"id": "3822149", "revid": "116270112", "url": "https://it.wikipedia.org/wiki?curid=3822149", "title": "Hello! Project Eggs", "text": "Con Hello! Project Eggs (o Hello! Pro Egg, \u30cf\u30ed\u30d7\u30ed\u30a8\u30c3\u30b0 \"Haro Puro Eggu\") oppure Hello Pro Kenshusei si intendono tutte le ragazze tirocinanti dell'Hello! Project.\nalcune ragazze che ora sono membri ufficiali in passato sono state Eggs.\nStoria.\nDopo le audizioni tenute nel 2002 e nel 2004, tutte le ragazze che le superarono divennero Eggs, ovvero furono sottoposte a lezioni di ballo e canto, e, in alcuni casi, anche di recitazione. Le Eggs infatti vengono preparate ad essere future Idol."}
{"id": "3822153", "revid": "1543377", "url": "https://it.wikipedia.org/wiki?curid=3822153", "title": "American Association of Port Authorities", "text": "La AAPA (sigla di American Association of Port Authorities, \"associazione americana delle autorit\u00e0 portuali\") \u00e8 un'associazione di autorit\u00e0 portuali nordamericane, dal Canada ai Caraibi. Venne fondata nel 1912 e ha attualmente sede in Alexandria (Virginia). Lo scopo dell'associazione \u00e8 di rappresentanza a livello mondiale e verso le istituzioni politiche dei vari paesi. Rappresenta e promuove il territorio da un punto di vista delle aree di interesse logistico, le persone le organizzazioni in relazione con i porti membri. \u00c8 coinvolto come soggetto, nella redazione dell'accordo quadro per la definizione della politica nazionale del trasporto merci del Dipartimento Trasporti USA."}
{"id": "3822154", "revid": "125492316", "url": "https://it.wikipedia.org/wiki?curid=3822154", "title": "Ellinik\u00f3s Strat\u00f3s", "text": "L'esercito ellenico (, talvolta abbreviato come \u0395\u03a3), formato nel 1828, \u00e8 la forza terrestre della Grecia. Il termine \"ellenico\" \u00e8 il sinonimo indigeno di \"greco\". L'esercito ellenico \u00e8 il pi\u00f9 grande delle tre armi delle forze armate greche, costituite anche dall'Aeronautica greca (HAF) e dalla Marina ellenica (PN). L'esercito \u00e8 comandato dal capo di stato maggiore dell'esercito ellenico (GES), che a sua volta \u00e8 sotto il comando dello Stato maggiore della difesa nazionale ellenica (GEEA)\nIl motto dell'esercito ellenico \u00e8 (\"Ele\u00fatheron t\u00f2 E\u00fapsychon\"), \"la Libert\u00e0 viene dal Valore\", dalla \"Storie della Guerra del Peloponneso (2.43.4)\" di Tucidide. Lo stemma dell'esercito ellenico \u00e8 l'aquila bicipite con una croce greca al centro, che rappresenta i legami tra la Grecia moderna, la Chiesa greco-ortodossa e l'Impero bizantino.\nL'esercito ellenico \u00e8 anche il principale contributore e la \"nazione guida\" del Gruppo tattico dei Balcani, una forza combinata di risposta rapida sotto la struttura del Gruppo tattico dell'UE.\nMissione.\nLe principali missioni dell'Esercito ellenico sono la difesa dell'indipendenza e dell'integrit\u00e0 dello Stato, la salvaguardia del territorio nazionale e il contributo decisivo al raggiungimento degli obiettivi politici del Paese.\nDurante il tempo di pace l'esercito ha i seguenti obiettivi principali:\nStoria.\nLe origini.\nL'esercito ellenico trae la sua origine dalle unit\u00e0 regolari istituite dal governo provvisorio greco durante la guerra d'indipendenza greca (1821\u20131829). Le prime di queste unit\u00e0, un reggimento di fanteria e una piccola batteria d'artiglieria, vennero istituite nell'aprile 1822 e comandate da filelleni europei (come Joseph Balestra ed altri). La mancanza di fondi tuttavia ne costrinse lo scioglimento poco dopo e fu solo nel luglio 1824 che le unit\u00e0 regolari vennero riformate, sotto il colonnello greco Panagiotis Rodios. Nel maggio 1825 venne approvata la prima legge sulla coscrizione e il comando di tutte le forze regolari venne affidato al colonnello francese Charles Fabvier. Sotto Fabvier, il corpo regolare si espanse e per la prima volta arriv\u00f2 a includere la cavalleria, i distaccamenti musicali militari e, con l'aiuto di Lord Byron, gli ospedali militari.\nIl governatorato di Giovanni Capodistria (1828\u20131831) vide una drastica riorganizzazione dell'esercito nazionale: vennero creati un Segretariato per gli affari dell'esercito e della marina e l'Accademia dell'esercito ellenico, venne fondato il Genio dell'esercito (28 luglio 1829), e venne fatto uno sforzo concertato per riformare le varie forze irregolari in battaglioni regolari di fanteria leggera. Durante questi primi anni, l'influenza francese pervase l'esercito regolare greco, sia nella tattica che nell'aspetto, poich\u00e9 la maggior parte degli istruttori erano francesi, prima finelleni e successivamente ufficiali al servizio del corpo di spedizione del generale Maison.\nDopo l'assassinio di Kapodistrias nel 1831 e nei successivi disordini interni nei due anni successivi, tuttavia, l'esercito regolare cess\u00f2 quasi di esistere. Il primo re del nuovo regno greco indipendente, il principe bavarese Ottone, inizialmente fece affidamento su un contingente tedesco di 4.000 uomini. Il governo reale ristabil\u00ec l'esercito regolare e dissolse le forze irregolari che avevano in gran parte combattuto la guerra d'indipendenza. Dopo la cacciata di Otto nel 1862, l'esercito continu\u00f2 a fare affidamento sullo statuto dell'organizzazione dell'esercito del 1833. L'esercito reale greco nel 1860 era di circa 200.000 uomini. Le prime grandi riforme vennero intraprese nel 1877, in risposta alla crisi balcanica che alla fine port\u00f2 alla guerra russo-turca del 1877-1878. Tra le altre misure, per la prima volta l'esercito ellenico venne brevemente suddiviso in divisioni e brigate. La coscrizione universale venne introdotta nel 1879 e, sotto la guida di Charilaos Trikoupis, nel 1882-1885 vennero intraprese importanti iniziative per migliorare l'addestramento e l'istruzione del corpo degli ufficiali: una missione militare francese venne chiamata in Grecia, vennero fondate nuove scuole, ufficiali greci furono mandati all'estero per studi e vennero fatti sforzi per far s\u00ec che gli ufficiali in servizio attivo si astenessero dal partecipare alla politica e si concentrassero sui loro doveri professionali. L'esercito sub\u00ec anche le sue prime mobilitazioni, nel luglio 1880 \u2013 aprile 1882 a causa dell'annessione greca della Tessaglia, e di nuovo nel settembre 1885 \u2013 maggio 1886, quando la Bulgaria annesse la Rumelia orientale. Il grande onere finanziario di questi lunghi periodi di mobilitazione, tuttavia, esaur\u00ec l'erario pubblico e blocc\u00f2 il processo di riforma. Il risultato fu che l'esercito ellenico era del tutto impreparato alla guerra allo scoppio della guerra greco-turca del 1897: piani, fortificazioni ed armi erano inesistenti, la massa del corpo degli ufficiali era inadatta ai suoi compiti e l'addestramento era inadeguato. Di conseguenza, le forze ottomane numericamente superiori, meglio organizzate, equipaggiate e guidate spinsero le forze greche a sud della Tessaglia.\nLa decade di guerre (1912\u20131922).\nLe pessime prestazioni dell'esercito ellenico nella guerra del 1897 portarono a un importante programma di riforma sotto l'amministrazione di Georgios Theotokis (1899\u20131901, 1903\u20131904 e 1906\u20131909). Nel 1904 venne emanato un nuovo Statuto di organizzazione dell'esercito (rivisto nel 1910), vennero effettuati acquisti di nuovo materiale di artiglieria (compreso il cannone da 75 mm Schneider-Danglis Mle 06/09) e del fucile Mannlicher\u2013Sch\u00f6nauer e una nuova uniforme da campo cachi venne introdotta nel 1908. La riforma venne accelerata dopo il colpo di stato di Goudi del 1909.\nIl nuovo governo sotto Eleftherios Venizelos port\u00f2 una missione militare francese per addestrare l'esercito ellenico. Sotto la sua supervisione, i greci avevano adottato la divisione triangolare di fanteria come loro formazione principale, ma, cosa pi\u00f9 importante, la revisione del sistema di mobilitazione permise al paese di schierare ed equipaggiare un numero di truppe molto maggiore di quello che aveva nel 1897: mentre gli osservatori stranieri stimavano una forza mobilitata di circa 50.000 uomini, l'esercito alla fine ne schier\u00f2 125.000, con altri 140.000 nella Guardia nazionale e nelle riserve.\nDopo le vittoriose guerre balcaniche, il paese raddoppi\u00f2 il proprio territorio. Durante la prima guerra mondiale, un disaccordo tra il re Costantino e il primo ministro Eleftherios Venizelos caus\u00f2 uno scisma nazionale, ma alla fine una Grecia unita si un\u00ec agli Alleati nel 1917.\nCome vincitrice della guerra, la Grecia annett\u00e9 la Tracia occidentale ed orientale e nel 1919 sbarc\u00f2 unit\u00e0 nell'Asia Minore, dando cos\u00ec inizio alla guerra greco-turca (1919-1922), ma venne sconfitta nel 1922.\nLa seconda guerra mondiale.\nIl paese si un\u00ec alla seconda guerra mondiale con la parte alleata nell'ottobre 1940, quando il dittatore Ioannis Metaxas respinse un ultimatum italiano di Mussolini. Nella guerra greco-italiana, l'esercito ellenico respinse gli italiani e occup\u00f2 gran parte dell'Albania meridionale, ma dopo un'invasione tedesca (Operazione Marita) cadde sotto il dominio dell'Asse.\nIl governo greco in esilio, con unit\u00e0 dell'esercito, venne trasferito in Medio Oriente, dove continu\u00f2 la guerra con gli Alleati.\nIl sito web di Leo Niehorster mostra l'organizzazione superiore dell'esercito greco il 15 agosto 1940, con lo stato maggiore dell'esercito che supervisiona direttamente cinque corpi d'armata, tre divisioni e la fortezza di Salonicco.\nDopo la guerra, la Grecia incorpor\u00f2 il Dodecaneso. Presto la polarizzazione politica tra le forze di sinistra/comuniste e anticomuniste port\u00f2 ad una guerra civile, che si concluse con la sconfitta comunista.\nCombattimenti.\nNel corso della sua storia, l'esercito ellenico ha preso parte alle seguenti operazioni belliche:\nUnit\u00e0 e formazioni dell'esercito.\nDopo una profonda riorganizzazione che si \u00e8 verificata negli ultimi dieci anni, che ha incluso la trasformazione della maggior parte delle formazioni di fanteria in Brigate Meccanizzate ed una parallela riduzione del personale, il comando superiore dell'esercito ellenico \u00e8 lo Stato Maggiore dell'esercito ellenico.\nCi sono quattro principali comandi militari che sorvegliano tutte le unit\u00e0 dell'esercito,\nAnche se le divisioni esistono ancora, avendo il ruolo di comandi avanzati, l'esercito \u00e8 organizzato principalmente in brigate, che seguono le tipiche standard NATO composte da cinque battaglioni, tre di manovra, uno d'artiglieria, uno di supporto e alcune altre formazione delle dimensioni di compagnia. Secondo gli ultimi sviluppi, fino al 2015, tutte le divisioni attive si dissolveranno, ma tutte le brigate acquisiranno ancora una manovra di battaglione, eliminando in gran parte la distinzione tra le formazioni meccanizzate e corazzate, creando cos\u00ec un nuovo tipo di brigata, che sar\u00e0 chiamata \"Brigata d'Attacco\".\nPersonale.\nCi sono tre classi di personale nell'esercito ellenico, in particolare professionale, volontario e coscritto. Ci sono attualmente 90.000 uomini in servizio attivo, di cui 30.000 sono arruolati. A partire dal 2012, nella Repubblica ellenica \u00e8 obbligatorio il servizio militare (coscrizione) di 9 mesi per tutti i maschi di et\u00e0 compresa tra 18 e 45 anni. I cittadini dimessi dal servizio attivo sono normalmente collocati nella riserva e soggetti a richiami periodici di 1-10 giorni a intervalli irregolari. I maschi greci di et\u00e0 compresa tra 18 e 60 anni che vivono in aree strategicamente sensibili possono anche richiedere di servire part-time nella Guardia Nazionale. Durante una mobilitazione la quantit\u00e0 di leva pu\u00f2 superare i 180.000 uomini.\nI coscritti, gli arruolati e i sottufficiali portano insegne di grado speciali per distinguerli dai volontari.\nLa maggior parte degli ufficiali professionisti si diploma all'Accademia militare Enelpidon ad Atene (\"\u03a3\u03c4\u03c1\u03b1\u03c4\u03b9\u03c9\u03c4\u03b9\u03ba\u03ae \u03a3\u03c7\u03bf\u03bb\u03ae \u0395\u03c5\u03b5\u03bb\u03c0\u03af\u03b4\u03c9\u03bd\"), e del Corpo Ufficiali dell'Accademia Militare di Salonicco (\"\u03a3\u03c4\u03c1\u03b1\u03c4\u03b9\u03c9\u03c4\u03b9\u03ba\u03ae \u03a3\u03c7\u03bf\u03bb\u03ae \u0391\u03be\u03b9\u03c9\u03bc\u03b1\u03c4\u03b9\u03ba\u03ce\u03bd \u03a3\u03c9\u03bc\u03ac\u03c4\u03c9\u03bd\"), mentre il resto si diploma in varie scuole militari in base alla loro specializzazione.\nNella catena di comando, i diplomati delle due accademie militari ad Atene e Salonicco sono considerati pi\u00f9 elevati in anzianit\u00e0 rispetto agli ufficiali professionali dello stesso valore che si diplomano nelle scuole militari specializzate. Questi ultimi ufficiali sono seguiti in anzianit\u00e0 dai volontari, dai professionisti e, infine, dai coscritti.\nDurante la guerra, i battaglioni dell'esercito ellenici sono comandati tramite un ufficiale di grado maggiore generale o se in una missione di combattimento da un altro stato che, in accordo con lo Stato greco, sar\u00e0 comandato da un loro generale.\nEquipaggiamento.\nL'equipaggiamento e le armi pesanti dell'Esercito ellenica sono per lo pi\u00f9 di fabbricazione estera, da fornitori tedeschi, francesi, americani, britannici e russi. Una notevole eccezione sono i veicoli trasporto truppe Leonidas, derivati dal Saurer 4K 4FA ma migliorati e costruiti dall'Industria Manifattura Veicoli Ellenici ELVO.\nL'equipaggiamento spazia da stato dell'arte agli obsoleti inventari della guerra fredda; questi ultimi sono gradualmente in ritiro.\nMezzi Aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\"\nDistintivi di grado.\nLa struttura dei ranghi dell'esercito ellenico ha le sue radici nelle tradizioni militari inglesi e segue la scala gerarchica dei gradi della NATO. La posizione di \"Stratarchis \" (\u03a3\u03c4\u03c1\u03b1\u03c4\u03ac\u03c1\u03c7\u03b7\u03c2, equivalente a feldmaresciallo o Generale dell'Esercito), \u00e8 stata usato storicamente, ma non \u00e8 pi\u00f9 esistente. Venne inizialmente assegnato a re Costantino I per il suo comando nelle guerre balcaniche. Il grado venne successivamente assunto dai suoi successori fino all'abolizione della monarchia. L'unico ufficiale regolare per essere stato insignito del grado fu il generale Alexander Papagos il 28 ottobre, 1949.\nUniformi e gradi militari.\nLa struttura dei ranghi dell'esercito ellenico ha le sue radici nelle tradizioni militari inglesi e segue la scala gerarchica dei gradi della NATO. La posizione di \"Stratarchis \" (\u03a3\u03c4\u03c1\u03b1\u03c4\u03ac\u03c1\u03c7\u03b7\u03c2, equivalente a feldmaresciallo o Generale dell'Esercito), \u00e8 stata usato storicamente, ma non \u00e8 pi\u00f9 esistente. Venne inizialmente assegnato a re Costantino I per il suo comando nelle guerre balcaniche. Il grado venne successivamente assunto dai suoi successori fino all'abolizione della monarchia. L'unico ufficiale regolare per essere stato insignito del grado fu il generale Alexander Papagos il 28 ottobre, 1949, dopo aver vinto la guerra civile greca."}
{"id": "3822156", "revid": "486946", "url": "https://it.wikipedia.org/wiki?curid=3822156", "title": "Esercito greco", "text": ""}
{"id": "3822157", "revid": "192549", "url": "https://it.wikipedia.org/wiki?curid=3822157", "title": "Uovo dei dodici monogrammi", "text": "L'Uovo dei dodici monogrammi \u00e8 una delle uova imperiali Faberg\u00e9, un uovo di Pasqua gioiello che l'ultimo zar di Russia, Nicola II don\u00f2 a sua madre l'Imperatrice vedova Marija F\u00ebdorovna Romanova nel 1896.\nL'uovo fu fabbricato a San Pietroburgo sotto la supervisione di Michael Perkhin, per conto del gioielliere russo Peter Carl Faberg\u00e9, della Faberg\u00e8.\nProprietari.\nNegli anni venti probabilmente fu venduto da funzionari russi ad un gioielliere parigino. In seguito sembra sia divenuto propriet\u00e0 di un'italiana, la signora Berchielli.\nNel 1949 fu acquistato da Marjorie Merriweather Post che alla sua morte nel 1973 lasci\u00f2 l'uovo al \"Hillwood Museum\" di Washington, D.C. ove \u00e8 tuttora esposto.\nDescrizione.\nL'uovo \u00e8 fatto d'oro rosso e decorato con smalto e diamanti taglio rosetta oppure tagliati come una lastra sottile, \u00e8 foderato di velluto.\nSullo sfondo di smalto traslucido blu scuro file di diamanti taglio rosetta dividono l'uovo verticalmente in sei spicchi ed orizzontalmente in due parti, per un totale di dodici pannelli, ognuno dei quali reca un monogramma coronato disegnato con diamanti: nella parte superiore quello dell'imperatrice vedova Maria \"MF\" mentre quello dell'imperatore Alessandro \"AIII\" compare nei sei pannelli inferiori.\nUn sottile disegno foliato in oro rosso, che ad occhio nudo sembra dipinto sulla superficie, in realt\u00e0 \u00e8 stato ottenuto con la tecnica dello \"champlev\u00e9\", scavando lo spazio per lo smalto nell'oro del guscio.\nDue diamanti tagliati come lastre sottili, circondati da diamanti pi\u00f9 piccoli, sono posti alle estremit\u00e0 superiore ed inferiore.\nL'uovo si apre rivelando l'interno foderato di velluto, ma la sorpresa \u00e8 andata perduta.\nUovo con ritratti di Alessandro III.\nPer molto tempo si \u00e8 pensato che l'Uovo dei dodici monogrammi fosse il regalo del 1892, per il 25\u00ba anniversario del matrimonio di Marija e Alessandro, successive ricerche hanno portato a credere che invece fosse stato il dono a Marija F\u00ebdorovna per la Pasqua del 1895, in memoria di Alessandro.\nNuovi elementi emersi nel 2008 indicano che questo potrebbe essere in realt\u00e0 il perduto Uovo con ritratti di Alessandro III, regalato a Marija F\u00ebdorovna nel 1896, in memoria di Alessandro III e per il trentesimo anniversario del loro matrimonio.\nQuesta ipotesi \u00e8 sostenuta da una lettera scritta il 22 marzo 1896 dall'Imperatrice vedova a suo figlio Nicola:\nne consegue che la sorpresa di quest'uovo sarebbero i sei ritratti di Alessandro III menzionati sulla fattura per l'uovo del 1896:\nche sembra descrivere l'Uovo dei dodici monogrammi meglio della fattura del 1895:\nche invece indica uno stile diverso, quello dell'Uovo orologio blu con serpente.\nL'Uovo dei dodici monogrammi/Uovo con ritratti di Alessandro III sarebbe quindi il primo delle quattro uova imperiali che attraverso sculture o ritratti in miniatura commemorano Alessandro III, le altre sono: lo scomparso Uovo in memoria di Alessandro III del 1909, l'Uovo di Alessandro III a cavallo del 1910 e l'Uovo di nefrite del 1902, anch'esso perduto.\nLa sorpresa potrebbe essere la cornice con 6 ritratti di Alessandro III che la granduchessa Ksenija, figlia di Marija F\u00ebdorovna, prest\u00f2 per una mostra a Londra nel 1935."}
{"id": "3822158", "revid": "697352", "url": "https://it.wikipedia.org/wiki?curid=3822158", "title": "This Christmas", "text": "This Christmas, che in lingua inglese significa \"Questo Natale\", pu\u00f2 riferirsi a:"}
{"id": "3822162", "revid": "521302", "url": "https://it.wikipedia.org/wiki?curid=3822162", "title": "Samsung Bluewings", "text": ""}
{"id": "3822164", "revid": "521302", "url": "https://it.wikipedia.org/wiki?curid=3822164", "title": "Suwon Samsung Bluewings FC", "text": ""}
{"id": "3822170", "revid": "38120", "url": "https://it.wikipedia.org/wiki?curid=3822170", "title": "Uovo con ritratti di Alessandro III", "text": ""}
{"id": "3822174", "revid": "71433", "url": "https://it.wikipedia.org/wiki?curid=3822174", "title": "This Christmas (film)", "text": ""}
{"id": "3822176", "revid": "729019", "url": "https://it.wikipedia.org/wiki?curid=3822176", "title": "Sara Skjoldnes", "text": "La diciottenne Skjoldnes \u00e8 riuscita ad avere la meglio fra le dodici concorrenti del concorso, ottenendo la possibilit\u00e0 di rappresentare la propria nazione a Miss Mondo, mentre Eli Landa ha ottenuto la possibilit\u00e0 di partecipare a Miss Universo. Il 12 dicembre dello stesso anno quindi Sara Skjoldnes ha rappresentato la Norvegia in occasione del concorso di bellezza internazionale Miss Mondo 2009, che si \u00e8 tenuto presso il Gallagher Convention Centre di Johannesburg in Sudafrica, ed al quale hanno partecipato 112 concorrenti da tutto il mondo. La modella non \u00e8 riuscita a superare la fase iniziale del concorso e quindi non ha avuto accesso alle semifinali, ma \u00e8 riuscita ad ottenere la terza posizione per la fascia di Miss World Talent.\nVita privata.\nSara Skjoldnes \u00e8 sentimentalmente legata al cantante Ben Adams, componente della boy band britannica A1, conosciuto proprio sul palco di Fr\u00f8ken Norge."}
{"id": "3822178", "revid": "442418", "url": "https://it.wikipedia.org/wiki?curid=3822178", "title": "Segnaletica stradale nella Repubblica Ceca", "text": "I segnali stradali nella Repubblica Ceca sono regolati dal decreto legge n. 30 del 2001 e sono decretati congiuntamente dal ministero dei lavori pubblici ceco e dalla polizia. Sono installati lungo il ciglio della strada sul lato destro della carreggiata e sono suddivisi in segnali di pericolo, di precedenza, di divieto e restrizione, di obbligo, di regolazione stradale, di indicazione, di aiuto alla guida e pannelli integrativi.\nSe vi \u00e8 del testo nei segnali, questo \u00e8 in lingua ceca, senza traduzioni in altre lingue. La maggior parte dei segnali sono basati su disegni come nella maggior parte dei Paesi europei, eccezion fatta per quelli con scritte come il segnale di \"Fermarsi e dare precedenza\" o quello di \"Dogana\".\nAgli incroci non regolati da segnaletica stradale o semafori vige la regola generale di dare la precedenza ai veicoli provenienti da destra, a meno che non sia altrimenti specificato.\nSegnali di pericolo.\nI segnali di pericolo nella Repubblica Ceca hanno sfondo bianco ed una classica forma triangolare."}
{"id": "3822179", "revid": "76963", "url": "https://it.wikipedia.org/wiki?curid=3822179", "title": "Ethan S. Smith", "text": "Biografia.\n\u00c8 attivo dal 2001, lavorando soprattutto in film cinema e serie televisive. Ha lavorato in diverse commedie, come \"Natale a Miami\", in cui fa la parte di uno dei due poliziotti che fermano Christian De Sica e Massimo Boldi per le strade di Miami."}
{"id": "3822180", "revid": "62004", "url": "https://it.wikipedia.org/wiki?curid=3822180", "title": "Russell Downing", "text": " Attivo a livello Elite dal 1998 al 2019, ha vinto il titolo nazionale in linea nel 2005 e il Tour de Wallonie nel 2010.\n\u00c8 fratello del ciclista Dean Downing.\nCarriera.\nTra i dilettanti su strada vinse due tappe al Giro del Marocco nel 1998, una tappa al Brandenburg-Rundfahrt nel 2002 e una tappa al Circuit de Lorraine nel 2004. Attivo anche su pista, tra il 1999 e il 2004 vinse cinque titoli nazionali di specialit\u00e0 e la gara di inseguimento a squadre di Sydney valida per la Coppa del mondo 2004.\nDa professionista vinse i campionati britannici su strada, tre tappe al Tour de Bretagne ed il Lincoln International Grand Prix nel 2005, una tappa al Tour de Beauce in Canada e la Druivenkoers nel 2006, tre tappe al Cintur\u00f3n a Mallorca e una al Tour of Ireland nel 2008, una tappa al Cintur\u00f3n a Mallorca, una tappa e la generale del Tour of Ireland nel 2009, una tappa al Crit\u00e9rium International, una tappa e la generale del Tour de Wallonie nel 2010. Negli stessi anni prende parte a tre campionati del mondo su strada, nel 2006, 2008 e 2009.\nNel 2011 partecipa al suo primo Giro d'Italia con la maglia del Team Sky, portandolo a termine. Nel 2015 \u00e8 sotto contratto con il team danese Cult Energy Pro Cycling, l'anno dopo passa alla JLT-Condor e nel 2018 si accasa alla Holdsworth Pro Racing, sotto la direzione tecnica del fratello Dean. Conclude la carriera nel 2019."}
{"id": "3822183", "revid": "125197312", "url": "https://it.wikipedia.org/wiki?curid=3822183", "title": "Giovan Battista Langetti", "text": "Biografia.\nNascita e formazione.\nDella sua giovinezza si hanno scarse notizie, provenienti principalmente dai registri della parrocchia di Santa Sabina dove visse. Nacque da Giovanni Cesare e da Chiara Bagutti ed ebbe tre fratelli pi\u00f9 grandi. Tra i padrini di battesimo dei fratelli Langetti figurano il pittore Giovan Battista Carlone ed Ersilia Castello, figlia di Bernardo Castello e moglie di Giovanni Carlone, fratello di Giovan Battista e anch'egli pittore; risulta quindi evidente che tra i Langetti e i Carlone ci fosse uno stretto legame e si pu\u00f2 ipotizzare che il padre di Giovan Battista Langetti svolgesse una professione attigua al mondo della pittura.\nRimasto orfano in tenera et\u00e0 (la madre, gi\u00e0 vedova, mor\u00ec nel 1639), \u00e8 ragionevole supporre che il giovane Langetti sia stato assistito proprio da Giovan Battista Carlone ma non esistono delle testimonianze precise al riguardo. Non ci \u00e8 pervenuto neppure qualche segno di una sua prima produzione genovese, il che avvalorerebbe quanto detto da Marco Boschini, il quale parla di un soggiorno a Roma durante il quale entr\u00f2 nella bottega di Pietro da Cortona.\nPossibile prova di un allievato presso il Berrettini \u00e8 stata ravvisata in un dipinto raffigurante il \"Martirio dei Maccabei\" conservato presso la Pinacoteca Vaticana - attribuito ad un giovanissimo Langetti dallo storico dell'arte Nikolaj Nikolaevi\u010d Ivanov - opera che per la complessa composizione richiamerebbe, per l'appunto, la lezione cortonesca.\nSempre in questi anni d'esordio \u00e8 quanto mai probabile che il Langetti abbia conosciuto l'opera di Jusepe de Ribera, il cui esempio avr\u00e0 forte e perdurante influsso sulla successiva produzione del pittore. A questo proposito si \u00e8 anche ipotizzato che il Langetti da Roma possa essersi spinto sino a Napoli per fare diretta conoscenza dell'opera del grande maestro ispano-napoletano.\nL'influenza riberesca si aggiunger\u00e0 al bagaglio che il Langetti portava con s\u00e9 da Genova, costituito da reminiscenze di Gioacchino Assereto, del Castiglione, ma anche dei due grandi fiamminghi - Rubens a Van Dyck - che a Genova avevano soggiornato ed eseguito un cospicuo numero di opere nei primi decenni del Seicento, retroterra culturale che si arricchir\u00e0 ulteriormente a Venezia con la conoscenza dei locali maestri del Cinquecento - su tutti il Tintoretto - o dei talenti contemporanei attivi in Laguna, come Luca Giordano.\nVenezia.\nL'evento di fondamentale importanza nella vicenda artistica del Langetti \u00e8 il suo trasferimento a Venezia, citt\u00e0 nella quale visse il resto della sua vita e ove si afferm\u00f2 come uno dei migliori pittori del suo tempo.\nL'arrivo in Laguna \u00e8 verosimilmente collocabile intorno alla met\u00e0 degli anni cinquanta del secolo. Nel 1660, infatti, il Boschini pubblicava la \"Carta del navegar pitoresco\", dalla quale risulta che il Langetti vivesse in laguna gi\u00e0 da qualche anno, essendo un pittore molto attivo e apprezzato. Verosimilmente, trascorse un primo periodo presso Giovan Francesco Cassana, come si intende da un'epistola inviata da Antonio Lupis allo stesso Cassana e dall'intensit\u00e0 cromatica dei suoi dipinti, richiamo all'insegnamento di Bernardo Strozzi (di cui il Cassana fu effettivamente allievo).\nLa produzione pittorica del Langetti a Venezia, che presumibilmente abbandon\u00f2 presto la bottega del Cassana per mettersi in proprio, fu copiosa ma scarsa \u00e8 la documentazione in merito pervenutaci cos\u00ec come pochissimi sono i lavori firmati e datati: la cronologia del suo catalogo \u00e8 pertanto di ardua definizione.\nIn ogni caso una delle prime (e delle poche) opere documentate riguarda una tela raffigurante \"Apollo e Marsia\" menzionata (e fortemente elogiata) nel gi\u00e0 citato volume del Boschini. Il dipinto - la cui ultima destinazione fu la Gem\u00e4ldegalerie Alte Meister di Dresda - and\u00f2 distrutto durante la seconda guerra mondiale. In questo esordio veneziano \u00e8 gi\u00e0 chiaro l'influsso del Ribera. \nLa fortuna professionale del Langetti dovette essere rapida: gi\u00e0 nei primi anni sessanta del Seicento egli riceve commissioni di rilievo tra le quali anche una pala d'altare per la chiesa veneziana delle Terese, raffigurante la \"Maddalena ai piedi del Crocifisso\" (1663 circa). Considerata a livello critico una delle sue prove pi\u00f9 alte, forse il suo capolavoro nonch\u00e9 uno dei dipinti pi\u00f9 belli di tutto il Seicento veneziano, nella pala delle Terese, il Langetti, innesta in una struttura formale ripresa da modelli di Van Dyck (il Cristo crocifisso con le braccia quasi in verticale) un esplicito omaggio al genio del Tintoretto. \nA suggello della fama conquistata dall'artista genovese vi sono anche alcune commissioni giunte da fuori Venezia, tra le quali la pi\u00f9 prestigiosa \u00e8 la chiamata a Firenze del Granduca Ferdinando II de' Medici. Per il Medici Langetti realizz\u00f2 alcuni dipinti tra i quali si conserva ancora, agli Uffizi, una scena di genere con due uomini intenti a giocare a carte. \nNel 1675 il Langetti esegue due pannelli raffiguranti san Pietro e san Paolo per la chiesa dei Dominicani di Padova (ora nella chiesa di San Daniele della stessa citt\u00e0) che sono la sua ultima opera documentata. Nello stesso anno fa testamento: dall'inventario dei beni si evince che aveva raggiunto una posizione economica di tutto rispetto, indice del successo della sua pittura. L'anno seguente, a soli quarantuno anni, il Langetti muore ed \u00e8 sepolto nella chiesa della Maddalena a Venezia.\nL'opera.\nLuigi Lanzi coni\u00f2 per il Langetti l'appellativo di \"Principe dei Tenebrosi\". Denominazione che allude sicuramente al naturalismo riberesco, caratterizzato dal marcato chiaroscuro, introdotto in Laguna dal Langetti ed ulteriormente rafforzato con l'arrivo a Venezia di Luca Giordano, che del Ribera era stato diretto allievo. Il pittore genovese fu il primo a reagire alle novit\u00e0 introdotte dal grande pittore napoletano.\nIl tenebrismo del Langetti tuttavia ha forse una pregnanza anche pi\u00f9 profonda del solo dato stilistico. La poetica tenebrista langettiana infatti \u00e8 pervasa di venature filosofiche neo-stoiche come dimostra la frequente apparizione nel suo catalogo di filosofi del passato indicati come \"exempla virtutis\": molte sono le raffigurazioni di Catone, di Archimede, di Diogene (con particolare enfasi data, nei primi due casi, all'eroismo e al distacco con cui essi affrontarono, pi\u00f9 o meno leggendariamente, la morte).\nQuesta visione filosofica si accoppia, come si evince dalla produzione di tema religioso del Langetti, ad afflati spirituali pietisti (che alcune posizioni critiche riconducono alla teologia di Giovanni della Croce), che forse rispecchiano la crisi che nel XVII secolo scuoteva Venezia, flagellata dalla dura pestilenza del 1630 e ormai sempre pi\u00f9 vacillante nel ruolo di potenza marinara.\nIl riberismo del Langetti in ogni caso non fu statico: nella sua pur breve carriera il pittore genovese apr\u00ec la sua tavolozza, senza rinunciare per\u00f2 ad un approccio naturalistico alla pittura e all'uso del chiaroscuro (ancorch\u00e9 attenuandolo), al colore veneziano: un paradigma di questa evoluzione si pu\u00f2 cogliere nella \"Visione di San Gerolamo\" di Cleveland, altro suo capolavoro.\nNel rapido svolgersi della sua parabola artistica, che, dopo l'ancora nebuloso avvio, si consuma in meno di venti anni, il Langetti ebbe il merito di essere uno principali innovatori della pittura veneziana che dopo i fasti cinquecenteschi si era sclerotizzata in una stanca riproposizione di quella grande tradizione, e del lascito di Tiziano in specie, come si evince dalla convenzionale maniera di Jacopo Palma e del Padovanino.\nSeguirono l'esempio del Langetti (e per questo sono detti a loro volta \"tenebrosi\") altri pittori di vaglia attivi a Venezia nei suoi stessi anni: Johann Carl Loth e Antonio Zanchi sono i casi pi\u00f9 significativi. \nAnche pittori di generazioni successive, quali Gianantonio Guardi, Sebastiano Ricci e il Piazzetta subirono l'influsso del Langetti (e in specie della sua opera pi\u00f9 matura): la sua pittura, per questa via, costitu\u00ec uno dei fattori d\u2019incubazione della grande stagione settecentesca dove la pittura veneziana riguadagn\u00f2 i vertici dell'arte europea.\nGalleria d'immagini.\nLa scarsit\u00e0 di notizie sulle opere del Langetti unitamente al fatto che la quasi totalit\u00e0 della sua produzione nota si concentra in due decenni scarsi (dall'uscita dalla bottega del Cassana alla sua morte) rende difficile ed aleatoria (salvo che in pochi casi) l'esatta datazione dei suoi dipinti.\nNella didascalia delle opere che seguono non \u00e8 pertanto indicata una data. L'ordine in cui sono riportate le immagini segue comunque quello del catalogo del Langetti messo a punto da Marina Stefani Mantovanelli nel saggio \u00ab\"Giovanni Battista Langetti\"\u00bb (in \"Saggi e Memorie di Storia dell'Arte\", 1990), ove le opere del pittore sono scalate, lungo il periodo 1660-1675, secondo un possibile ordine cronologico di massima desunto dall'analisi dello stile (eccetto che per le pochissime opere di cui \u00e8 documentalmente inferibile una data pi\u00f9 sicura). "}
{"id": "3822189", "revid": "15756", "url": "https://it.wikipedia.org/wiki?curid=3822189", "title": "Innerspeaker", "text": "Innerspeaker \u00e8 il primo album in studio del gruppo musicale australiano Tame Impala, pubblicato il 21 maggio 2010 dalla Modular Recordings.\nHa ottenuto un buon successo commerciale, raggiungendo il 4\u00ba posto della classifica australiana degli album pi\u00f9 venduti.\nDescrizione.\nL'album si ispira ai lavori di rock psichedelico pubblicati tra la fine degli anni 60 e l'inizio dei 70, rivisitati per\u00f2 in chiave moderna e con una vena pop nella costruzione delle melodie."}
{"id": "3822191", "revid": "757396", "url": "https://it.wikipedia.org/wiki?curid=3822191", "title": "Mens Sana Basket 2005-2006", "text": "Questa voce raccoglie le informazioni riguardanti la Mens Sana Basket nelle competizioni ufficiali della stagione 2005-2006.\nStagione.\nLa stagione 2005-2006 della Mens Sana Basket, sponsorizzata \"Montepaschi\", \u00e8 la 20\u00aa nel massimo campionato italiano di pallacanestro, la Serie A.\nIl 16 dicembre Shaun Stonerook ottiene la cittadinanza italiana, non occupando cos\u00ec pi\u00f9 un posto per i giocatori extracomunitari.\nRoster.\n\"Aggiornato al 24 dicembre 2021.\""}
{"id": "3822196", "revid": "121602206", "url": "https://it.wikipedia.org/wiki?curid=3822196", "title": "Music Farm (prima edizione)", "text": "La prima edizione di \"Music Farm\" \u00e8 andata in onda dal 16 aprile 2004 al 6 giugno, condotta da Amadeus (di cui \u00e8 stata l'unica), vede 11 partecipanti. Vede la partecipazione di Gene Gnocchi e come inviata Rosita Celentano.\nLa media di questa edizione \u00e8 stata di 3.657.000 spettatori e il 17,59% di share.\nIl 7 giugno 2004, l'ultima puntata ha ottenuto 4.228.000 e il 23,12% di share, con punte superiori al 38% nell'ultima ora, arrivando anche a picchi del 46%.\nLa prima edizione \u00e8 andata in onda in diretta dal Centro Multimediale di Terni, mentre i concorrenti alloggiavano presso il Centro Mess\u00e9gu\u00e9 di Melezzole."}
{"id": "3822198", "revid": "729019", "url": "https://it.wikipedia.org/wiki?curid=3822198", "title": "Campamento (metropolitana di Madrid)", "text": "Campamento \u00e8 una stazione della linea 5 della metropolitana di Madrid. Si trova sotto alla Avenida del Padre Piquer, nel quartiere di Aluche, nel distretto Latina.\nStoria.\nLa stazione fu aperta al pubblico il 4 febbraio 1961, quando venne inaugurato il \"Ferrocarril suburbano de Carabanchel\", che nel 1980 venne annesso alla linea 10 della metropolitana. Il 22 ottobre 2002 la stazione pass\u00f2 a fare parte della linea 5 insieme alle stazioni di Aluche ed Empalme.\nAccessi.\nVestibolo Campamento"}
{"id": "3822199", "revid": "71433", "url": "https://it.wikipedia.org/wiki?curid=3822199", "title": "JYP Nation", "text": ""}
{"id": "3822200", "revid": "1543377", "url": "https://it.wikipedia.org/wiki?curid=3822200", "title": "Delta Profronde", "text": "La Delta Profronde, conosciuta fino al 1997 come Ronde van Midden-Zeeland, era una corsa in linea maschile di ciclismo su strada, che si disputava nella provincia della Zelanda, nei Paesi Bassi, ogni anno nel mese di settembre. Dal 2005 fu inserita nel calendario dell'UCI Europe Tour, come evento di classe 1.1.\nCreata nel 1959 come \"Ronde van Midden-Zeeland\", rimase riservata ai dilettanti fino al 1973. Successivamente, fino al 1978, costitu\u00ec una delle tappe del Giro dei Paesi Bassi.\nNel 2008, i comitati d'organizzazione della Delta Profronde e dell'OZ Wielerweekend unirono le due corse per creare la Delta Tour Zeeland.\nAlbo d'oro.\n\"Aggiornato all'edizione 2007.\""}
{"id": "3822202", "revid": "198277", "url": "https://it.wikipedia.org/wiki?curid=3822202", "title": "Thomas Hancock", "text": "Fratello di Walter Hancock e fondatore dell'industria britannica della gomma. \nAbile inventore, brevett\u00f2 un masticatore, macchina in grado di ridurre la gomma in blocchi o fogli.\nSi specializz\u00f2 inoltre nella produzione di oggetti elastici."}
{"id": "3822203", "revid": "216401", "url": "https://it.wikipedia.org/wiki?curid=3822203", "title": "Ronde van Midden-Zeeland", "text": ""}
{"id": "3822204", "revid": "1494169", "url": "https://it.wikipedia.org/wiki?curid=3822204", "title": "Valtournenche", "text": ""}
{"id": "3822211", "revid": "339392", "url": "https://it.wikipedia.org/wiki?curid=3822211", "title": "Under-18", "text": ""}
{"id": "3822215", "revid": "155634", "url": "https://it.wikipedia.org/wiki?curid=3822215", "title": "Serie A2 2011-2012 (hockey su ghiaccio)", "text": "La Serie A2 di hockey su ghiaccio 2011-2012 viene organizzata dalla Federazione Italiana Sport del Ghiaccio e dalla Lega Italiana Hockey Ghiaccio.\nLa stagione si \u00e8 conclusa con l'Hockey Milano Rossoblu vincitore del titolo e promosso in Serie A per la stagione 2012-2013.\nSquadre.\nLe squadre iscritte alla seconda serie sono otto. Sette di esse sono le formazioni che gi\u00e0 avevano partecipato alla serie A2 2010-2011, a cui si \u00e8 aggiunse, nel corso dell'estate, l'ASH Pergine, che prese il posto del Real Torino HC, squadra che rinunci\u00f2 alla partecipazione in Serie A2. Il WSV Vipiteno Broncos fu invece promosso per quella stagione in serie A.\nFormula.\nLa formula prevede, nella prima fase, un triplo girone di andata e ritorno. Ai play-off parteciperanno le sei migliori squadre della regular season: le prime due direttamente in semifinale, mentre le squadre dal terzo al sesto posto ai quarti. Per determinare la posizione in griglia delle prime due classificate, tuttavia, non conter\u00e0 la posizione al termine della regular season, ma la Coppa di Lega, disputata tra le prime due classificate con una serie al meglio dei tre incontri.\nLe gare dei play-off nei quarti di finale sono al meglio delle cinque gare, mentre le semifinali e finale si svolgono al meglio delle sette gare.\nStagione regolare.\nPrimo girone.\n30 settembre 2011 - 13 novembre 2011\nSecondo girone.\n18 novembre 2011 - 4 gennaio 2012\nTerzo girone.\n6 gennaio 2012 - 19 febbraio 2012\nClassifica.\nLegenda:\nNote:\nCoppa di Lega.\nLa Coppa di Lega si gioca al meglio delle tre partite. La squadra con il miglior piazzamento in campionato gioca in casa gara-1 e l'eventuale gara-3."}
{"id": "3822219", "revid": "729019", "url": "https://it.wikipedia.org/wiki?curid=3822219", "title": "Casa de Campo (metropolitana di Madrid)", "text": "Casa de Campo \u00e8 una stazione delle linee 5 e 10 della metropolitana di Madrid. Si trova sotto al Paseo de la Puerta de Bat\u00e1n, in prossimit\u00e0 del grande parco \"Casa de Campo\". La stazione \u00e8 capolinea per la linea 5.\nStoria.\nLa stazione \u00e8 stata inaugurata il 22 ottobre 2002, quando la linea 10 venne ampliata fino a Puerta del Sur. L'apertura di questa stazione comport\u00f2 il trasferimento delle stazioni tra Aluche e Casa de Campo dalla linea 10 alla linea 5, creando una stazione a 3 binari, in modo da permettere il passaggio da una linea all'altra.\nInizialmente era stato proposto il nome di Puerta de Bat\u00e1n, ma per evitare confusione con la stazione vicina si decise di adottare il nome attuale."}
{"id": "3822220", "revid": "643662", "url": "https://it.wikipedia.org/wiki?curid=3822220", "title": "Andrej Jakubik", "text": ""}
{"id": "3822223", "revid": "47767", "url": "https://it.wikipedia.org/wiki?curid=3822223", "title": "Isteria collettiva", "text": ""}
{"id": "3822224", "revid": "39884", "url": "https://it.wikipedia.org/wiki?curid=3822224", "title": "Luigi Mainoni D'Intignano", "text": ""}
{"id": "3822225", "revid": "729019", "url": "https://it.wikipedia.org/wiki?curid=3822225", "title": "Lucio Ottavio", "text": "Biografia.\nFiglio di Gneo Ottavio, console nell'87 a.C. e nipote di Gneo Ottavio console del 128 a.C..\nViveva in un palazzo sul Palatino, costruito dal suo avo Gneo Ottavio suo bisnonno, che era stato console nel 165 a.C..\nNel 78 a.C. fu eletto pretore e nel 75 a.C. fu eletto console con Gaio Aurelio Cotta; il console dell'anno precedente era probabilmente suo cugino.\nAl termine del mandato consolare fu nominato proconsole ed ottenne il controllo della provincia di Cilicia. Tuttavia, Ottavio mor\u00ec all'inizio di quell'anno, prima di poter raggiungere la sua provincia e fu sostituito da Lucio Licinio Lucullo."}
{"id": "3822227", "revid": "39884", "url": "https://it.wikipedia.org/wiki?curid=3822227", "title": "Gianfranco Malipiero", "text": ""}
{"id": "3822228", "revid": "47767", "url": "https://it.wikipedia.org/wiki?curid=3822228", "title": "Antico slavo orientale", "text": ""}
{"id": "3822230", "revid": "486946", "url": "https://it.wikipedia.org/wiki?curid=3822230", "title": "Marinai d'Italia", "text": ""}
{"id": "3822232", "revid": "45962401", "url": "https://it.wikipedia.org/wiki?curid=3822232", "title": "Battista Pininfarina", "text": ""}
{"id": "3822233", "revid": "39884", "url": "https://it.wikipedia.org/wiki?curid=3822233", "title": "Mirocle", "text": ""}
{"id": "3822240", "revid": "39884", "url": "https://it.wikipedia.org/wiki?curid=3822240", "title": "Gian Battista Monteggia", "text": ""}
{"id": "3822242", "revid": "404449", "url": "https://it.wikipedia.org/wiki?curid=3822242", "title": "Cesare Genovesi (politico)", "text": "\u00c8 stato inoltre sindaco di Mantova dal 1923 al 1927."}
{"id": "3822244", "revid": "599013", "url": "https://it.wikipedia.org/wiki?curid=3822244", "title": "Gabino Sosa", "text": " Lo stadio Gabino Sosa, sede degli incontri interni del Central C\u00f3rdoba, \u00e8 intitolato alla sua memoria.\nCaratteristiche tecniche.\nRicopr\u00ec principalmente due ruoli nel corso della sua lunga carriera, quasi interamente trascorsa al Central C\u00f3rdoba: al suo debutto giocava come ala sinistra. Nel 1917 fu spostato a centravanti, ruolo in cui aument\u00f2 il proprio numero di marcature, e che mantenne negli anni seguenti. Le sue doti tecniche principali erano l'abilit\u00e0 nel dribbling e l'efficacia nel finalizzare; era inoltre dotato di grande visione di gioco. Frascara, giornalista de \"El Gr\u00e1fico\", ne sottoline\u00f2 l'eleganza nella gestione del pallone e l'intelligenza tattica nella costruzione del gioco della propria squadra.\nCarriera.\nClub.\nSosa debutt\u00f2 nel Central C\u00f3rdoba, squadra della Liga Rosarina de F\u00fatbol, molto giovane: aveva 14 anni quando fu incluso per la prima volta nella rosa dei titolari. Inizialmente gioc\u00f2 come ala sinistra, perch\u00e9 il centravanti era Z\u00e1rate; nel 1914 firm\u00f2 un contratto, offertogli dalla societ\u00e0 per convincerlo a rimanere nel club e rifiutare il trasferimento ad altre squadre che lo richiedevano, che prevedeva un compenso di 400 pesos pi\u00f9 una bambola, che fu poi data alla figlia. Con la squadra del torneo provinciale di Rosario Sosa si mise in particolare evidenza, contribuendo ai buoni piazzamenti in campionato della propria formazione. Nel 1920 fu chiamato a svolgere il servizio militare: lasci\u00f2 quindi Rosario per C\u00f3rdoba, citt\u00e0 in cui prosegu\u00ec la propria attivit\u00e0 di calciatore una volta trovato posto nella rosa dell'Instituto. Nel 1921 fece ritorno al Central, a Rosario, e riprese a giocarvi con continuit\u00e0. Nel 1923 vinse il primo titolo, la Copa Santiago Pinasco, una competizione locale di Rosario; replic\u00f2 il successo nel 1927. Nel 1932, introdotto il professionismo anche nel campionato provinciale, ottenne il primo titolo di massima serie. Nel 1934 fece parte della squadra che vinse la Copa de Honor Beccar Varela, una competizione internazionale che coinvolgeva squadre provenienti da Argentina e Uruguay.\nNazionale.\nConvocato per il Campeonato Sudamericano del 1921, vi debutt\u00f2, giocando da centravanti, il 2 ottobre contro il . Quella fu la sua unica partita giocata in quella competizione, giacch\u00e9 fu sostituito, al centro dell'attacco, da Saruppo. Ebbe maggior spazio nell'edizione del 1924: sempre come centrattacco, Sosa gioc\u00f2 tutte e 3 le partite dell'Argentina, segnando anche una rete il 25 ottobre contro il , a Montevideo. Il Sudamericano del 1926 lo vide protagonista: oltre a presenziare in ogni gara della propria Nazionale, Sosa realizz\u00f2 4 reti in un solo incontro, il 20 ottobre contro il . In quella partita, terminata 8-0 in favore dell'Argentina, Sosa divenne il primo giocatore argentino a realizzare pi\u00f9 di 3 reti nel Sudamericano. Fece parte dei convocati dell'Argentina fino al 1927."}
{"id": "3822247", "revid": "339392", "url": "https://it.wikipedia.org/wiki?curid=3822247", "title": "Profesionalen Futbolen Klub Litex Love\u010d", "text": ""}
{"id": "3822251", "revid": "767487", "url": "https://it.wikipedia.org/wiki?curid=3822251", "title": "Dennis - La minaccia di Natale", "text": "Dennis - La minaccia di Natale (\"A Dennis the Menace Christmas\") \u00e8 un film del 2007 diretto da Ron Oliver.\nLa pellicola, prodotta direttamente per il mercato home video, vede come protagonisti Maxwell Perry Cotton e Robert Wagner. Il film \u00e8 basato sul romanzo di Charles Dickens \"Canto di Natale\" ed \u00e8 il seguito di \"Dennis la minaccia\" e di \"Dennis colpisce ancora\".\nTrama.\nDennis Mitchell \u00e8 un ragazzino di 6 anni, vessato dai bulli del quartiere e ha il suo bel daffare a difendersi; ma questo non lo distrae dalla sua vittima favorita, il vicino di casa George Wilson, pi\u00f9 scorbutico che mai nel suo odio invincibile verso il Natale. Dennis, insieme ad alcuni suoi amici, decide di far riscoprire lo spirito natalizio al suo vicino e amico, ma ogni iniziativa porta ad un guaio peggiore provocando danni da ben 40.000 dollari mentre Dennis mira ad avere una nuova bicicletta per Natale; alla fine di un confronto con Dennis, l'anziano Wilson gli dice in preda alla rabbia che Babbo Natale non esiste, cosa che provoca tristezza in Dennis.\nL'Angelo del Natale passato, presente e futuro interviene per aiutare a salvare il Natale: porta il signor Wilson nella sua casa d'infanzia negli anni cinquanta facendogli ricordare di come anche lui da ragazzino fosse vivace proprio come Dennis; poi l'Angelo lo porta nel presente facendogli vedere di come i genitori di Dennis sono tristi dei danni fatti da Dennis e di come non sapere come rimediare mentre sua moglie \u00e8 depressa del fatto che il marito non voglia festeggiare il Natale; intanto, Wilson si rende conto del suo comportamento.\nInfine, l'Angelo lo porta nel futuro che lo porta a scoprire un mondo buio e povero, la sua casa \u00e8 vuota e Dennis viene mostrato vecchio, solo, senza figli e che ormai odia il Natale (aveva cominciato ad odiare il Natale dopo le parole del signor Wilson).\nIn seguito a tale evento, l'anziano signore si rende conto di aver sbagliato e si risveglia nella sua casa nel presente. Decide cos\u00ec di diffondere la gioia del Natale nel quartiere, perdona Dennis cancellando il debito dei danni con i genitori e regala un albero di Natale pieno di regali tra cui la bicicletta che Dennis desiderava per poi scusarsi con lui per ci\u00f2 che gli aveva detto. Festeggia cos\u00ec il Natale con sua moglie mentre Dennis sfida un suo coetaneo bullo ad una gara in bicicletta ma si far\u00e0 sconfiggere facendosi cos\u00ec rispettare.\nL'angelo, seduto su un tetto, riflette su quanto ami i lieti fini prima di tornare al Polo Nord mentre tutto il vicinato festeggia il Natale mentre Dennis si schianta accidentalmente con la sua bicicletta addosso al signor Wilson."}
{"id": "3822252", "revid": "235890", "url": "https://it.wikipedia.org/wiki?curid=3822252", "title": "Funzione di cutoff", "text": ""}
{"id": "3822254", "revid": "729019", "url": "https://it.wikipedia.org/wiki?curid=3822254", "title": "Fulcieri Paulucci di Calboli", "text": "Biografia.\nIl cognome si trova anche nella forma Paolucci di Calboli, Paulucci de Calboli oppure Paolucci e Paulucci de' Calboli.\nDa giovane, segu\u00ec il padre, il conte Raniero, importante diplomatico, nei suoi spostamenti: in Svizzera, ad esempio, fece amicizia con la poetessa Ada Negri. Durante il suo lungo soggiorno nella Confederazione, si impegn\u00f2 attivamente in favore degli immigrati italiani ivi residenti, fondando, tra l'altro, la \"Scuola italiana\" di Berna, insieme a Carlo Spinazzola e alla giornalista ticinese Rosetta Colombi.\nNel 1910 Fulcieri si iscrisse alla facolt\u00e0 di giurisprudenza dell'Universit\u00e0 di Genova, dove nel 1914 si laure\u00f2.\nNel frattempo, si avvicin\u00f2 al nascente nazionalismo italiano, partecipando al primo congresso dell'Associazione Nazionalista Italiana, tenutosi a Firenze nel 1910, e aderendo convintamente al movimento.\nNella grande guerra.\nPur intenzionato a intraprendere la carriera paterna, scoppiata lla prima guerra mondiale nell'ottobre 1914, da convinto interventista qual era, si arruol\u00f2 immediatamente come volontario e con l'entrata in guerra dell'Italia chiese di essere destinato alla prima linea.\nVi giunse con il grado di sottotenente, aggregato al reggimento cavalleggeri di Saluzzo. Ritenendo la cavalleria un'arma non pienamente operativa, fece subito domanda per essere trasferito in fanteria, con la brigata \"Padova\" sul Carso. Fu spesso esempio per i commilitoni in battaglia, offrendosi di volta volontario per le missioni pericolose.\nDurante una di queste riport\u00f2 due ferite allo stesso ginocchio che gli causarono un'invalidit\u00e0 permanente. Ancora convalescente, nel dicembre 1916 torn\u00f2 al fronte in qualit\u00e0 di ufficiale osservatore di controbatteria nella 3\u00aa Armata.\nA Dosso Faiti, il 18 gennaio 1917, il suo osservatorio viene distrutto dal fuoco nemico. Paulucci de Calboli riusc\u00ec a raggiungere il reparto di linea combattendo fra i fanti. Scesa l'oscurit\u00e0 e necessitando di rinforzi, essendo saltati tutti i collegamenti telegrafici, si offr\u00ec di raggiungere il comando.\nPer risparmiare tempo, si avventur\u00f2 allo scoperto ma venne colpito alla schiena da una scheggia che penetr\u00f2 la colonna vertebrale, con la paralisi permanente degli arti inferiori. Per quest'azione viene poco dopo insignito della medaglia d'oro al valore militare.\nL'impegno propagandistico e la morte.\nA seguito della disfatta di Caporetto del novembre 1917, ader\u00ec al \"Comitato di Azione mutilati, invalidi e feriti di guerra\", partecipando, sulla carrozzella, all'intensa opera di propaganda svolta per esortare gli italiani alla resistenza. Divenuto presidente della \"Sezione di Difesa Patriottica\", si dedic\u00f2, pur nelle sue gravissime condizioni di salute, a un diuturno impegno propagandistico per tutto il nord Italia.\nNel marzo del 1918, mentre si trovava all'ospedale di Genova, contrasse l'erisipela, un'infezione acuta della pelle, a quei tempi pressoch\u00e9 incurabile; inizi\u00f2 cos\u00ec il suo rapido ed inesorabile declino fisico e il 28 febbraio 1919, a soli 26 anni, mor\u00ec nel sanatorio Solsana di Saanen, presso Gstaad, in Svizzera.\nLe sue spoglie furono trasferite nel cimitero monumentale di Forl\u00ec, dove riposano in una tomba del Pantheon, sormontata da un busto realizzato dallo scultore Carlo Fontana. Fu Antonio Beltramelli a definirlo per primo \"santo dei mutilati\". All'eroe di guerra la Fondazione Mutilati di Guerra di Milano dedic\u00f2 un busto in marmo che fu commissionato al celebre scultore Adolfo Wildt. A Roma fu intitolata una via nel quartiere Della Vittoria."}
{"id": "3822255", "revid": "235890", "url": "https://it.wikipedia.org/wiki?curid=3822255", "title": "Funzione bump", "text": ""}
{"id": "3822261", "revid": "1318658", "url": "https://it.wikipedia.org/wiki?curid=3822261", "title": "Radiazione chilometrica aurorale", "text": "La radiazione chilometrica aurorale (AKR) \u00e8 l'emissione intensa di onde radio, dovuta alla radiazione di ciclotrone degli elettroni, che ruotano attorno alle linee di forza del campo magnetico terrestre. La radiazione emessa ha frequenza fra i 50 e 500\u00a0kHz, mentre l'energia totale emessa va da circa 1 milione a 10 milioni di Watt.\nTale radiazione non pu\u00f2 essere misurata da terra poich\u00e9 la ionosfera riflette tali onde radio. Il motivo di ci\u00f2 \u00e8 dovuto al fatto che la ionosfera \u00e8 costituita da plasma, il quale non \u00e8 trasparente a onde elettromagnetiche a frequenze inferiori ai 50\u00a0MHz."}
{"id": "3822262", "revid": "461603", "url": "https://it.wikipedia.org/wiki?curid=3822262", "title": "Profesionalen Futbolen Klub Liteks", "text": ""}
{"id": "3822271", "revid": "287204", "url": "https://it.wikipedia.org/wiki?curid=3822271", "title": "Un milione al secondo", "text": "Un milione al secondo \u00e8 stato un programma televisivo italiano andato in onda in prima serata su Rete 4 per due diverse stagioni, dal 9 marzo 1983 al 26 giugno 1984, con la conduzione di Pippo Baudo.\nLa trasmissione.\nIl programma fu testato con una puntata zero intitolata \"La notte dei cento milioni\" e trasmessa il 31 dicembre 1982 su Rete 4; ispirato parzialmente al format della NBC \"Dollar a Second\" (gi\u00e0 adattato per l'Italia nel 1955 dalla Rai con il titolo \"Duecento al secondo\" e nel 1957 con il pi\u00f9 noto \"Il Musichiere\"), si trattava di un variet\u00e0/quiz nel quale sei concorrenti in ogni puntata dovevano rispondere a delle domande riguardanti il mondo della musica divise in tre categoria: rock, leggera e classica. Il gioco si svolgeva a eliminazione, per ogni risposta esatta o errata, i concorrenti acquisivano o perdevano secondi, che si sarebbero poi trasformati in milioni di lire. A fine puntata, il concorrente con il maggior montepremi doveva cimentarsi in un'ultima domanda particolarmente articolata, che richiedeva diversi secondi di tempo, durante i quali la somma vinta fino a quel momento calava. Il concorrente giunto al gioco finale poteva automaticamente tornare in gara la settimana successiva, mentre l'altro finalista poteva partecipare solo se la successiva domenica, a mezzogiorno e nella piazza del suo paese d'origine, si fosse sottoposto ad una penitenza.\nIn seguito le domande riguardarono anche altre materie, come il cinema e lo sport.\nIn abbinamento con la trasmissione, in ogni puntata si svolgeva un concorso che coinvolgeva il pubblico a casa intitolato \"Cerca la parola\": era sufficiente individuare la parola pronunciata in tutte e tre le canzoni proposte dal direttore dell'orchestra Pippo Caruso, scriverla su una cartolina da inviare al programma e tentare cos\u00ec di vincere lingotti d'oro e buoni spesa per il grande magazzino Upim.\nA completare il cast della trasmissione c'erano le \"Millionaires\" un gruppo di vallette composto nella prima edizione da Patrizia Rossetti, Carla Maria Orsi Carbone, Sonia Raule e Manuela Blanchard Beillard (conduttrice poi anche di \"Bim bum bam\" con Paolo Bonolis su Italia 1) e nella seconda da Manuela Antonelli, Lola Fulin, Pat Heaven, Livia Romano, Maria Luisa Piselli e Cristina Stabile. Primo ballerino della trasmissione era Luigi Casavola. Nel corso delle puntate si sono susseguiti ospiti di rilievo internazionale come Tina Turner, Mel Brooks, Anne Bancroft, Fanny Ardant, S\u00f4nia Braga e i Duran Duran.\nSi trattava di uno dei primi lavori di Pippo Baudo per le reti private, giunto a Rete 4 (in quel periodo di propriet\u00e0 della Arnoldo Mondadori Editore e non ancora appartenente al gruppo Fininvest), per condurre questo spettacolo attraverso l'imprenditore Mario Ciancio, proprietario di Antenna Sicilia, emittente regionale affiliata al network.\nOgni puntata del programma veniva registrata in tre cassette da mezz'ora ciascuna, spedite alle diverse emittenti locali che ripetevano il segnale di Rete 4, escamotage utilizzato in quel periodo dalle reti private che non avevano il diritto di trasmettere contemporaneamente su tutto il territorio nazionale.\nSuccesso e collocazione in palinsesto.\nIl programma \u00e8 stato realizzato per due edizioni: la prima \u00e8 andata in onda dal 9 marzo alle 21.30 al 22 giugno 1983 per sedici puntate, mentre la seconda \u00e8 stata trasmessa dal 18 ottobre 1983 al 26 giugno 1984 per trentasei puntate.\nInizialmente la trasmissione andava in onda nella prima serata del mercoled\u00ec, subendo tuttavia la concorrenza della serie televisiva \"Dallas\" che otteneva ascolti maggiori, e venendo talvolta diviso in due parti per lasciare spazio a \"Dynasty\"; in seguito fu spostato alla prima serata del marted\u00ec.\nLa prima edizione della trasmissione ottenne un buon indice d'ascolto, facendo segnalare una media di telespettatori compresa tra i quattro e i cinque milioni di telespettatori.\nNel 1983 la Arnoldo Mondadori Editore ha realizzato il gioco in scatola omonimo basato sul programma.. \nCritiche.\nLa decisione di Pippo Baudo di realizzare una trasmissione televisiva in prima serata per Rete 4, nonostante nello stesso periodo fosse uno dei volti di Raiuno con \"Domenica in\" e altre trasmissioni, suscit\u00f2 diverse critiche soprattutto tra i dirigenti e gli altri artisti della Rai; in particolar modo nei primi mesi del 1984 l'onorevole comunista Antonello Trombadori esort\u00f2 il conduttore a decidere se stare in Rai o contro l'azienda pubblica, appello a cui aderirono anche il consigliere Rai Sergio Bindi e il democristiano Flaminio Piccoli, che rilanci\u00f2 il diktat con un articolo sull'organo di stampa ufficiale della Democrazia Cristiana, \"Il Popolo\".\nAnche Emilio Fede si scagli\u00f2 contro il conduttore siciliano, in diretta televisiva durante \"Blitz\", mentre veniva intervistato da Gianni Min\u00e0. Afferm\u00f2 che \"\"Noi giornalisti della Rai siamo fedeli a questa azienda per uno stipendio medio-basso, mentre c'\u00e8 chi sta con la Rai e con le reti private, a suon di un milione al secondo. Comodo!\" e poi \"Mentre siamo su Raidue, di qua su Raiuno c'\u00e8 sempre quello l\u00ec con le braccia lunghe, che dicono abbia le mani in pasta dappertutto, e di l\u00e0 prende un milione al secondo, e di qua chiss\u00e0 cosa...\"\". Per riportare la pace tra i due conduttori (Fede in quel periodo conduceva in prima serata per Raiuno il quiz \"Test\") intervenne il direttore di rete di quel periodo, Emmanuele Milano.\nPer la stagione televisiva 1984/1985, Baudo concluse la sua collaborazione con Rete 4 (che nel frattempo era stata acquisita dalla Fininvest di Silvio Berlusconi il 27 agosto del 1984) ottenendo dalla Rai un contratto in esclusiva.\nUn'altra polemica, stavolta \"interna\", si scaten\u00f2 in seguito ad un errore di trasmissione della puntata del 2 novembre 1983 nella zona di Roma; Pippo Baudo, sintonizzato sull'emittente capitolina La Uomo Tv che ritrasmetteva i programmi di Rete 4 nel Lazio, vide infatti che furono invertite nell'ordine le cassette contenenti la registrazione, mandando in onda quindi l'ultima parte del programma subito dopo la prima, saltando la mezz'ora centrale della trasmissione; i tecnici si accorsero del problema e rimediarono solo dopo oltre dieci minuti, lasciando trascorrere diversi minuti di \"nero\" prima di far partire la regolare emissione. Il giorno dopo il conduttore convoc\u00f2 i dirigenti di Rete 4 redarguendoli, e affermando \"Non sono abituato a lavorare con i dilettanti!\"."}
{"id": "3822273", "revid": "110157", "url": "https://it.wikipedia.org/wiki?curid=3822273", "title": "Museo Accorsi-Ometto", "text": "Il Museo di Arti Decorative Accorsi-Ometto di Torino, ospitato in un palazzo storico seicentesco di via Po al numero civico 55, \u00e8 un museo di arti decorative e sede di mostre temporanee.\nLa storia dell'edificio.\nL'origine del palazzo \u00e8 dovuta all'intraprendenza dei Padri Antoniani, che nel 1616 aprirono ai religiosi e ai malati un grande complesso, comprensivo di palazzo e chiesa dedicata a Sant'Antonio abate, al fondo dell'odierna Via Po. Per circa 150 anni questo complesso fu una delle sedi pi\u00f9 prestigiose degli Antoniani in Piemonte ed Italia.\nAlla met\u00e0 del Settecento la chiesa fu sottoposta a rimodernamento per opera dell'architetto Bernardo Vittone che sistem\u00f2 la chiesa, il coro, il campanile ed appront\u00f2 il decoro del presbiterio.\nIn seguito alla soppressione dell'Ordine degli Antoniani avvenuta nel 1776, il palazzo e la chiesa furono affidati all'Opera della Mendicit\u00e0 Istruita, per poi passare nell'Ottocento all'Ordine dei santi Maurizio e Lazzaro.\nIn quel periodo il pittore Antonio Fontanesi soggiorn\u00f2 in alcuni locali del palazzo, ove mor\u00ec il 17 aprile 1882: nel portone di ingresso del Museo \u00e8 murata, a ricordo, una lapide in suo onore.\nLa nascita del museo.\nNel 1956 l'intero palazzo fu acquistato da Pietro Accorsi che adib\u00ec il piano nobile a sua abitazione e galleria d'arte. Dopo la scomparsa del proprietario, avvenuta nel 1982, i beni del celebre antiquario vennero affidati ad una Fondazione con il preciso scopo di realizzare un museo. I lavori di ristrutturazione e adeguamento dell'edificio si protrassero fino al 1999, anno in cui venne inaugurato il museo, il primo in Italia dedicato alle arti decorative. \nIl percorso museale.\nIl Museo \u00e8 stato allestito dal presidente della Fondazione, Giulio Ometto, secondo il gusto del fondatore, Pietro Accorsi, che prediligeva le arti decorative (soprattutto del Settecento e legate al Piemonte e alla Francia). Giulio Ometto collabor\u00f2 attivamente con l'antiquario fin dagli anni Settanta, diventando responsabile della Galleria di Accorsi nel 1978 nonch\u00e9 suo erede universale.\nNelle 27 sale del Museo sono esposti oltre tremila oggetti, appartenuti al celebre antiquario.\nIl percorso museale \u00e8 suddiviso in due parti: la prima \u00e8 dedicata a una serie di vetrine con all'interno cristalli di Baccarat, argenti, tabacchiere e porcellane di Mei\u00dfen, Frankenthal e S\u00e8vres; la seconda \u00e8 dedicata alle sale ammobiliate, cos\u00ec come l'Antiquario le aveva arredate presso la sua villa di Moncalieri. Nel susseguirsi delle stanze, oltre a preziosi oggetti d'arredo, arazzi e dipinti del Settecento, si trovano mobili francesi, veneziani e piemontesi, tra cui spicca il celebre \u201cdoppio corpo\u201d firmato e datato nel 1738 da Pietro Piffetti e ritenuto essere il mobile pi\u00f9 bello del mondo.\nLe mostre.\nIl museo \u00e8 fin dalla sua costituzione sede di importanti mostre, principalmente volte alla conoscenza delle arti decorative e di quella del patrimonio storico artistico piemontese, non tralasciando temi di interesse anche internazionale."}
{"id": "3822274", "revid": "1310927", "url": "https://it.wikipedia.org/wiki?curid=3822274", "title": "Aleksand\u0103r Cvetkov", "text": ""}
{"id": "3822275", "revid": "287204", "url": "https://it.wikipedia.org/wiki?curid=3822275", "title": "Aleksandar Cvetkov", "text": ""}
{"id": "3822276", "revid": "767487", "url": "https://it.wikipedia.org/wiki?curid=3822276", "title": "Kobylnice (Mlad\u00e1 Boleslav)", "text": "Kobylnice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822277", "revid": "461603", "url": "https://it.wikipedia.org/wiki?curid=3822277", "title": "Aleksandar Tsvetkov", "text": ""}
{"id": "3822285", "revid": "200568", "url": "https://it.wikipedia.org/wiki?curid=3822285", "title": "Koch\u00e1nky", "text": "Koch\u00e1nky \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822287", "revid": "287204", "url": "https://it.wikipedia.org/wiki?curid=3822287", "title": "Kochanky", "text": ""}
{"id": "3822289", "revid": "124808", "url": "https://it.wikipedia.org/wiki?curid=3822289", "title": "Palermo film festival", "text": ""}
{"id": "3822293", "revid": "767487", "url": "https://it.wikipedia.org/wiki?curid=3822293", "title": "Kolomuty", "text": "Kolomuty \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822297", "revid": "716642", "url": "https://it.wikipedia.org/wiki?curid=3822297", "title": "Georgi Terziev", "text": "Carriera.\nNell'agosto 2013 il giocatore passa dal Chernomorets al Ludogorets. Con il Ludogorets vince 3 campionati di Bulgaria. Nella stagione 2014-2015 mette a segno anche il suo primo goal in Europa Leauge contro il Liverpool partita che finir\u00e0 in parit\u00e0 2-2 (Ludogorets Vs Liverpool). Passa in prestito nel febbraio 2017 ai croati del Hajduk Spalato dove giocher\u00e0 poco, rienter\u00e0 a fine prestito al Ludogorets. Nella stagione 2017-2018 vince il suo quarto campionato bulgaro."}
{"id": "3822307", "revid": "767487", "url": "https://it.wikipedia.org/wiki?curid=3822307", "title": "Waltheof, conte di Northumbria", "text": "Biografia.\nWaltheof nacque nel 1050, secondogenito di Siward, conte di Northumbria e di Aelfflaed, figlia di Ealredo, conte di Bernicia e bisnipote per linea paterna di Uchtred l'Ardito. Nel 1054 il fratello maggiore di Waltheof fu ucciso in battaglia ed egli si trov\u00f2 ad essere l'erede dei, considerevoli, domini paterni. Suo padre stesso mor\u00ec l'anno seguente e poich\u00e9 egli non era che un bambino Edoardo il Confessore design\u00f2 Tostig del Wessex come reggente al contado di Northumbria.\nVicino alla corona.\nWaltehof era secondogenito e, secondo il costume dell'epoca, \u00e8 probabile che avesse studiato per diventare un ecclesiastico, ma la morte del fratello aveva cambiato la situazione e nel 1066 dovette, come tutti gli altri nobili, rendere omaggio al nuovo re Guglielmo il Conquistatore, rimanendo a corte fino al 1068. Nello stesso periodo Waltheof prese possesso dei domini di famiglia del Northamptonshire ed Huntingdonshire, acquisendo il titolo di conte.\nLa testa sul ceppo.\nQuando Sweyn II di Danimarca invase il nord dell'Inghilterra, Waltheof ed Edgardo Atheling si unirono ai Danesi nel loro attacco alla citt\u00e0 di York avvenuto nel 1069. Le cose per\u00f2 non andarono nel verso giusto, Sweyn accett\u00f2 un patteggiamento con Guglielmo e Waltheof dovette di nuovo rendergli omaggio e, in aggiunta, accettare le nozze con sua nipote Judith. Fatto questo gli vennero restituiti i contadi e le terre e, nel 1072 fu dichiarato Conte di Northampton. La sua nomina fu dovuta all'espulsione dal Northamptonshire, voluta da Guglielmo, del cugino di Waltheof, Gospatric, Earl di Northumbria (morto dopo il 1073), anche lui aveva attaccato York e come Waltheof si era pentito, ma Guglielmo decise di espellerlo. Gospatric and\u00f2 in esilio ed il contado rimasto vacante and\u00f2 al cugino. Nel nord tuttavia Waltheof aveva dei nemici, l\u00ec viveva ancora la famiglia i cui membri avevano assassinato il bisnonno Uchtred l'Ardito ed il nonno Ealdred, Earl di Bernicia entrambi morti per mano di sicari che avevano l'appoggio di Canuto II d'Inghilterra. Waltheof diede quindi inizio a una faida che vide cadere diversi uomini sia da una parte che dall'altra.\nNel 1075 si un\u00ec alla Rivolta dei Conti, quanto fosse coinvolto e perch\u00e9 avesse deciso di esserlo non \u00e8 chiaro, comunque Waltheof presto confess\u00f2 il proprio tradimento a Lanfranco di Canterbury e poi al re in persona che lo condann\u00f2 a morte.\nPass\u00f2 circa un anno dalla condanna alla sua esecuzione avvenuta presso Winchester il 31 maggio 1076 e diverse persone, convinte della sua innocenza, furono stupite dal fatto che la sentenza si eseguisse per davvero.\nIl corpo di Waltheof, dopo qualche tempo venne sepolto nell'abbazia di Crowland e nel 1092, quando a causa di un incendio si dovette procedere all'apertura del sarcofago, si vide che il suo corpo era ancora incorrotto. Ovviamente l'abbazia, che aveva tutto da guadagnarci, non scoraggi\u00f2 il flusso di pellegrini che cominci\u00f2 a fluire e che continu\u00f2 per diversi anni.\nMatrimonio e discendenza.\nNel 1070 Waltheof spos\u00f2 Judith di Lens (fra il 1054 ed il 1055-dopo il 1086), una nobile normanna figlia di Adelaide di Normandia, sorellastra di Guglielmo I. Dal matrimonio, di grande prestigio vista la parentela della sposa, nacquero tre figli:"}
{"id": "3822308", "revid": "36426", "url": "https://it.wikipedia.org/wiki?curid=3822308", "title": "Lei\u00f0arv\u00edsir", "text": "Il Lei\u00f0arv\u00edsir (AFI: ), traducibile dall'islandese come \"itinerario\", \u00e8 una relazione di viaggio sul pellegrinaggio fatto nel XII secolo dall'abate Nikul\u00e1s da Munka\u00fever\u00e1 (in Islanda) fino a Roma e Gerusalemme lungo la Via Francigena.\nStoria.\nL'abate Nikul\u00e1s Bergsson fu un monaco benedettino che nel 1154 fece ritorno in Islanda dal suo pellegrinaggio in Terra santa. Nel 1155 divenne abate del monastero di Munka\u00fever\u00e1, fondato quell'anno dal vescovo Bj\u00f6rn Gilsson della Diocesi di H\u00f3lar, dove rimase fino alla morte, avvenuta negli anni 1159-1160. Il viaggio avvenne tra il 1152 ed il 1153, mentre il Lei\u00f0arv\u00edsir fu scritto tra l'anno del suo rientro in Islanda, nel 1154, e quello della sua morte, nel 1160.\nLa metrica dei versi utilizzati nella descrizione dell'itinerario ed i riferimenti alla geografia dei luoghi, alla mitologia nordica ed alla storia della Roma cattolica fanno di Nikul\u00e1s Bergsson una personalit\u00e0 erudita, che non si \u00e8 quindi limitato alla cronaca del viaggio, ma che ne ha cercato di evidenziare l'importanza dei luoghi nel contesto del suo pellegrinaggio.\nLa cronaca.\nIl viaggio inizia con la navigazione dall'Islanda verso la Norvegia e quindi la Danimarca. L'itinerario prosegue in Germania, dove vengono descritte tre diverse varianti verso Magonza: le prime due da Stade, mentre la terza ha origine nei Paesi Bassi da Utrecht, descritta come un punto di concentrazione dei pellegrini del Nord Europa diretti a Roma. Si passa poi in Svizzera, dove Vevey rappresenta un altro punto d'incontro tra pellegrini franchi, fiamminghi, inglesi, tedeschi e scandinavi.\nIn Italia il percorso segue l'Itinerario di Sigerico della Via Francigena dalle Alpi a Roma, per la quale c'\u00e8 un'accurata descrizione della citt\u00e0 e dei principali luoghi di culto. Il racconto prosegue verso sud indicando due varianti del percorso ad est ed ovest della serie di rilievi dei Colli Albani, Monti Lepini, Monti Ausoni e dei Monti Aurunci: la variante ad ovest segue la Via Appia Antica fino a Capua, mentre la variante ad est segue la Via Casilina. Il cammino lascia poi l'Appia dopo Benevento per proseguire inizialmente lungo la Via Traiana verso la Puglia, raggiungere la costa a Siponto ed arrivare a Brindisi, da dove riprendere la navigazione verso la Penisola balcanica, Grecia, Turchia e quindi Gerusalemme.\nPer quanto riguarda i tempi, alla fine del suo racconto Nikul\u00e1s Bergsson riassume in 5 giorni il viaggio dal Giordano ad Acri, 14 giorni di navigazione fino in Puglia, 14 giorni verso Roma, sei settimane fino alle Alpi, tre settimane per Hedeby in Danimarca, sette giorni fino a Viborg e due giorni fino ad \u00c5lborg. A questi si sommano i tempi della navigazione iniziale, che in apertura del racconto vengono stimate in una settimana per il periplo dell'Islanda, altrettanti verso la Norvegia e quindi \u00c5lborg. Il totale \u00e8 quindi di circa quattro mesi di solo viaggio di andata, da raddoppiare considerando il ritorno.\nItinerario.\nDi seguito, le localit\u00e0 citate nel Lei\u00f0arv\u00edsir, raggruppate per nazione moderna, affiancante da un punto interrogativo se non identificabili con siti attuali:"}
{"id": "3822311", "revid": "131358", "url": "https://it.wikipedia.org/wiki?curid=3822311", "title": "Javier Escoe", "text": ""}
{"id": "3822312", "revid": "1543377", "url": "https://it.wikipedia.org/wiki?curid=3822312", "title": "Carl Walther", "text": "Biografia.\nCarl Wilhelm Freund Walther fu un armaiolo tedesco di Zella-Mehlis nella Sassonia-Coburgo che fond\u00f2 la ditta Carl Walther GmbH Sportwaffen, generalmente conosciuta come Walther, nel 1886. Il padre di Walther, August Theodor Albert Walther, fu uno stampatore di ottone e ferro. Sua madre Rosalie Wilhelmine Amalie Pistor proveniva da una famiglia di armaioli, la famiglia Pistor, fu la figlia di Wilhelm Pistor. Walther studi\u00f2 presso l'armaiolo Willibald Barthelmes, e pi\u00f9 tardi sotto Albin Schneider. Lavor\u00f2 costruendo fucili Mauser per la compagnia Jopp di Zella-Mehlis. Nell'autunno del 1886 apr\u00ec il proprio negozio di armeria a Zella-Mehlis e presto dovette assumere operai per far fronte alla domanda di fucili da tiro che costruiva. I suoi fucili furono basati sul modello Martini-Henry. Nel 1888 spos\u00f2 Minna Georgine Pickert, la figlia dell'armaiolo Christian Friedrich Pickert; ebbero cinque figli: Fritz August (nato 24 marzo 1889), Georg Carl (nato 16 marzo 1890), Willy Alfred (nato 2 luglio 1891), Erich Hans (nato 4 novembre 1895) und Carl Lothar(nato 3 maggio 1899). Il primogenito Fritz Walther rifond\u00f2 l'azienda dopo la seconda guerra mondiale."}
{"id": "3822313", "revid": "71433", "url": "https://it.wikipedia.org/wiki?curid=3822313", "title": "BIF&amp;ST", "text": ""}
{"id": "3822314", "revid": "767487", "url": "https://it.wikipedia.org/wiki?curid=3822314", "title": "Super Ninja", "text": "Super Ninja \u00e8 una serie televisiva statunitense del 2011, creata da Leo Chu e Eric Garcia. Ha debuttato su Nickelodeon il 17 gennaio 2011 e ha cominciato a essere trasmessa il 16 aprile successivo. Il 15 marzo 2012 \u00e8 stata rinnovata per una seconda stagione, che ha debuttato il 9 febbraio 2013. Successivamente la serie \u00e8 stata cancellata.\nTrama.\nLa serie ruota intorno Mike Fukanaga e i suoi amici Owen e Amanda. Dopo la morte del nonno, Mike riceve una misteriosa lettera che lo porta a scoprire di essere un ninja, discendente di una lunga dinastia di protettori della giustizia. Cos\u00ec, nottetempo, Mike, Owen e, pi\u00f9 tardi, Amanda si trasformano in dei \"super ninja\" pronti a difendere la propria citt\u00e0. I tre sono guidati dall'ologramma del nonno di Mike, chiamato \"Nonnogramma\"."}
{"id": "3822317", "revid": "71433", "url": "https://it.wikipedia.org/wiki?curid=3822317", "title": "Bif&amp;st", "text": ""}
{"id": "3822318", "revid": "1543377", "url": "https://it.wikipedia.org/wiki?curid=3822318", "title": "Il diario del vampiro - Mezzanotte", "text": "Il diario del vampiro - Mezzanotte \u00e8 il 9\u00ba libro della saga di \"Il diario del vampiro\" di Lisa J. Smith, pubblicato il 15 marzo 2011 negli Stati Uniti e il 20 ottobre in italiano. \u00c8 la prima parte di \"The Vampire Diaries. The Return: Midnight\".\nTrama.\nElena, Bonnie, Meredith e Damon sono tornati dalla Dimensione Oscura portando con s\u00e9 il fratello di quest'ultimo, Stefan. Damon, tuttavia, ha perso la sua natura di vampiro, diventando un essere umano a causa del potente sortilegio operato da una rosa nera. Furioso per la sua nuova condizione, \u00e8 intenzionato a tornare ad essere quello di prima e decide di tornare nella Dimensione Oscura per trovare un nobile vampiro che lo ritrasformi. Bonnie, tuttavia, cerca di fermarlo, finendo insieme a lui nella dimensione parallela, dove viene lasciata in un appartamento, mentre Damon si avvicina alla Principessa Jessalyn D'Aubigne. Dichiarando di amarla e di voler restare con lei, Damon riesce, entro alcuni giorni, a scambiare il sangue con lei, tornando ad essere un immortale. Si dimentica, per\u00f2, di Bonnie che, ormai insofferente alla sua semi-prigionia, decide di uscire, venendo scambiata per una schiava fuggiasca. La ragazza viene cos\u00ec catturata e preparata per essere venduta al miglior offerente; Damon riesce per\u00f2 a salvarla in tempo dal suo destino e dalle grinfie del malvagio kitsune Shinichi, che sta diffondendo il panico a Fell's Church. Nella cittadina della Virginia, infatti, i bambini si sono ormai rivoltati contro i loro genitori ed Elena, Stefan, Meredith, la signora Flowers e Matt faticano a reggere la situazione. Mentre Matt viene arrestato dalla polizia per uno stupro che non ha commesso e scompare, Meredith viene a conoscenza della verit\u00e0 sul suo passato."}
{"id": "3822321", "revid": "307923", "url": "https://it.wikipedia.org/wiki?curid=3822321", "title": "Distretto di Aksu", "text": ""}
{"id": "3822328", "revid": "838137", "url": "https://it.wikipedia.org/wiki?curid=3822328", "title": "Fritz-Walter-Medaille", "text": "La Fritz-Walter-Medaille (in italiano medaglia Fritz Walter) \u00e8 un premio che viene assegnato annualmente dalla Deutscher Fu\u00dfball-Bund ai migliori giovani calciatori tedeschi.\nIstituito nel 2005, vengono premiati con una medaglia d'oro, una d'argento e una di bronzo i tre migliori giocatori delle categorie Under-19, Under-18 e Under-17 e le tre migliori giovani giocatrici. Il premio \u00e8 stato intitolato a Fritz Walter, capitano della Nazionale tedesca occidentale vincitrice del Mondiale 1954, scomparso nel 2002.\nAlle squadre di appartenenza dei giocatori premiati viene corrisposto un premio in denaro pari a 20.000 euro per la medaglia d'oro, 15.000 per quella d'argento e 10.000 per quella di bronzo come riconoscimento per la formazione dei giovani calciatori.\nAlbo d'oro.\n2005.\nLa prima edizione del premio \u00e8 stata assegnata il 12 ottobre 2005 all'AOL-Arena di Amburgo prima della partita Germania-Cina.\n2006.\nLa seconda edizione del premio \u00e8 stata assegnata il 16 agosto 2006 alla Veltins-Arena di Gelsenkirchen prima della partita Germania-Svezia.\n2007.\nLa terza edizione del premio \u00e8 stata assegnata il 12 settembre 2007 al RheinEnergieStadion di Colonia prima della partita Germania-Romania.\n2008.\nLa quarta edizione del premio \u00e8 stata assegnata il 20 agosto 2008 all'EasyCredit-Stadion di Norimberga prima della partita Germania-Belgio.\n2009.\nLa quinta edizione del premio \u00e8 stata assegnata il 9 settembre 2009 all'AWD-Arena di Hannover prima della partita Germania-Azerbaigian.\n2010.\nLa sesta edizione del premio \u00e8 stata assegnata il 7 settembre 2010 al RheinEnergieStadion di Colonia prima della partita Germania-Azerbaigian.\n2011.\nLa settima edizione del premio \u00e8 stata assegnata il 10 agosto 2011 alla Mercedes-Benz Arena di Stoccarda prima della partita Germania-Brasile.\n2012.\nL'ottava edizione del premio \u00e8 stata assegnata il 7 settembre 2012 all'AWD-Arena di Hannover prima della partita Germania-Isole F\u00e6r \u00d8er.\n2013.\nLa nona edizione del premio \u00e8 stata assegnata il 14 agosto 2013 al Fritz-Walter-Stadion di Kaiserslautern prima della partita Germania-Paraguay.\n2015.\nL'undicesima edizione del premio \u00e8 stata assegnata il 4 settembre 2015 a Francoforte sul Meno.\n2016.\nLa dodicesima edizione del premio \u00e8 stata assegnata il 31 agosto 2016 a M\u00f6nchengladbach.\n2017.\nLa tredicesima edizione del premio \u00e8 stata assegnata il 4 settembre 2017 a Stoccarda, nell'ambito dell'incontro di qualificazione ai Mondiali della Germania contro la Norvegia.\n2018.\nLa quattordicesima edizione del premio \u00e8 stata assegnata il 9 settembre 2018 a Sinsheim nell'ambito della partita internazionale della squadra nazionale tedesca contro il Per\u00f9.\n2019.\nLa quindicesima edizione del premio \u00e8 stata assegnata il 6 settembre 2019 ad Amburgo nell'ambito dell'incontro di qualificazione all'Europeo 2020 tra la nazionale maschile tedesca e i .\n2020.\nLa sedicesima edizione del premio \u00e8 stata assegnata il 18 agosto 2020."}
{"id": "3822329", "revid": "287204", "url": "https://it.wikipedia.org/wiki?curid=3822329", "title": "Association Sportive Brestoise", "text": "L'Association sportive brestoise \u00e8 una societ\u00e0 calcistica francese, con sede a Brest.\nStoria.\nL'Association sportive brestoise venne fondata il 5 agosto 1905 con il nome di \"Association Sportive Lamb\u00e9zell\u00e9enne\", club a cui si uniranno alcuni piccoli club locali, come l\"'U.S.B.\", fondato il 13 febbraio 1905, e la \"Jeunesse Sportive Brestoise\", fondata nel 1906.\nNei primi anni partecipa ai campionati amatoriali della Bretagna. Nel 1914 cambi\u00f2 il nome in \"Fanion de Brest\", assumendo nello stesso anno il nome attuale.\nLa societ\u00e0 ha partecipato a 26 stagioni in terza serie francese, divise tra CFA e Division 3, pi\u00f9 alcune partecipazioni alla Coppa di Francia, competizione in cui come massimo risultato ha raggiunto due volte i quarti di finale, nel 1935-1936 e 1962-1963."}
{"id": "3822332", "revid": "110157", "url": "https://it.wikipedia.org/wiki?curid=3822332", "title": "Mary Ellen Avery", "text": "\u00c8 mondialmente conosciuta per la sua ricerca pionieristica nell'ambito della sindrome da \"distress\" respiratorio (RDS) in neonati prematuri; l'identificazione del deficit di surfactante polmonare come causa eziologica della RDS fu indispensabile per lo sviluppo dell'attuale approccio terapeutico.\nBiografia.\nDopo aver conseguito, nel 1952, la laurea in medicina alla Johns Hopkins School of Medicine di Baltimora (Maryland), vi complet\u00f2 la specializzazione in pediatria nel 1957. Ricercatrice alla Harvard Medical School (1957-59), divenne assistente nel 1960, professore associato nel 1964 e professore ordinario nel 1969. Nel 1991 il Presidente degli Stati Uniti d'America George Bush le confer\u00ec la \"National Medal of Science\" per i suoi lavori sulla RDS."}
{"id": "3822345", "revid": "41779", "url": "https://it.wikipedia.org/wiki?curid=3822345", "title": "Nuovi rimedi per la miopia", "text": "Nuovi rimedi per la miopia \u00e8 un album del cantautore Cristian Bugatti, in arte Bugo.\nIl disco.\nL'album \u00e8 uscito il 27 settembre 2011 ed \u00e8 stato pubblicato per la casa discografica Universal.\nBugo ha iniziato a comporre l'album durante il tour del disco precedente, con l'intenzione di \"alzare di pi\u00f9 la temperatura interna\"(parole di Bugo) e trattare tematiche molto pi\u00f9 personali.\nL'uscita dell'album \u00e8 stata anticipata il 2 settembre dal singolo \"I miei occhi vedono\", il cui videoclip \u00e8 stato diretto da Francesco Lagi, regista del film \"Missione di pace\" per il quale Bugo ha recitato come attore e ha curato anche la colonna sonora. Il secondo singolo estratto \u00e8 \"La salita\", da cui \u00e8 stato tratto un video per la regia di Lorenzo Vignolo. Il terzo singolo \u00e8 \"Comunque io voglio te\" il cui videoclip \u00e8 stato diretto da Roberto Paolini. Il 31 marzo 2011 Bugo viene invitato alla trasmissione \"London.Live\" su Rai2 per presentare il singolo \"Comunque io voglio te\". Il brano viene eseguito completamente dal vivo. Dal disco viene estratto un quarto singolo non ufficiale \"Nonhotempo\", di cui verr\u00e0 realizzato un videoclip la cui regia \u00e8 affidata all'illustratrice Olimpia Zagnoli. Il videoclip di \"Nonhotempo\" verr\u00e0 proiettato in anteprima in occasione dell'ultima data del tour il 9 settembre 2012 al Carroponte di Sesto San Giovanni.\nIl tour per la promozione dell'album viene chiamato \"Qualcosa di pi\u00f9 importante\" Tour 2011/2012, da un verso della canzone \"Nonhotempo\" contenuta nel disco. Il tour riceve un'ottima accoglienza e Bugo al termine dello stesso decide di mettere in free download alcune registrazioni live attraverso il canale SoundCloud.\nPer la promozione dell'album \u00e8 stato creato un sito web omonimo in forma di tlog con immagini, video, recensioni e altro."}
{"id": "3822346", "revid": "94902", "url": "https://it.wikipedia.org/wiki?curid=3822346", "title": "L'Odissea di Asterix", "text": ""}
{"id": "3822365", "revid": "47767", "url": "https://it.wikipedia.org/wiki?curid=3822365", "title": "St\u00e9phanie", "text": ""}
{"id": "3822368", "revid": "6923", "url": "https://it.wikipedia.org/wiki?curid=3822368", "title": "Mystikos", "text": "Il mystikos (in lingua greca \u03bc\u03c5\u03c3\u03c4\u03b9\u03ba\u03cc\u03c2, \"segreto\") era un'importante carica nella cancelleria imperiale bizantina dal IX al XV secolo. Il suo ruolo iniziale \u00e8 poco chiaro ed era probabilmente il segretario privato dell'imperatore bizantino. Nel tempo l'ufficio previde anche l'esercizio di funzioni giurisdizionali. Divenne un importante funzionario fiscale nel periodo dei Comneni, ed \u00e8 rimasto uno dei pi\u00f9 alti ranghi degli uffici statali nel periodo dei Paleologi.\nStoria e funzioni.\nLa funzione venne istituita nel regno di Basilio I il Macedone (r. 867\u2013886), quando venne affidata a Leo Choirosphaktes. L'originaria funzione della carica non \u00e8 nota. Franz D\u00f6lger scrisse che il \"mystikos\" era il segretario privato dell'imperatore bizantino, mentre Nicolaos Oikonomides lo consider\u00f2 come un giudice.\nA causa della vicinanza con gli imperatori, le persone che ricoprirono l'incarico ebbero grande potere. Gi\u00e0 sotto l'imperatore Leone VI il Saggio (r. 886\u2013912), divenne \"mystikos\" il patriarca di Costantinopoli Nicola I Mistico. Godendo della fiducia degli imperatori bizantini, i \"mystikoi\" occuparono varie cariche importanti: a volte esercitarono le funzioni di \"protasekretis\", mansioni diverse di autorit\u00e0 giudiziarie e spesso furono capo degli appartamenti privati imperiali (\"koiton\"). L'incarico sal\u00ec alla ribalta soprattutto sotto l'imperatore Manuele I Comneno (r. 1143-1180), quando il \"mystikos\" fu incaricato della gestione del palazzo imperiale e del tesoro dell'imperatore bizantino, controllando cos\u00ec non solo il flusso degli stipendi ai vari funzionari imperiali, ma anche il patrocinio e le donazioni dalle casse imperiali alla Chiesa. L'ufficio rimase importante nel XIII secolo: almeno uno di coloro che vennero nominati, giunsero al rango di \"pansebastos\". Le loro funzioni, comunque non sono molto chiare. L'ufficio rimase in essere fino alla fine dell'Impero bizantino nel XV secolo.\nIncarichi derivati.\nNel X e XI secolo, diversi incarichi erano definiti \"mystikos\". Il pr\u014dtomystikos (in greco \u03c0\u03c1\u03c9\u03c4\u03bf\u03bc\u03c5\u03c3\u03c4\u03b9\u03ba\u03cc\u03c2, \"primo \"mystikos\"\") veniva indicato nel 1057 \"primo giudice\". Inoltre, i posti di mystographos (in greco: \u03bc\u03c5\u03c3\u03c4\u03bf\u03b3\u03c1\u03ac\u03c6\u03bf\u03c2) e mystolekt\u0113s (in greco: \u03bc\u03c5\u03c3\u03c4\u03bf\u03bb\u03ad\u03ba\u03c4\u03b7\u03c2) sono spesso incisi negli stemmi. Il primo si trova intorno al 911/912 e la posizione venne probabilmente abolita dall'imperatore Alessio I Comneno (r. 1081-1118) intorno al 1100. Egli era forse l'assistente del \"mystikos\", dal momento che lo seguiva a destra secondo quanto riportato in \"Escorial Taktikon\" del 975, e una coppia di timbri indicano il suo incarico come quello di notaio e ufficiale giudiziario . L'incarico del \"mystolektes\" \u00e8 chiaramente indicato in sigilli dell'XI e XII secolo. Insieme ad incarichi notarili e giudiziari, i suoi titolari sono indicati come attivi all'interno della stessa corte."}
{"id": "3822375", "revid": "767487", "url": "https://it.wikipedia.org/wiki?curid=3822375", "title": "Provincia di Calca", "text": "La provincia di Calca \u00e8 una provincia del Per\u00f9, situata nella regione di Cusco.\nGeografia antropica.\nSuddivisioni amministrative.\n\u00c8 divisa in 8 distretti:"}
{"id": "3822379", "revid": "1613450", "url": "https://it.wikipedia.org/wiki?curid=3822379", "title": "Mi sposo a Natale", "text": "Mi sposo a Natale \u00e8 un film televisivo del 2006, diretto da Michael Zinberg.\nTrama.\nIl giorno di Natale, Emily e Ben si incontrano e si innamorano. Quasi due anni dopo i due decidono si sposarsi proprio il giorno di Natale. Pi\u00f9 il grande giorno si avvicina e pi\u00f9 una serie di inconvenienti sembra minacciare la felicit\u00e0 dei due giovani."}
{"id": "3822381", "revid": "1005847", "url": "https://it.wikipedia.org/wiki?curid=3822381", "title": "Provincia di Canas", "text": "La provincia di Canas \u00e8 una provincia del Per\u00f9, situata nella regione di Cusco.\nGeografia antropica.\nSuddivisioni amministrative.\n\u00c8 divisa in 8 distretti:"}
{"id": "3822387", "revid": "15756", "url": "https://it.wikipedia.org/wiki?curid=3822387", "title": "Professor Young", "text": "Professor Young (\"Mr. Young\") \u00e8 una serie televisiva canadese, che ha debuttato il 1\u00ba marzo 2011 su YTV. La serie \u00e8 girata davanti a un pubblico dal vivo a Burnaby, Columbia Britannica. La serie \u00e8 stata ideata da Dan Signer, creatore di \"Zack e Cody sul ponte di comando\" e di \"A.N.T. Farm - Accademia Nuovi Talenti\", e ha per protagonisti Brendan Meyer, Matreya Fedor e Gig Morton come assistenti della Finnegan High School. Negli Stati Uniti va in onda su Disney XD dal 26 settembre 2011. In Italia debutta su Disney XD il 16 gennaio 2012 e, a partire dal 7 febbraio, la serie viene trasmessa anche su Disney Channel. In chiaro viene trasmessa su Frisbee dal 1\u00ba novembre 2012.\nTrama.\nAdam Young (Brendan Meyer) \u00e8 un bambino prodigio, ha gi\u00e0 ricevuto il diploma di scuola superiore e frequentato l'universit\u00e0 conseguendo due lauree a solo 14 anni. Decide poi di tornare a scuola e per vivere l'esperienza del liceo, diventando insegnante di scienze. Ritrova un suo amico d'infanzia, Derby (Gig Morton), incontra il bullo della scuola Slab (Kurt Ostlund) e una studentessa della sua classe di cui s'innamora, Echo (Matreya Fedor)."}
{"id": "3822389", "revid": "1275164", "url": "https://it.wikipedia.org/wiki?curid=3822389", "title": "Reattore nucleare a gas", "text": "I reattori nucleari a gas (in inglese: \"Gas-Cooled Reactor\" (GCR)) sono reattori nucleari a fissione refrigerati a gas, generalmente ad anidride carbonica, ma anche alcuni casi ad aria o ad elio. Essi erano moderati a grafite, ma vi sono anche delle tipologie di reattore moderate ad acqua pesante (HWGCR).\nI GCR, ormai in disuso, erano in grado di usare l'uranio naturale come combustibile nucleare, permettendo cos\u00ec alle nazioni che li avevano sviluppati di produrre uranio arricchito per fabbricare plutonio e armi nucleari, senza dover dipendere dalle importazioni di altri paesi di cui, al tempo, gli unici fornitori erano solo Stati Uniti e Unione Sovietica.\nL'evoluzione inglese di questa tipologia fu l'AGR, sigla di Advanced Gas-cooled Reactor (reattore nucleare avanzato a gas) \u00e8 un tipo di reattore nucleare sviluppato dalla Gran Bretagna di seconda generazione, basato sul disegno Magnox. A differenza del Magnox, il gas termovettore viene tenuto ad una temperatura pi\u00f9 elevata per aumentarne l'efficienza termica. Di conseguenza come rivestimento del combustibile viene usato acciaio inossidabile per permetterne la resistenza alle alte temperature, il che comporta la necessit\u00e0 di usare uranio arricchito come combustibile, non pi\u00f9 naturale, proprio a causa del fatto che l'acciaio ha una notevole capacit\u00e0 ad assorbire neutroni.\nVi erano due principali tipi di GCR:\nLa principale differenza fra le due tipologie era il rivestimento delle barre di combustibile: una lega di magnesio-alluminio omonima nel primo e una lega di magnesio-zirconio nel secondo.\nEntrambi i rivestimenti erano inadatti allo stoccaggio in acqua, rendendo cos\u00ec il riprocessamento una parte essenziale del ciclo del combustibile.I vantaggi erano in una produzione continua di corrente, visto che il reattore non necessitava di essere fermato per la ricarica. Il reattore di questa tipologia allo studio per la IV generazione sarebbe il reattore nucleare a temperatura molto alta (VHTR)."}
{"id": "3822390", "revid": "1005847", "url": "https://it.wikipedia.org/wiki?curid=3822390", "title": "Provincia di Canchis", "text": "La provincia di Canchis \u00e8 una provincia del Per\u00f9, situata nella regione di Cusco.\nGeografia antropica.\nSuddivisioni amministrative.\n\u00c8 divisa in 8 distretti:"}
{"id": "3822392", "revid": "6923", "url": "https://it.wikipedia.org/wiki?curid=3822392", "title": "Dacia Sandero Stepway", "text": ""}
{"id": "3822401", "revid": "729019", "url": "https://it.wikipedia.org/wiki?curid=3822401", "title": "Empalme (metropolitana di Madrid)", "text": "Empalme \u00e8 una stazione della linea 5 della metropolitana di Madrid. Si trova all'incrocio tra la Avenida del Padre Piquer e la Calle Tembleque, nel distretto Latina.\nStoria.\nLa stazione \u00e8 stata aperta al pubblico il 1\u00ba aprile 1961, due mesi dopo l'apertura del \"Ferrocarril suburbano de Carabanchel\", linea di cui ha fatto parte fino al 1980, quando venne incorporata alla linea 10. Nel 2002 la stazione \u00e8 passata a far parte della linea 5.\nAccessi.\nVestibolo Empalme"}
{"id": "3822403", "revid": "767487", "url": "https://it.wikipedia.org/wiki?curid=3822403", "title": "Provincia di Chumbivilcas", "text": "La provincia di Chumbivilcas \u00e8 una provincia del Per\u00f9, situata nella regione di Cusco.\nGeografia antropica.\nSuddivisioni amministrative.\n\u00c8 divisa in 8 distretti:"}
{"id": "3822405", "revid": "767487", "url": "https://it.wikipedia.org/wiki?curid=3822405", "title": "Costa d'Amalfi (vino)", "text": "Il Costa d'Amalfi \u00e8 un vino DOC della provincia di Salerno che si presenta con le seguenti denominazioni:"}
{"id": "3822408", "revid": "287204", "url": "https://it.wikipedia.org/wiki?curid=3822408", "title": "Constantin Fratila", "text": ""}
{"id": "3822411", "revid": "62748", "url": "https://it.wikipedia.org/wiki?curid=3822411", "title": "Protomystikos", "text": ""}
{"id": "3822412", "revid": "1305772", "url": "https://it.wikipedia.org/wiki?curid=3822412", "title": "Proffimamente non stop", "text": "Proffimamente non stop \u00e8 stato un programma televisivo italiano, andato in onda dall'8 gennaio al 1987 al 4 marzo 1987 per 8 puntate su Rai 1.\nLa regia era affidata a Enzo Trapani.\nLa sigla era il brano \"Queen of the night/Satisfaction\", cantato dal duo norvegese delle Dollie De Luxe."}
{"id": "3822414", "revid": "682087", "url": "https://it.wikipedia.org/wiki?curid=3822414", "title": "Agenesia mulleriana", "text": ""}
{"id": "3822415", "revid": "682087", "url": "https://it.wikipedia.org/wiki?curid=3822415", "title": "Agenesia m\u00fclleriana", "text": ""}
{"id": "3822425", "revid": "16441", "url": "https://it.wikipedia.org/wiki?curid=3822425", "title": "Falanghina del Sannio", "text": ""}
{"id": "3822429", "revid": "131358", "url": "https://it.wikipedia.org/wiki?curid=3822429", "title": "Carlos Eduardo de Souza Tom\u00e9", "text": ""}
{"id": "3822432", "revid": "1538197", "url": "https://it.wikipedia.org/wiki?curid=3822432", "title": "Storia della poliomielite", "text": "La storia della poliomielite (polio), e della sua infezione si estende fino dalla preistoria. Anche se le principali epidemie di polio erano sconosciute prima del XX secolo, la malattia ha causato paralisi e morte per gran parte della storia umana. Nel corso dei millenni, la poliomielite \u00e8 sopravvissuta come un patogeno endemico fino al 1880, quando le grandi epidemie cominciarono a verificarsi in Europa. Poco dopo si diffuse negli Stati Uniti. Nel 1910, le epidemie divennero frequenti e regolari in tutto il mondo sviluppato, soprattutto in citt\u00e0 durante i mesi estivi. Al suo picco negli anni 1940 e 1950, la poliomielite uccideva o paralizzava pi\u00f9 di mezzo milione di persone nel mondo ogni anno.\nLa poliomielite, detta anche \u201cparalisi infantile\u201d o \u201cmalattia di Heine-Medin\u201d, deriva il suo nome dalle parole greche \"poli\u00f2s\" (grigio) e \"myel\u00f2s\" (midollo) perch\u00e9 la malattia provocata dai poliovirus, appartenenti alla famiglia degli Enterovirus, nella sua forma pi\u00f9 grave, ma anche meno frequente, la poliomielite paralitica, colpisce i motoneuroni, situati nel midollo spinale con degenerazione neuronale e quindi paralisi e atrofia muscolare e in ultimo deformazioni ossee.\nNell'antichit\u00e0.\nChe la poliomielite fosse presente nell'antichit\u00e0 lo si pu\u00f2 desumere dal fatto che le deformazioni ossee, che rappresentano l'esito invalidante e definitivo della malattia, sono state osservate in reperti scheletrici databili intorno al 3700 a.C.\nReperti egizi.\nAlcune scoperte come quella della stele egizia della XVIII dinastia, conservata oggi presso il \"Ny Gliyptotek Carlsberg\", museo nazionale danese di Copenaghen, databile tra il 1580 a.C. e il 1350 a.C., raffigurante un personaggio, identificato nel sacerdote Rouma, che si appoggia a un bastone e ha la gamba destra atrofica e accorciata con il piede in posizione equina e quella della mummia del re Siptah del 1200 a.C. circa, scoperta da Victor Loret nei pressi di Tebe e custodita oggi presso il museo del Cairo, che presenta un'evidente atrofia della gamba sinistra, supportano l'idea che la malattia fosse presente tra gli Egizi, in quanto le lesioni anatomiche che in tali reperti si osservano rappresentano le sequele tipiche e altamente evocatrici della poliomielite, tanto che la stele egiziana \u00e8 stata assunta come simbolo della Societ\u00e0 Danese per la Paralisi Infantile.\nRiferimenti all'epoca greco-romana.\nAlcune pagine del \"Corpus ippocraticum\" fanno pensare che anche in epoca greco-romana tale malattia fosse presente e avesse carattere di endemia.\n\u00c8 stato ipotizzato che anche l'imperatore romano Claudio da bambino fosse stato colpito da poliomielite e che ci\u00f2 lo abbia poi costretto a camminare zoppicando per tutto il resto della sua vita.\nUn sarcofago risalente alla fine del V secolo, o all'inizio del sesto, ritrovato all'interno della navata laterale destra della chiesa di San Vittore a Marsiglia, contiene i resti di una giovane donna (sulla ventina), accuratamente analizzati, che doveva essere stata affetta da poliomielite acuta alla gamba destra.\nNel XIX secolo.\nNonostante siano pervenuti dati circa la presenza e la diffusione nell'antichit\u00e0 bisogna arrivare fino al XIX secolo per avere delle descrizioni accurate della malattia da parte di trattatisti medici.\nLe prime descrizioni ed epidemie.\nPer la prima volta la poliomielite viene descritta come entit\u00e0 nosologica distinta nel 1789 dal pediatra inglese Michael Underwood, che, pur non evidenziandone il carattere epidemico, la descrisse come malattia che insorgeva dopo una febbre associata a diarrea, che riguardava l'infanzia, in quanto venivano colpiti soprattutto i lattanti nel periodo della dentizione, e in cui la comparsa della paralisi seguiva l'episodio febbrile. Dopo questa prima osservazione non si ebbero ulteriori studi sulla paralisi infantile. Infatti solo nel 1813 da parte di un italiano, Giovanni Battista Monteggia, vennero pubblicati casi di paralisi infantile e soprattutto venne evidenziata per la prima volta l'atrofia degli arti come esito della malattia, che insorgeva dopo una febbre in bimbi precedentemente sani.\nLa prima descrizione di un'epidemia di poliomielite fu fatta dall'inglese J. Bradham che riport\u00f2 quattro casi di paralisi verificatisi vicino a Sheffield tra il 1834 e il 1835, ma senza che ne sospettasse la natura contagiosa. Esistono anche altre descrizioni di piccole epidemie di paralisi infantile in Svezia, in Norvegia e in Francia, dove Cordier nel 1888 descrisse venticinque casi verificatisi nel villaggio di Sainte-Foy-l'Argenti\u00e8re, vicino a Lione nel periodo fra giugno e luglio 1885, ipotizzandone il carattere infettivo o contagioso.\nSecondo Ivar Wickman, il primo a parlare di epidemia fu nel 1881 lo svedese Bergenholtz, che pubblic\u00f2, nei rapporti di salute pubblica del suo Paese, una serie di diciotto casi verificatisi nel Nord della Svezia.Altre epidemie si verificarono in Germania nel 1898, in Australia nel 1895, negli Stati Uniti nel 1896, 1897, 1901, con un crescendo impressionante.\nNel 1840, data che rappresenta la pietra miliare nella storia della poliomielite, il tedesco Jacob Heine segnal\u00f2 un'epidemia in Germania di quattordici casi, dei quali descrisse la precisa sequenza di eventi clinici che avevano preceduto la paralisi, differenziando la paralisi flaccida esito della poliomielite dalla paralisi spastica di Little e affermando, per primo, che la poliomielite era la conseguenza di una lesione del midollo spinale, da cui il titolo di paralisi spinale infantile che diede alla seconda edizione del suo libro, nel 1860. Le descrizioni che J. von Heine, insieme con il suo allievo K. O. Medin, hanno dato della malattia sono cos\u00ec dettagliate e importanti al punto che la poliomielite ancora oggi viene indicata come malattia di Heine-Medin.\nI primi studi anatomici e neurologici.\nNella seconda met\u00e0 dell'Ottocento la malattia venne chiamata \u201cpoliomielite anteriore acuta\u201d perch\u00e9 si vide che l'atrofia dei muscoli, provocata dalla malattia, era determinata dalla distruzione delle cellule nervose della parte anteriore del midollo spinale da dove partono i nervi che controllano il movimento dei muscoli degli arti.\nA. Duchenne, scopritore della forma pi\u00f9 diffusa di distrofia muscolare, riteneva che la poliomielite, caratterizzata da paralisi acuta di un gruppo di muscoli che insorgeva, senza una causa chiara, a volte dopo una febbre, provocasse dapprima un'atrofia dei muscoli colpiti con modificazioni della loro fine struttura e poi una secondaria retrazione muscolare con deformazione dell'arto interessato e conseguente atrofia anche delle parti scheletriche.\nOltre a Duchenne, nel periodo 1860-1880 diversi studiosi anatomici o neurologi, come Pr\u00e9vost, Vulpian, Cornil e Jean-Martin Charcot, con i loro studi autoptici, ampliarono questo tipo di conoscenze, e fu proprio J.M. Charcot che per primo afferm\u00f2 l'inquadramento nosologico della paralisi infantile nell'ambito delle mieliti perch\u00e9 evidenzi\u00f2 che il danno era localizzato primitivamente alle cellule nervose del midollo spinale, mentre tutte le restanti alterazioni erano delle conseguenze.\nIl paradosso poliomielite.\nTutti coloro che si sono occupati della storia della poliomielite hanno evidenziato la variazione epidemiologica che la malattia ha subito a partire dalla fine del Settecento e sino alla seconda met\u00e0 dell'Ottocento quando non solo ha assunto un carattere epidemico sempre pi\u00f9 ingravescente e fino ad allora sconosciuto ma poi anche perch\u00e9 la poliomielite \u00e8 diventata, con il passare del tempo, sempre meno una malattia infantile, colpendo invece sempre pi\u00f9 adolescenti e adulti, al punto che, nell'arco di appena un centennio, si \u00e8 registrato uno spostamento in avanti delle fasce di et\u00e0 pi\u00f9 colpite. Di questo cambiamento della epidemiologia e della incidenza in rapporto all'et\u00e0, avvenuto in pochi anni e in modo drammatico, le cause sono ancora dibattute e rimangono oggetto di controversie, anche se in primo luogo viene chiamato in causa il generale miglioramento igienico e sanitario delle condizioni di vita, che ha comportato diminuita probabilit\u00e0 di contrarre l'infezione nella primissima infanzia, epoca in cui, con il tempo, sono diventate prevalenti le forme asintomatiche o abortive, mentre le forme gravi sono state osservate, con pi\u00f9 frequenza, nelle et\u00e0 pi\u00f9 avanzate..\nGli studi di Albert Sabin rivelarono numerose caratteristiche epidemiologiche della malattia in rapporto al tenore socio-economico e al regime igienico delle popolazioni, evidenziando, con un'imponente mole di dati, il rapporto tra queste condizioni e la gravit\u00e0 della malattia, le modalit\u00e0 della sua presentazione e il diverso interessamento nelle fasce di et\u00e0.\nNel XX secolo.\nNei primi dieci anni del Novecento la malattia accrebbe la sua diffusione specie in alcuni Paesi, come quelli del Nord Europa, e questo aumento si dimostr\u00f2 reale e non dovuto a maggiore attenzione o capacit\u00e0 di diagnosi n\u00e9 a maggiore attitudine da parte dei medici a denunciare alle autorit\u00e0 sanitarie i casi da loro osservati e curati.\nGli studi in Europa.\nSempre I. Wickman, insieme con K.O. Medin, nel 1905, in occasione di un'epidemia avvenuta in Scandinavia tra il 1903 e il 1906, riconobbe e afferm\u00f2 per primo il carattere infettivo della malattia, l'esistenza di portatori sani e la possibilit\u00e0 che questi potessero diffondere l'infezione.\nFurono Karl Landsteiner e il suo assistente Erwin Popper, il 18 dicembre del 1908, a scoprire che le lesioni del midollo spinale di un ragazzo morto per polio erano uguali a quelle osservabili in una scimmia sottoposta a esperimenti di infezione. Essi affermarono che le colture del tessuto midollare del bambino non avevano portato all'isolamento di alcun agente patogeno e che l'iniezione di estratti di questo tessuto non avevano provocato alcun danno nel coniglio, nel topo o nelle cavie, ma nella scimmia invece avevano determinato le lesioni analoghe a quelle riscontrate nel midollo spinale del bambino morto per poliomielite. In pratica essi erano riusciti a riprodurre una poliomielite sperimentale nella scimmia, che rappresentava l'unico animale recettivo per la malattia.\nDal 1909 al 1911, K. Landsteiner e C. Levaditi dimostrarono che la poliomielite si poteva riprodurre in una scimmia Macacus rhesus inoculandole per via nasale sangue proveniente da un malato, che il decorso della malattia nell'animale era simile a quello che si osservava nell'uomo e che l'agente causale doveva essere non un batterio ma un agente ultrafiltrabile, proprio come gli agenti del vaiolo e della rabbia.\nGli studi negli Stati Uniti.\nLa ricerca sulle scimmie necessitava di grandi disponibilit\u00e0 economiche per cui gli studi si spostarono negli Stati Uniti, specie al \"Rockefeller Institute for Medical Research\" diretto allora da Simon Flexner. Negli Stati Uniti l'interesse, anche sociale, per la poliomielite era molto alto e diffuso a motivo della comparsa di epidemie vaste ed estese. Flexner e Paul A. Lewis scoprirono che il sangue di scimmie guarite da un'infezione sperimentale conteneva anticorpi in grado di neutralizzare l'agente responsabile che ancora non si riusciva a identificare, ma che si poteva trovare anche in materiale autoptico di soggetti che non avevano manifestato sintomi di poliomielite.\nQuesto dato e il riscontro di anticorpi nel siero della maggior parte dei soggetti colpiti, a fronte di pochi casi di paralisi, port\u00f2 alla conclusione che questa infezione decorreva nella maggior parte dei casi senza sintomi, inducendo comunque un'immunit\u00e0 e quindi i casi di poliomielite paralitica erano una piccola parte rispetto ai casi di infezione. Si mise cos\u00ec in evidenza l'esistenza dei portatori sani e che essi rendevano vane tutte le misure di igiene generale, come l'isolamento, la quarantena e le strette misure di sterilizzazione, che seppur messe in pratica in presenza di un caso di paralisi non riuscivano a controllare sino in fondo le epidemie.\nInoltre il fatto che per la poliomielite non esistevano, a differenza di altre malattie come la tubercolosi o la difterite, dei test cutanei che ne permettevano la identificazione, rendeva ancora pi\u00f9 problematico il controllo della sua diffusione.\nLo sviluppo del vaccino.\nData la diffusione e le sue dimensioni epidemiche la malattia divenne sempre pi\u00f9 un problema di carattere e interesse sociale. L'opinione pubblica fu sensibilizzata alla raccolta di fondi, che si rivelarono indispensabili per lo sviluppo della ricerca sulla poliomielite e per la realizzazione del vaccino. Immensi sforzi filantropici vennero condotti nel corso di anni, anche in concomitanza della seconda guerra mondiale, non solo negli Stati Uniti, dove, gi\u00e0 all'epoca di Franklin Delano Roosevelt, che era paraplegico proprio a causa della polio contratta nel 1921, venne iniziata una raccolta di fondi, la famosa \u201cMarch of dimes\u201d (ovvero la marcia delle monetine d'argento da 10 centesimi di dollaro) che serv\u00ec a sovvenzionare la National Foundation for Infantile Paralysis, ma anche in Europa quando nel 1939 Gustavo V di Svezia, nel suo Paese, destin\u00f2 tutti i fondi, raccolti per beneficenza, secondo tradizione nel giorno del genetliaco reale, alla ricerca e alla cura di malattie disabilitanti e in primo luogo alla poliomielite.\nI primi tentativi e i loro fallimenti.\nI primi tentativi di ottenere un vaccino furono compiuti da Thomsen in Danimarca nel 1913-14; seguirono poi S. Flexner e H. Amoss, a distanza di dieci anni. In tale periodo diversi ricercatori, fra cui lo stesso Flexner e C. Levaditi, tentarono d'inattivare l'agente patogeno mediante il calore o mezzi chimici, con risultati non soddisfacenti. Nel 1931, un ricercatore canadese, Maurice Brodie, con il suo collaboratore W. Park, del \"New York City Department of Health\", annunci\u00f2 di essere riuscito a immunizzare scimmie di laboratorio con un vaccino inattivato con formaldeide e di averlo utilizzato anche in un gruppo di bambini provandone l'innocuit\u00e0. Brodie asser\u00ec che dopo una o due dosi del suo vaccino nel sangue di tali bambini comparivano anticorpi neutralizzanti. La sperimentazione fu ampliata sino a vaccinare 3\u00a0000 soggetti. Anche John Kolmer, ricercatore americano della \"Temple University\" di Filadelfia, quasi contemporaneamente a Brodie, allest\u00ec un vaccino basato su virus vivo ma attenuato, derisoriamente chiamato in seguito \u201cuna vera pozione stregata\u201d, e afferm\u00f2 di averlo usato su migliaia di bambini.\nMolti autori, scettici sul modo con cui Brodie e Kolmer avevano inattivato o attenuato il virus, analizzando i dati che i due avevano diffuso, arrivarono alla conclusione che erano stati gli stessi vaccini usati a provocare i casi di poliomielite senza che nei vaccinati si avesse una prioritaria risposta del sistema immunitario, che \u00e8 quella che consente di acquisire l'immunit\u00e0 verso la malattia e non la malattia stessa. Di conseguenza i due vaccini proposti furono bocciati dalle commissioni internazionali e come conseguenza vennero interrotti tutte le ricerche tese alla prevenzione della malattia e lo stesso Brodie, che come si vide in seguito partiva da premesse scientificamente corrette, si tolse la vita.\nLe premesse per i futuri vaccini.\nDopo gli insuccessi di Brodie e Kolmer ci vollero quindici anni per riprendere la sperimentazione, con esperimenti molto controllati, di un vaccino antipoliomielitico, che effettivamente aprisse la strada per la prevenzione della malattia, anche se l'ambiente scientifico era molto titubante e scettico a tal proposito. Nel 1941 A. Sabin e R. Ward avevano precisato le modalit\u00e0 di penetrazione del virus nell'organismo umano dimostrando la sua presenza nel tubo digerente e, nello stesso anno, H. Howe e D. Bodian avevano confermato tale affermazione riuscendo a trasmettere per via orale la malattia allo scimpanz\u00e9.\nVerso la fine degli anni 1940 si fecero importanti scoperte come l'identificazione, da parte di diversi gruppi di ricercatori, indipendentemente l'uno dall'altro, dei tre distinti tipi di poliovirus, rispettivamente indicati come: Tipo I Brunhilde, Tipo II Lansing, Tipo III Leon, una distinzione microbiologica che si rivel\u00f2 essenziale per lo sviluppo di un vaccino efficace.\nNel 1949, a Harvard, John Franklin Enders, Thomas Huckle Weller e Frederick Chapman Robbins, poi insigniti nel 1954 del Premio Nobel proprio per tale scoperta, misero a punto il metodo per far crescere in colture cellulari i virus, in particolare proprio i poliovirus e grazie alle osservazioni condotte sulle colture cellulari infettate da tali virus descrissero le lesioni che essi provocavano senza far ricorso ad animali da esperimento come le scimmie.\nSecondo uno studio della Organizzazione Mondiale della Sanit\u00e0 (OMS), pubblicato nel 1955 che comparava l'estensione dell'infezione poliomielitica negli anni venti del XX secolo in una serie di Paesi, i virus della poliomielite si dimostrarono diffusi in tutto il mondo specie nei Paesi industrializzati, dove nel periodo tra il 1920 e il 1953, con punte di massima incidenza nei Paesi nordici, si riscontrarono livelli tali da raggiungere tra i 30 e i 58 casi per anno per ogni 100\u00a0000 abitanti.\nLa realizzazione dei vaccini.\n\u00c8 intorno al 1950 che viene costituito, per iniziativa della National Foundation for Infantile Paralysis, un comitato per la vaccinazione antipoliomielitica, di cui facevano parte Albert Sabin e Jonas Salk.\nSalk, che nel corso della seconda guerra mondiale aveva partecipato al programma della Commissione per l'Influenza del Comitato Epidemiologico dell'esercito americano, appariva come persona ideale per condurre un programma per lo sviluppo di un vaccino per la poliomielite.\nEgli riprese le idee di Brodie ma si orient\u00f2 verso un vaccino con virus completamente ucciso e nel 1954, dopo accesi dibattiti, avvi\u00f2 uno studio su un grande numero di soggetti per raggiungere prove inconfutabili circa l'innocuit\u00e0 del vaccino e la sua efficacia protettiva. Inizialmente lo studio doveva coinvolgere oltre un milione di bambini ma la dimensione del campione e soprattutto l'esser certi di seguire un numero sufficiente di bambini che non fossero gi\u00e0 immunizzati contro la polio, cosa che influenzava negativamente l'interpretazione dei risultati, costituivano delle difficolt\u00e0 non indifferenti, cos\u00ec come l'allestimento di un numero cos\u00ec elevato di dosi vacciniche. Vennero coinvolti i laboratori Connaughts del Canada e quelli di diverse industrie farmaceutiche. Lo studio riguard\u00f2 oltre 1\u00a0800\u00a0000 bambini. I risultati conseguiti e l'annuncio trionfale della efficacia del vaccino furono presentati alla Michigan State University ad Ann Arbor il 12 aprile del 1955, ma appena quindici giorni dopo si diffuse la notizia che diversi bambini vaccinati nel corso dello studio avevano contratto la poliomielite a causa di una partita di vaccino che conteneva un virus non del tutto inattivato. A questo triste episodio venne dato il nome di \u201cincidente di Cutter\u201d, dal nome della casa farmaceutica Cutter di Berkeley in California, che aveva rifornito di vaccino una zona territorialmente circoscritta da cui appunto provenivano tutti i casi di poliomielite secondaria a vaccinazione. L'incidente, dovuto a errore tecnico nella preparazione di un lotto di vaccino e a un controllo insufficiente, ebbe dimensioni limitate, caus\u00f2 204 casi di poliomielite da vaccino, di questi 79 erano bambini direttamente vaccinati, i restanti erano familiari contagiati dal virus diffuso dai bambini. Vi furono undici morti. L'incidente di Cutter ebbe effetto fortemente negativo, ma la campagna di vaccinazione non fu sospesa negli Stati Uniti. Furono somministrate oltre quattro milioni di dosi e la malattia che aveva, sino ad allora mostrato un andamento in forte crescita, per cui in vent'anni i casi erano quadruplicati, in poco tempo, si ridusse di un quinto a motivo della vaccinazione, tanto che nel 1961 i casi di malattia denunciati erano un ventesimo rispetto a quelli degli anni precedenti. Il vaccino si diffuse rapidamente in molti Paesi.\nIn Italia, che, peraltro non era tra i Paesi maggiormente colpiti dall'infezione, il vaccino Salk fu introdotto per la prima volta nel 1958. Il vaccino inattivato iniettabile Salk, pur conferendo un'immunit\u00e0 individuale, non impediva al virus di continuare a persistere nell'ambiente e a essere trasmesso con le feci dai portatori sani, perch\u00e9, data la sua natura, non c'era nessuna possibilit\u00e0 che un virus ucciso e iniettato potesse andare a competere a livello ambientale col virus selvaggio. Occorreva pensare a un vaccino con virus attenuato, in grado di riprodursi nell'intestino, ma che non offendesse le cellule del midollo spinale e quindi provocasse paralisi.\nGi\u00e0 nel 1951 il polacco Hilary Koprowski, che negli anni 1940 aveva lavorato per la casa farmaceutica Lederle, aveva annunciato di avere ottenuto un virus altamente attenuato somministrabile per via orale, capace di moltiplicarsi a livello intestinale e di indurre una protezione verso l'infezione stessa.\nLo stesso risultato fu ottenuto dal batteriologo americano H. R. Cox, che aveva cooperato con Koprowski nei laboratori della Lederle.\nNel 1955 Albert Bruce Sabin, polacco naturalizzato statunitense, direttore del \"Children's Hospital Research Foundation\" dell'Universit\u00e0 di Cincinnati, riusc\u00ec a ottenere un vaccino trivalente attenuato efficace per via orale, capace di spiazzare i virus patogeni sostituendosi a essi. Speriment\u00f2 il suo vaccino dapprima su s\u00e9 stesso, sul suo collaboratore messicano Alvarez e sul tecnico Hugh Hardy, e poi, su vasta scala, ne dimostr\u00f2 l'efficacia in una campagna di vaccinazione di massa nel Chiapas, in Messico. Dette il ceppo anche ai virologi di Leningrado per consentire all'Unione Sovietica di avviare un ampio studio sul vaccino antipoliomielitico.\nFacendo parte del Comitato di esperti che l'OMS istitu\u00ec nel 1957 allo scopo di caldeggiare i vaccini vivi attenuati, Sabin ebbe buon gioco nel far accettare il suo vaccino orale ma non brevett\u00f2 mai il risultato delle sue ricerche facendone dono a tutti i Paesi intenzionati a utilizzare il suo vaccino.\nIl vaccino antipoliomielitico Sabin cominci\u00f2 a essere preparato negli USA dal 1961, quando ormai era una realt\u00e0 nota nel mondo, e solo nel 1964 si giunse negli USA alla vaccinazione di massa con questo tipo di vaccino.\nNel 1957, dietro indicazione dell'OMS, che riteneva i vaccini orali pi\u00f9 adatti a essere usati nei Paesi pi\u00f9 poveri dove era pi\u00f9 difficoltoso praticare la vaccinazione intramuscolare Salk, il vaccino di Koprowski fu usato in 250\u00a0000 casi nel Ruanda e nel Congo mentre quello di Cox in studi di campo nell'America Latina.\nLa vaccinazione antipolio in Italia.\nIn Italia il vaccino Salk (IPV) venne adottato nel 1957. Nel biennio 1959-1960 viene raccomandata la vaccinazione per persone da 0 a 20 anni quando la incidenza della poliomielite raggiunge il suo picco in Italia, con oltre 8\u00a0000 casi dichiarati. Il vaccino Sabin (OPV) sostituisce l'IPV nella primavera del 1964, nel momento in cui ebbe inizio una campagna di vaccinazione di massa alla popolazione dai 0 ai 20 anni. Nel 1964 i casi dichiarati di poliomielite in Italia furono circa 3\u00a0000. Nel 1965 l'incidenza dichiarata si limitava a 500 casi. Nel 1966 la vaccinazione antipolio diventa obbligatoria. L'ultimo caso autoctono \u00e8 stato segnalato nel 1982, a cui seguirono due casi nel 1984 e 1988 importati rispettivamente dall'Iran e dall'India. Nel lasso di tempo fra il 1995 e il 2002, si verificarono nove casi di poliomielite associata alla vaccinazione, ragion per cui nel 2002 si decise - sostanzialmente seguendo l'esempio del resto del mondo sviluppato - di ritornare al vaccino IPV.\nA causa della diversa adesione alla campagna vaccinale che si ebbe al Sud rispetto al Nord del Paese, con un'incidenza di infezioni poliomielitiche tre volte superiore al Sud rispetto al Nord nel triennio 1966-68, con legge 4 febbraio 1967 e 25 maggio 1967, il Ministero della salute rese obbligatoria nel calendario vaccinale la vaccinazione nel primo anno di vita e la rivaccinazione nel terzo anno. Nel 1982 si registrarono in Italia gli ultimi due casi autoctoni (due bambini italiani non vaccinati), mentre negli anni successivi si presentarono solo casi occasionali di bambini di origini straniere. In Italia, dopo aver constatato che nove dei dieci casi di paralisi conseguenti alla somministrazione di vaccino orale antipoliomielitico (OPV) negli anni 1990 si erano verificati dopo la prima somministrazione, si modific\u00f2 la schedula vaccinale introducendo per le prime due dosi il vaccino da virus intramuscolare antipoliomielite ucciso tipo Salk (IPV), mantenendo l'OPV per le ultime due dosi. Ma gi\u00e0 nel 2002 l'Italia, dichiarata \"Polio-Free\" dall'OMS, insieme al resto dell'Europa Occidentale, abbandonava completamente il vaccino OPV per adottare l'immunizzazione di base con quattro somministrazioni di IPV.\nSolo in caso di accensione di un focolaio epidemico, laddove ora viene usato il vaccino IPV, si imporrebbe nuovamente l'uso dell'OPV, del quale viene comunque conservata una scorta per le emergenze."}
{"id": "3822433", "revid": "767487", "url": "https://it.wikipedia.org/wiki?curid=3822433", "title": "Provincia di Cusco", "text": "La provincia di Cusco \u00e8 una provincia del Per\u00f9, situata nella regione di Cusco.\nGeografia antropica.\nSuddivisioni amministrative.\n\u00c8 divisa in 8 distretti:"}
{"id": "3822435", "revid": "1543377", "url": "https://it.wikipedia.org/wiki?curid=3822435", "title": "Alfa Romeo 500", "text": "L\u2019Alfa Romeo 500 \u00e8 stato un autocarro prodotto dall'Alfa Romeo dal 1937 al 1945.\nStoria.\nIl modello, che era collocato a met\u00e0 della gamma di autocarri offerta dall'Alfa Romeo, era caratterizzato dall'avere una linea piuttosto aerodinamica, che fu migliorata negli anni in cui fu in produzione. \nL'Alfa Romeo 500 venne anche utilizzato dal Regio Esercito durante la seconda guerra mondiale sotto la sigla di \u201c500 DR\u201d. \u00c8 stato impiegato nella campagna di Russia e, in versione blindata, nella campagna dei Balcani. Il telaio del modello fu anche la base per la costruzione di autobus militari.\nDal 1937 al 1940 l'Alfa Romeo 500 venne utilizzato anche dai Vigili del Fuoco come autopompa o autocarro.\nDescrizione.\nL'Alfa Romeo 500 era disponibile sia con motore diesel, a benzina ed a gas. Il propulsore Diesel erogava 75 CV di potenza. Il modello fu l'ultimo autocarro convenzionale prodotto dall'Alfa Romeo, dato che a partire dei primi anni quaranta la casa del biscione si concentr\u00f2 sui modelli con cabina avanzata.\nIl motore diesel F6M 313 a 6 cilindri con alesaggio di 100mm e corsa 130, per 6100\u00a0cm\u00b3; erogava 75\u00a0hp a 2000 giri/min ed era raffreddato ad acqua. Il consumo dichiarato di gasolio era di 21\u201326\u00a0kg per 10 0\u00a0km e quello di olio, compresi i cambi periodici, era di 800 g ogni 100\u00a0km.\nVersioni.\n500RE.\nVersione per il Regio Esercito (come indica l'acronimo RE), raggiungeva una velocit\u00e0 massima di 45 km/h, era in grado di superare una pendenza massima di 27% ed aveva un'autonomia di 400\u00a0km a serbatoio pieno (circa 100 L). Venne testato nel 1939 sulle Alpi piemontesi, per poi essere adottato e prodotto tra il 1940 ed il 1943. Fu impiegato specialmente in Africa Settentrionale, in Russia ed in Francia, sia dal Regio Esercito che dalla Regia Aeronautica\nNel 1939 fu impiegato per la realizzazione dell'\"Autotreno Comando\", costituito da 12 Alfa Romeo 500RE e 3 rimorchi, carrozzati come ufficio mobile, posto radio, posto telefonico, generatore elettrico ed utilizzato dal Corpo di spedizione italiano in Russia.\nDurante la guerra furono sviluppate una versione trasporto carburanti, in configurazione autotreno prodotto dalla Viberti, quella, rimasta a livello di prototipo, di un semicingolato, chiamata \"Brevetto Locera\" e quella autofficina per la Regia Aeronautica. Dopo l'armistizio fu requisito dai tedeschi ed impiegato dalla Wehrmacht come \"Lastkraftwagen 6,5 t Alfa-Romeo (i) Typ 800 R.E.\".\n500DR.\nVersione autobus prodotta dal 1937 al 1940 ed impiegata dal Regio Esercito."}
{"id": "3822439", "revid": "126257", "url": "https://it.wikipedia.org/wiki?curid=3822439", "title": "Alfa Romeo 500DR", "text": ""}
{"id": "3822442", "revid": "126257", "url": "https://it.wikipedia.org/wiki?curid=3822442", "title": "Alfa Romeo 500 DR", "text": ""}
{"id": "3822446", "revid": "1573940", "url": "https://it.wikipedia.org/wiki?curid=3822446", "title": "Pithecheirops otion", "text": "Pithecheirops otion () \u00e8 l'unica specie del genere Pithecheirops (), endemica del Borneo.\nDescrizione.\nDimensioni.\nRoditore di piccole dimensioni, con lunghezza della testa e del corpo di 113\u00a0mm, la lunghezza della coda di 117\u00a0mm, la lunghezza del piede di 25\u00a0mm, la lunghezza delle orecchie di 15\u00a0mm e un peso fino a 36\u00a0g.\nCaratteristiche craniche e dentarie.\nIl cranio presenta un rostro corto e un'ampia regione inter-orbitale, le creste sopra-orbitali sono fortemente allargate, mentre le bolle timpaniche non sono particolarmente ingrandite. Gli incisivi sono arancioni chiari ed ortodonti, ovvero con le punte rivolte verso il basso.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice, densa e leggermente ondulata. Il colore delle parti dorsali \u00e8 bruno-rossastro, leggermente pi\u00f9 chiaro sui fianchi e sulla spina dorsale, mentre le parti inferiori sono biancastre. La gola e l'addome sono cosparse di peli rossicci. La parte interna degli arti anteriori \u00e8 biancastra, mentre la parte interna di quelli posteriori \u00e8 simile alle parti dorsali. Le vibrisse sono marroni scure, robuste e ruvide. Le orecchie sono densamente ricoperte di peli alla base e pi\u00f9 rade verso la punta. I piedi sono larghi, con dei cuscinetti plantari grandi, le zampe anteriori sono ricoperte di peli rossicci, mentre il dorso dei piedi sono ricoperti di peli pi\u00f9 scuri. Le dita sono munite di artigli, tranne il pollice, dove \u00e8 presente un'unghia larga e lucida. La coda \u00e8 robusta, uniformemente brunastra, cosparsa di pochi peli, rivestita di scaglie e parzialmente prensile. Non sono conosciuti individui di sesso femminile.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 nota soltanto da un esemplare catturato nello Stato di Sabah nel Borneo settentrionale.\nVive probabilmente nelle foreste primarie di Dipterocarpus al livello del mare.\nStato di conservazione.\nLa IUCN Red List, considerato che questa specie \u00e8 conosciuta soltanto da un individuo giovane e non sono pertanto noti i limiti dell'areale e la consistenza della popolazione, classifica \"P.otion\" come specie con dati insufficienti (DD)."}
{"id": "3822447", "revid": "941725", "url": "https://it.wikipedia.org/wiki?curid=3822447", "title": "Tesoro", "text": " \nIl tesoro (dal greco \u03b8\u03b7\u03c3\u03b1\u03c5\u03c1\u03cc\u03c2 - \"thesauros\", in latino \"thesaurus\") \u00e8 un accumulo di ricchezze (oggetti d'oro e d'argento, monete, pietre preziose, gioielli).\nCaccia al tesoro.\nLa ricerca del tesoro nascosto \u00e8 un tema comune nella leggenda e nella finzione, ma anche nella vita reale esistono cacciatori di tesori.\nIl tesoro sepolto \u00e8 una caratteristica importante delle credenze popolari relative ai pirati. Secondo la concezione popolare, i pirati spesso seppellivano le loro fortune rubate in luoghi remoti, con l'intenzione di tornare in un secondo momento a dissotterarli, spesso mediante l'uso di mappe del tesoro.\nNella narrativa inglese esistono tre storie ben note che hanno contribuito a diffondere il mito del tesoro sepolto dei pirati: \"Lo scarabeo d'oro\" di Edgar Allan Poe, \"Wolfert Webber\" di Washington Irving e \"L'isola del tesoro\" di Robert Louis Stevenson.\nQueste opere, pur differendo ampiamente nella trama e nel trattamento letterario, sono imparentate dal comune antenato della leggenda di William Kidd.\nMappa del tesoro.\nUna mappa del tesoro \u00e8 una variante di una mappa per contrassegnare la posizione del tesoro nascosto, una miniera perduta, un segreto prezioso o una posizione nascosta. Pi\u00f9 comuni nella finzione che nella realt\u00e0, le mappe del tesoro pirata sono spesso raffigurate in opere di narrativa come disegnati a mano e contenenti indizi nascosti da seguire per trovare i tesori.\nTesori dei pirati.\nBench\u00e9 i tesori dei pirati siano un tema letterario ricorrente, esistono pochissimi casi documentati di tesori di pirati realmente sepolti e nessun caso documentato di mappe del tesoro disegnate da pirati.\nUn caso documentato di un tesoro sepolto riguarda Francis Drake, che seppell\u00ec l'oro spagnolo dopo l'assalto a Nombre de Dios, per poi tornare a recuperarlo.\nIl pirata che pi\u00f9 di ogni altro fu responsabile delle leggende sui tesori dei pirati fu il capitano Kidd. La storia che lo riguarda narra che il capitano assalt\u00f2 i mercanti di Quedagh, nei pressi di Long Island, New York, e depred\u00f2 un'enorme quantit\u00e0 d'oro, pari a 400 tonnellate. Accumul\u00f2 cos\u00ec il pi\u00f9 grande tesoro pirata di tutti i tempi. Kidd pensava di poter ingannare gli inglesi facendogli pensare che tutto l'oro derivasse dalle navi francesi e pirata. Ma gli inglesi vennero a sapere che la maggior parte dell'oro apparteneva alla potente Compagnia delle Indie inglese. Fu poi arrestato, processato e giustiziato.\nNonostante gran parte del tesoro di Kidd fosse stato recuperato da varie persone che ne avevano preso possesso prima dell'arresto, il caso scaten\u00f2 grande interesse pubblico, accrescendo l'idea che una vasta fortuna fosse ancora nascosta. Nel corso degli anni molte persone hanno cercato di trovare i resti del presunto tesoro Kidd sull'isola di Gardiners e altrove, ma nulla \u00e8 mai stato trovato."}
{"id": "3822449", "revid": "6923", "url": "https://it.wikipedia.org/wiki?curid=3822449", "title": "Escorial Taktikon", "text": "L'Escorial Taktikon (anche detto: Escurial Tacticon), noto anche come Taktikon Oikonomides da Nicolaos Oikonomides, bizantinista che ne ha curato la pubblicazione per la prima volta, \u00e8 una lista di cariche e titoli dell'Impero bizantino, scritta negli anni 970 (971\u2013975 o 975\u2013979). La lista contiene, fra le altre voci, i comandanti (\"strategoi\") delle frontiere orientali dell'Impero bizantino durante le Guerre arabo-bizantine, oltre ad una serie di incarichi pubblici."}
{"id": "3822450", "revid": "633073", "url": "https://it.wikipedia.org/wiki?curid=3822450", "title": "Pithecheirops", "text": ""}
{"id": "3822452", "revid": "6923", "url": "https://it.wikipedia.org/wiki?curid=3822452", "title": "Laskill", "text": "Laskill \u00e8 un piccolo borgo situato 8 kilometri a nord-ovest di Helmsley, nella regione del North Yorkshire, in Inghilterra, sulla strada da Helmsley a Stokesley. Ricerche archeologiche hanno rivelato che i monaci cistercensi della vicina abbazia di Rievaulx vi possedevano, a partire dalla met\u00e0 del XIII secolo, un grande magazzino per la lana.\nI monaci cistercensi, noti per essere stati provetti metallurgisti, possedevano anche un altoforno (l'unico antico finora identificato in Gran Bretagna) per la fusione di minerali ferrosi e la produzione di ghisa. Gerry McDonnell (archeometallurgista dell'Universit\u00e0 di Bradford) ha riscontrato che il minerale ferroso rimasto nella scoria di Laskill \u00e8 il pi\u00f9 raffinato rispetto a qualunque altro dell'epoca, suggerendo che esistesse una tecnologia dell'altoforno molto pi\u00f9 efficiente di altrove - forse quasi avanzata quanto quella di un moderno altoforno.\nLa distruzione dell'abbazia di Rievaulx da parte del Re Enrico VIII durante la Riforma pose fine all'altoforno e a questa tecnologia evoluta.\nSe ai monaci fosse stato permesso condividere le loro tecniche fusorie, cosa che fecero con altri sviluppi tecnologici, il mondo avrebbe conosciuto la Rivoluzione industriale almeno due secoli e mezzo prima."}
{"id": "3822458", "revid": "28592", "url": "https://it.wikipedia.org/wiki?curid=3822458", "title": "Galluccio (vino)", "text": "Il Galluccio \u00e8 un vino DOC della provincia di Caserta che si presenta con le seguenti denominazioni:"}
{"id": "3822459", "revid": "131358", "url": "https://it.wikipedia.org/wiki?curid=3822459", "title": "Ded\u00e9 Anderson", "text": ""}
{"id": "3822462", "revid": "22475", "url": "https://it.wikipedia.org/wiki?curid=3822462", "title": "Antonino Giuffr\u00e9 (pittore)", "text": "Biografia.\n \nDell'artista non sono noti neppure i dati biografici essenziali.\nLa sua opera si pu\u00f2 riferire alla bottega di Antonello da Messina, o meglio a quella dei suoi nipoti e epigoni che diffondevano l'opera del maestro sia pure in modo ripetitivo e riduttivo, anche attraverso copie e repliche.\nLa sua unica opera certa \u00e8 la \"Visitazione tra i SS. Giuseppe e Zaccaria\", trittico custodito nella basilica cattedrale di San Nicola di Taormina. Intorno a tale opera, nonostante la mancanza di documenti, la critica del XX secolo ha raccolto un gruppo di opere su tavola, omogenee per stile e a lui attribuite e da mettere in relazione in particolare all'influenza di Antonio di Saliba, ma proprio per questo, non esente dagli influssi di Melozzo da Forl\u00ec.\nOpere.\nTra i dipinti attribuiti a Giuffr\u00e8 sono annoverati:"}
{"id": "3822464", "revid": "1543377", "url": "https://it.wikipedia.org/wiki?curid=3822464", "title": "Aircel Chennai Open 2012", "text": "L'Aircel Chennai Open 2012 \u00e8 stato un torneo di tennis giocato sul cemento. \u00c8 stata la 17\u00aa edizione del torneo che fa parte dell'ATP World Tour 250 series nell'ambito dell'ATP World Tour 2012. Si \u00e8 giocato nell'impianto di SDAT Tennis Stadium di Chennai, nella regione del Tamil Nadu in India, dal 2 all'8 gennaio 2012.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nQualificati tramite lucky loser:\nPunti e montepremi.\nIl montepremi complessivo \u00e8 di 398.250\u00a0$.\nCampioni.\nSingolare.\n Milos Raonic ha battuto in finale Janko Tipsarevi\u0107 per 64-7, 7-64, 7-64.\nDoppio.\n Leander Paes / Janko Tipsarevi\u0107 hanno sconfitto in finale Jonathan Erlich / Andy Ram per 6-4, 6-4."}
{"id": "3822466", "revid": "51686924", "url": "https://it.wikipedia.org/wiki?curid=3822466", "title": "John Desantis", "text": ""}
{"id": "3822470", "revid": "1442080", "url": "https://it.wikipedia.org/wiki?curid=3822470", "title": "Qatar ExxonMobil Open 2012", "text": "Il Qatar ExxonMobil Open 2012 \u00e8 stato un torneo di tennis giocato sul cemento. \u00c8 stata la 20\u00aa edizione del Qatar ExxonMobil Open, facente parte dell'ATP World Tour 250 series nell'ambito dell'ATP World Tour 2012. Si \u00e8 giocato nell'impianto Khalifa International Tennis Complex a Doha, Qatar, dal 2 al 7 gennaio 2012.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPunti e montepremi.\nIl montepremi complessivo \u00e8 di 1.024.000 $.\nCampioni.\nSingolare.\n Jo-Wilfried Tsonga ha battuto in finale Ga\u00ebl Monfils 7-5, 6-4.\nDoppio.\n Filip Pol\u00e1\u0161ek / Luk\u00e1\u0161 Rosol hanno battuto in finale Christopher Kas / Philipp Kohlschreiber per 6-3, 6-4."}
{"id": "3822472", "revid": "1305772", "url": "https://it.wikipedia.org/wiki?curid=3822472", "title": "Invincibili angeli", "text": "Invincibili angeli (in originale \"Wilde Engel\") \u00e8 una serie televisiva tedesca, trasmessa dal 2003 al 2005 sul canale RTL e in Italia da Rai 2 e da La 7 Cartapi\u00f9. Dalla serie \u00e8 nato un film, dalla durata di 90 minuti.. Nella prima stagione i protagonisti sono Franziska, Lena e Raven, invece nella seconda ci sono Rebecca, Ida e Aiko. \u00c8 un remake della serie degli anni settanta Charlie's Angels."}
{"id": "3822476", "revid": "287204", "url": "https://it.wikipedia.org/wiki?curid=3822476", "title": "Urania (nave)", "text": ""}
{"id": "3822480", "revid": "33689", "url": "https://it.wikipedia.org/wiki?curid=3822480", "title": "Podgor", "text": ""}
{"id": "3822481", "revid": "33689", "url": "https://it.wikipedia.org/wiki?curid=3822481", "title": "Podsosan'e", "text": ""}
{"id": "3822484", "revid": "33689", "url": "https://it.wikipedia.org/wiki?curid=3822484", "title": "Priluk (Municipal'noe obrazovanie Emeckoe)", "text": ""}
{"id": "3822485", "revid": "767487", "url": "https://it.wikipedia.org/wiki?curid=3822485", "title": "Canta Battisti", "text": "(Marcella Bella) Canta Battisti \u00e8 un album del 1990 di Marcella Bella.\nL'album, stampato dalla CBS, raccoglie sette brani interpretati da Marcella e comprende i sei brani della coppia Mogol-Battisti presentati a Premiatissima '84 con l'aggiunta di \"Ancora tu\", gi\u00e0 presente nell'album \"Nell'aria\"."}
{"id": "3822486", "revid": "33689", "url": "https://it.wikipedia.org/wiki?curid=3822486", "title": "Recha\u010devy", "text": ""}
{"id": "3822487", "revid": "33689", "url": "https://it.wikipedia.org/wiki?curid=3822487", "title": "Slobodka (Municipal'noe obrazovanie Emeckoe)", "text": ""}
{"id": "3822488", "revid": "33689", "url": "https://it.wikipedia.org/wiki?curid=3822488", "title": "Staraja Mel'nica", "text": ""}
{"id": "3822489", "revid": "1573940", "url": "https://it.wikipedia.org/wiki?curid=3822489", "title": "Srilankamys ohiensis", "text": "Srilankamys ohiensis () \u00e8 l'unica specie del genere Srilankamys (), endemica dello Sri Lanka.\nDescrizione.\nDimensioni.\nRoditore di piccole dimensioni, con lunghezza della testa e del corpo di 145\u00a0mm, la lunghezza della coda di 173\u00a0mm, la lunghezza del piede di 30\u00a0mm e la lunghezza delle orecchie di 30\u00a0mm.\nCaratteristiche craniche e dentarie.\nIl cranio ha un rostro lungo e stretto, le creste temporali e post-orbitali poco sviluppate, un foro incisivo corto e una bolla timpanica piccola.\nSono caratterizzati dalla seguente formula dentaria:\nAspetto.\nLa pelliccia \u00e8 corta, densa e soffice. Le parti superiori sono grigio scuro lucido, con dei riflessi marroni, mentre le parti ventrali sono color crema pallido. La linea di demarcazione lungo i fianchi \u00e8 netta. Le vibrisse sono lunghe e sottili. Le orecchie sono piccole, scarsamente ricoperte di peli e dello stesso colore delle parti dorsali. Il dorso delle zampe anteriori \u00e8 bianco eccetto una striscia bruno-grigiastra che si estende dall'avambraccio fino al polso. Il dorso dei piedi \u00e8 bianco, mentre le anche sono grigio-brunastre. I piedi sono lunghi e sottili, come le dita. Ogni pianta dei piedi \u00e8 priva di peli e munita di 6 piccoli cuscinetti oblunghi. Gli artigli sono piccoli, corti e non ricurvi. La coda \u00e8 pi\u00f9 lunga della testa e del corpo, con 12 anelli di scaglie per centimetro. \u00c8 bruno-grigiastro scuro dorsalmente e bianca inferiormente e sulla punta. Le femmine hanno un paio di mammelle pettorali, un paio post-ascellari e due paia inguinali.\nBiologia.\nComportamento.\n\u00c8 una specie prevalentemente notturna e fossoria.\nDistribuzione e habitat.\nQuesta specie \u00e8 endemica di alcune zone dello Sri Lanka.\nVive nelle foreste sempreverdi di pianura e montane tra 915 e 2.310 metri di altitudine.\nStato di conservazione.\nLa IUCN Red List, considerato l'areale ristretto e il continuo declino del proprio habitat, classifica \"S.ohiensis\" come specie vulnerabile (VU)."}
{"id": "3822490", "revid": "33689", "url": "https://it.wikipedia.org/wiki?curid=3822490", "title": "Sucharevo (Oblast' di Arcangelo)", "text": ""}
{"id": "3822491", "revid": "33689", "url": "https://it.wikipedia.org/wiki?curid=3822491", "title": "Tak\u0161eevo", "text": ""}
{"id": "3822493", "revid": "33689", "url": "https://it.wikipedia.org/wiki?curid=3822493", "title": "Toloknovo", "text": ""}
{"id": "3822494", "revid": "33689", "url": "https://it.wikipedia.org/wiki?curid=3822494", "title": "Uzikovo", "text": ""}
{"id": "3822496", "revid": "33689", "url": "https://it.wikipedia.org/wiki?curid=3822496", "title": "Usol'e (Municipal'noe obrazovanie Emeckoe)", "text": ""}
{"id": "3822497", "revid": "33689", "url": "https://it.wikipedia.org/wiki?curid=3822497", "title": "Ust'-Emca", "text": ""}
{"id": "3822498", "revid": "33689", "url": "https://it.wikipedia.org/wiki?curid=3822498", "title": "Chvosty Starye", "text": ""}
{"id": "3822499", "revid": "33689", "url": "https://it.wikipedia.org/wiki?curid=3822499", "title": "\u010cuprov\u0161\u010dina", "text": ""}
{"id": "3822501", "revid": "33689", "url": "https://it.wikipedia.org/wiki?curid=3822501", "title": "\u0160il'covo", "text": ""}
{"id": "3822507", "revid": "1543377", "url": "https://it.wikipedia.org/wiki?curid=3822507", "title": "Tour de Corse 1974", "text": "Il Tour de Corse 1974, valevole come Rally di Francia 1974, \u00e8 stata 11\u00aa tappa del campionato del mondo rally 1974. Il rally \u00e8 stato disputato dal 30 novembre al 1\u00ba dicembre in Corsica.\nIl campionato valevole solo per la classifica dei costruttori ha visto trionfare la scuderia italiana Lancia, seguita dall'Alpine-Renault e dalla Fiat."}
{"id": "3822510", "revid": "1185701", "url": "https://it.wikipedia.org/wiki?curid=3822510", "title": "Quasi gol (programma televisivo)", "text": "Quasi gol era un programma televisivo che andava in onda su Disney Channel, condotto da Marco Cattaneo e Teresa.\nLa trasmissione \u00e8 divisa in varie rubriche: \nIl programma ha avuto due stagioni. Nel 2005 non ve n'\u00e8 stata una terza a causa della decisione da parte di Disney Channel di non produrre pi\u00f9 programmi live action."}
{"id": "3822515", "revid": "486946", "url": "https://it.wikipedia.org/wiki?curid=3822515", "title": "Orlando &quot;Cachaito&quot; L\u00f3pez", "text": ""}
{"id": "3822519", "revid": "297745", "url": "https://it.wikipedia.org/wiki?curid=3822519", "title": "Vodo Cadore", "text": ""}
{"id": "3822520", "revid": "1924342", "url": "https://it.wikipedia.org/wiki?curid=3822520", "title": "Discreet Music", "text": "Discreet Music \u00e8 un album discografico del musicista britannico Brian Eno pubblicato nel 1975.\nSebbene \"(No Pussyfooting)\" presenti sonorit\u00e0 pressoch\u00e9 \"ambientali\" e \"Another Green World\" contenga diverse tracce strumentali d'atmosfera, questo album segn\u00f2 (se si escludono alcune collaborazioni e le parentesi \"rock\" di \"Before and After Science\" e \"Nerve Net\"), la conversione definitiva di Brian Eno all'ambient. A differenza delle pubblicazioni precedenti, questo fu il primo album del compositore ad essere pubblicato con il suo nome completo \"Brian Eno\".\nIl disco.\nLa musica dell'album \u00e8 concettualmente tanto ispirata alla Musique d'ameublement di Erik Satie, una musica che si integra ai suoni non intenzionali dell'ambiente e si inserisce in un contesto nel quale non \u00e8 necessario ascoltarla attentamente, .\nIl lato A del vinile originale contiene la sola title-track (trentuno minuti). Le note di copertina dell'album descrivono le complesse modalit\u00e0 in cui la traccia venne realizzata: essa inizia con due formule melodiche di diversa lunghezza suonate per mezzo di un sintetizzatore (in questo caso un EMS Synthi AKS) associato a un sequencer. Il segnale riprodotto passa successivamente attraverso un equalizzatore grafico che, occasionalmente, cambia il timbro del suono, per poi raggiungere una echo unit, prima di essere registrato su un registratore a nastro. Il nastro viene riprodotto da una seconda macchina, per poi essere rimandato alla prima che registra a sua volta i segnali in sovrapposizione.\nL'altra met\u00e0 dell'LP contiene tre variazioni della composizione \"Canone in Re Maggiore\" di Johann Pachelbel. Queste tracce vennero eseguite dalla Cockpit Ensemble, nonch\u00e9 eseguite e arrangiate da Gavin Bryars.\nLa genesi dell'album.\nCostretto a rimanere a letto in seguito a un incidente d'auto, Eno ricevette un disco di musica classica ottocentesca per arpa. Dopo aver piazzato il vinile sul giradischi ed essere tornato a letto, si accorse che il volume della musica era estremamente basso. Troppo debole per rialzarsi e alzare il volume, concep\u00ec in quella circostanza un nuovo modo di percepire la musica. Dichiar\u00f2:\nRecensioni.\n\"Discreet Music\" ha finora ricevuto recensioni e valutazioni perlopi\u00f9 positive da parte della critica. La rivista \"Fact\" lo reputa uno dei \"venti migliori album ambient mai realizzati\". AllMusic sostiene che la reputazione di \"Discreet Music\" nell'essere un'opera rivoluzionaria e influente \u00e8 \"superata soltanto dalla sua placida bellezza\".. In entrambi i siti \"La storia della musica\" del critico Piero Scaruffi e \"Ondarock\" viene data all'album una valutazione pari a sette su dieci.\nTracce.\nTutte le tracce sono state composte da Brian Eno e Johann Pachelbel."}
{"id": "3822521", "revid": "45967733", "url": "https://it.wikipedia.org/wiki?curid=3822521", "title": "Mr. Entics", "text": ""}
{"id": "3822522", "revid": "45967755", "url": "https://it.wikipedia.org/wiki?curid=3822522", "title": "Cristiano Zuncheddu", "text": ""}
{"id": "3822531", "revid": "287204", "url": "https://it.wikipedia.org/wiki?curid=3822531", "title": "Sandokan, storia di camorra", "text": "Sandokan, storia di camorra \u00e8 un romanzo di Nanni Balestrini pubblicato presso Einaudi nel 2004.\nTrama.\nIl romanzo racconta le vicende, narrate in prima persona, di un ragazzo che racconta la sua infanzia e giovinezza a Casal di Principe, paese della provincia di Caserta dove nel corso degli anni settanta e ottanta si afferma un cartello camorristico che prende il posto della Nuova Camorra Organizzata di Raffaele Cutolo.\nIl libro si apre con la cattura di Francesco Schiavone detto \"Sandokan\", boss dei casalesi, da parte delle forze dell'ordine, avvenuto l'11 luglio 1998, e ripercorre l'intera ascesa della cosca criminale guidata prima da Antonio Bardellino, poi da Mario Iovine e infine dallo stesso Francesco Schiavone. Il punto di vista del racconto \u00e8 quello di un ragazzo che rifiuta di aderire al cartello camorristico ma vede attorno a s\u00e9 l'accettazione, da parte dei suoi coetanei, del clan emergente come rivalsa nei confronti degli altri gruppi criminali della zona, del sottosviluppo economico del paese e di uno stato completamente assente.\nLa realt\u00e0 mafiosa viene quindi descritta come fatto quotidiano che si inserisce all'interno di una mentalit\u00e0 di familismo, clientelismo e illegalit\u00e0 diffusa che coinvolge ogni ambito sociale.\nLinguaggio.\nCome in altri romanzi di Balestrini, i paragrafi del libro sono privi di punteggiatura nell'intento di riportare la narrazione orale del protagonista."}
{"id": "3822532", "revid": "155634", "url": "https://it.wikipedia.org/wiki?curid=3822532", "title": "Open di Francia 1987 - Doppio maschile", "text": "John Fitzgerald e Tom\u00e1\u0161 \u0160m\u00edd erano i detentori del titolo, ma hanno perso nel 1\u00ba turno contro Arnaud Boetsch e Loic Courteau 7\u20136, 6\u20134.\nRobert Seguso e Anders J\u00e4rryd hanno battuto in finale Guy Forget e Yannick Noah 6\u20137, 6\u20137, 6\u20133, 6\u20134, 6\u20132."}
{"id": "3822536", "revid": "131358", "url": "https://it.wikipedia.org/wiki?curid=3822536", "title": "Football Club Tekstilshchik Kamyshin", "text": ""}
{"id": "3822537", "revid": "131358", "url": "https://it.wikipedia.org/wiki?curid=3822537", "title": "Tekstilshchik Kamyshin", "text": ""}
{"id": "3822538", "revid": "6923", "url": "https://it.wikipedia.org/wiki?curid=3822538", "title": "Alfa Romeo 350", "text": "L\u2019Alfa Romeo 350 \u00e8 stato un autocarro prodotto dall'Alfa Romeo dal 1935 al 1937.\nStoria.\nPrecedentemente al lancio di questo modello, che avvenne nel 1935, l'Alfa Romeo commercializzava autocarri di grosse dimensioni e relativamente costosi, tipo l'85 ed il 110. Per questo motivo la casa del biscione non vendette molti esemplari di questi modelli, e decise quindi di lanciare sul mercato l'Alfa Romeo 350, che era pi\u00f9 piccolo e leggero rispetto agli autocarri citati. \nCome i modelli gi\u00e0 in produzione al Portello, anche il 350 derivava da un modello della tedesca B\u00fcssing, il tipo 275: gli studi iniziarono nel 1934 e rispetto alla versione originale fu potenziato il motore e rivisti telaio e freni. La produzione cess\u00f2 nel 1937, con l'introduzione del 500, evoluzione del 350 studiata per il servizio in Africa Orientale Italiana.\nNe sono stati prodotti complessivamente 701 esemplari, anche in versione autobus.\nCaratteristiche tecniche.\nIl 350 era equipaggiato da un motore Diesel 6 cilindri in linea Deutz tipo F6M 313 da 6,1 L di cilindrata che erogava una potenza di 75 CV a 2000 giri/min, accoppiato ad un cambio manuale a 4 marce pi\u00f9 retromarcia."}
{"id": "3822539", "revid": "1543377", "url": "https://it.wikipedia.org/wiki?curid=3822539", "title": "DFS Classic 1987 - Singolare", "text": "Il singolare del DFS Classic 1987 \u00e8 stato un torneo di tennis facente parte del Virginia Slims World Championship Series 1987.\nPam Shriver era la detentrice del titolo e ha battuto in finale Larisa Neiland, 4\u20136, 6\u20132, 6\u20132.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3822541", "revid": "287204", "url": "https://it.wikipedia.org/wiki?curid=3822541", "title": "Eugen Albrecht", "text": "Ricercatore a Monaco di Baviera, Halle e Napoli e direttore del reparto di patologia dell'Istituto Senckenberg di Francoforte.\nScienziato poliedrico, pubblic\u00f2 opere su problemi di biologia, chimica cellulare, citologia, origine dei tumori.\nFu anche studioso dell'evoluzionismo, sostenendo la tesi di Darwin."}
{"id": "3822548", "revid": "287204", "url": "https://it.wikipedia.org/wiki?curid=3822548", "title": "Belgian Open 1987 - Singolare", "text": "Il singolare del torneo di tennis Belgian Open 1987, facente parte del Virginia Slims World Championship Series 1987, ha avuto come vincitrice Kathy Horvath che ha battuto in finale Bettina Bunge 6-1, 7-6."}
{"id": "3822549", "revid": "404338", "url": "https://it.wikipedia.org/wiki?curid=3822549", "title": "Evgenij Karlovi\u010d Albrecht", "text": "Di origine tedesca, studi\u00f2 violino e fu allievo di Ferdinand David.\nPrimo violino al teatro italiano della sua citt\u00e0, \u00e8 stato funzionario imperiale per il controllo delle orchestre e presidente della Filarmonica di San Pietroburgo fino al 1886."}
{"id": "3822559", "revid": "767487", "url": "https://it.wikipedia.org/wiki?curid=3822559", "title": "Heinrich Albrecht", "text": "Insegnante di anatomia patologica a Vienna e a Graz, comp\u00ec studi su varie malattie, come peste e tubercolosi, e leg\u00f2 il suo nome alla nomenclatura del meningococco."}
{"id": "3822561", "revid": "767487", "url": "https://it.wikipedia.org/wiki?curid=3822561", "title": "Henry Albrecht", "text": "Collaboratore del Fliegende Bl\u00e4tter, divenne noto per le sue caricature e per le illustrazioni di libri e manuali."}
{"id": "3822562", "revid": "599013", "url": "https://it.wikipedia.org/wiki?curid=3822562", "title": "Svetlana Pospelova", "text": ""}
{"id": "3822569", "revid": "1346043", "url": "https://it.wikipedia.org/wiki?curid=3822569", "title": "Gloria (Camera Caf\u00e9)", "text": ""}
{"id": "3822570", "revid": "1442080", "url": "https://it.wikipedia.org/wiki?curid=3822570", "title": "Swedish Open 1987 - Singolare femminile", "text": "Il singolare femminile del torneo di tennis Swedish Open 1987, facente parte del Virginia Slims World Championship Series 1987, ha avuto come vincitrice Sandra Cecchini che ha battuto in finale Catarina Lindqvist 6-4, 6-4."}
{"id": "3822571", "revid": "110157", "url": "https://it.wikipedia.org/wiki?curid=3822571", "title": "Karl Theodor Albrecht", "text": "Direttore per oltre quarant'anni dell'Istituto Geodetico di Potsdam (1873-1915), scrisse, come il collega Johann Heinrich Louis Kr\u00fcger, lavori di geodesia pratica e teorica.\nFu inoltre insegnante universitario a Lipsia e socio straniero dei Lincei. I suoi lavori vertono, principalmente, sulle variazioni di latitudine, basandosi sul lavoro di Seth Carlo Chandler, che aveva scoperto la variazione poi chiamata oscillazione di Chandler."}
{"id": "3822574", "revid": "1573940", "url": "https://it.wikipedia.org/wiki?curid=3822574", "title": "Xeromys myoides", "text": "Il falso ratto d'acqua (Xeromys myoides ) \u00e8 l'unica specie del genere Xeromys (), diffusa in Nuova Guinea e Australia.\nDescrizione.\nDimensioni.\nRoditore di piccole dimensioni, con lunghezza della testa e del corpo tra 85 e 120\u00a0mm, la lunghezza della coda tra 75 e 90\u00a0mm, la lunghezza del piede tra 23 e 26\u00a0mm, la lunghezza delle orecchie tra 10 e 14\u00a0mm e un peso fino a 55\u00a0g.\nCaratteristiche craniche e dentarie.\nIl cranio presenta delle ossa nasali alquanto accorciate, la scatola cranica robusta e le bolle timpaniche piccole. Gli incisivi superiori sono lisci, giallognoli e proodonti, ovvero con le punte rivolte in avanti, quelli inferiori sono invece bianchi. Sono presenti soltanto due molari su ogni semi-arcata, ognuno con la caratteristica disposizione a bacino delle cuspidi.\nSono caratterizzati dalla seguente formula dentaria:\nAspetto.\nIl corpo \u00e8 simile a quello di un topo, con una pelliccia molto corta. Le parti superiori e gli arti sono grigio scuro, mentre le parti ventrali e le zampe sono bianche. La linea di demarcazione lungo i fianchi \u00e8 poco distinta. Il muso \u00e8 appuntito, gli occhi sono relativamente piccoli. Le vibrisse sono simili a quelle del genere \"Mus\" piuttosto che \"Hydromys\". Le orecchie sono grigie, corte e arrotondate. Il mignolo \u00e8 considerevolmente ridotto, il pollice \u00e8 munito di un'unghia appiattita. I piedi sono d'aspetto normale, non palmati, con il quinto dito relativamente corto. Sono presenti 5 cuscinetti sul palmo delle mani e 6 cuscinetti sulla pianta dei piedi. La coda \u00e8 leggermente pi\u00f9 lunga del corpo e della testa, \u00e8 cosparsa di peli bianchi, \u00e8 uniformemente rosata e rivestita di 20-22 anelli di scaglie per centimetro. Le femmine hanno due paia di mammelle inguinali. Il Cariotipo \u00e8 2n=48 FN=52.\nBiologia.\nComportamento.\n\u00c8 una specie prevalentemente notturna e parzialmente acquatica.\nAlimentazione.\nSi nutre di crostacei, invertebrati marini e molluschi. \nRiproduzione.\nSi riproduce in qualsiasi periodo dell'anno.\nDistribuzione e habitat.\nQuesta specie \u00e8 diffusa in Nuova Guinea sud-occidentale, e nelle regioni costiere del Territorio del Nord, Queensland, Melville Island e Fraser Island. \nVive nelle paludi, mangrovie e talvolta nelle saline.\nStato di conservazione.\nLa IUCN Red List, considerato l'areale ristretto e fortemente frammentato e il degrado del proprio habitat, classifica \"X.myoides\" come specie vulnerabile (VU).\nLa CITES ha inserito questa specie nell'appendice I."}
{"id": "3822575", "revid": "633073", "url": "https://it.wikipedia.org/wiki?curid=3822575", "title": "Xeromys", "text": ""}
{"id": "3822582", "revid": "339392", "url": "https://it.wikipedia.org/wiki?curid=3822582", "title": "Eurostar Alta Velocit\u00e0", "text": ""}
{"id": "3822584", "revid": "76963", "url": "https://it.wikipedia.org/wiki?curid=3822584", "title": "Wilhelm Eduard Albrecht", "text": "Studioso di diritto dall'acume eccezionale, fu presto promosso insegnante a K\u00f6nigsberg e Gottinga, firm\u00f2 una protesta contro l'abolizione della Costituzione e fu per questo radiato e riabilitato a Lipsia. Uno dei Sette di Gottinga.\nVisto il suo spiccato patriottismo e la sua profonda conoscenza del diritto, fece parte dell'Assemblea Nazionale di Francoforte e padre della Costituzione (1848)."}
{"id": "3822587", "revid": "123136485", "url": "https://it.wikipedia.org/wiki?curid=3822587", "title": "Omloop van het Houtland", "text": "La Omloop van het Houtland \u00e8 una corsa in linea maschile di ciclismo su strada, che si disputa a Lichtervelde, in Belgio, ogni anno nel mese di settembre. Dal 2005 \u00e8 inserita nel calendario dell'UCI Europe Tour, come gara di categoria 1.2 fino al 2005, dal 2006 come gara di classe 1.1.\nAlbo d'oro.\n\"Aggiornato all'edizione 2021.\""}
{"id": "3822589", "revid": "1630536", "url": "https://it.wikipedia.org/wiki?curid=3822589", "title": "Betsy Brandt", "text": "\u00c8 conosciuta principalmente per il ruolo di Marie Schrader nella serie televisiva della AMC \"Breaking Bad\".\nBiografia.\nNata a Bay City in Michigan, frequent\u00f2 l'Universit\u00e0 dell'Illinois a Urbana-Champaign, dove ottenne il suo BFA in recitazione. Durante la sua carriera scolastica frequent\u00f2 anche l'Universit\u00e0 di Harvard presso il Moscow Art Theatre Institute ed anche il Royal Conservatoire of Scotland di Glasgow.\nL'attrice \u00e8 sposata e ha due figli; vive a Los Angeles con la sua famiglia.\nCarriera.\nPrima di iniziare a recitare in film e serie televisive Brandt era un'attrice teatrale. Recit\u00f2 in molte produzioni teatrali come \"Molto rumore per nulla\" con l'Arizona Theatre Company, \"Control+Alt+Delete\" con il San Jose Repertory Theatre e \"The Language Archive\" con la South Coast Repertory.\nNel 2001, dopo essere gi\u00e0 apparsa in due cortometraggi, partecipa per la prima volta ad un lungometraggio, \"Memphis Bound... and Gagged\" diretto da Tamar Halpern. Sempre nello stesso anno inoltre partecipa come guest star ad un episodio della serie televisiva \"Giudice Amy\". Da quel momento in poi inizi\u00f2 ad apparire il numerose produzioni televisiva spesso come guest star. La si pu\u00f2 vedere in serie come \"Senza traccia\", \"E.R. - Medici in prima linea\", \"NCIS - Unit\u00e0 anticrimine\", \"Close to Home - Giustizia ad ogni costo\", \"CSI - Scena del crimine\", \"No Ordinary Family\" e \"Private Practice\".\nNel 2008 ottiene il ruolo per cui \u00e8 maggiormente conosciuta dal grande pubblico, ossia quello di Marie Schrader nella serie televisiva \"Breaking Bad\". Nel 2013 interpreta la moglie del personaggio di Michael J. Fox nella sitcom \"The Michael J. Fox Show\"."}
{"id": "3822590", "revid": "1573940", "url": "https://it.wikipedia.org/wiki?curid=3822590", "title": "Crosbylonia", "text": "Crosbylonia \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita nella Russia asiatica.\nTassonomia.\nA maggio 2011, si compone di una specie:"}
{"id": "3822591", "revid": "287204", "url": "https://it.wikipedia.org/wiki?curid=3822591", "title": "Hall of Fame Tennis Championships 1987 - Singolare femminile", "text": "Il singolare femminile del torneo di tennis Hall of Fame Tennis Championships 1987, facente parte del Virginia Slims World Championship Series 1987, ha avuto come vincitrice Pam Shriver che ha battuto in finale Wendy White 6-2, 6-4."}
{"id": "3822605", "revid": "69408864", "url": "https://it.wikipedia.org/wiki?curid=3822605", "title": "Fr. 24369", "text": "I due manoscritti Fr. 24369 e Fr. 24370 (noti come B1 e B2) vennero redatti intorno al XIV secolo e sono oggi conservati nella Biblioteca Nazionale di Francia, rue de Richelieu a Parigi. Appartengono ad un ramo della tradizione pi\u00f9 recente rispetto alla famiglia dei manoscritti A.\nLa rilegatura del primo volume \u00e8 stata oggetto di un restauro nel 1974, il secondo volume non \u00e8 ancora stato restaurato. La numerazione delle pagine \u00e8 stata fatta in seguito alla perdita di alcuni fogli, dal momento che non viene tenuto conto della mancanza del finale dell\"'Enfances Renier\" e della parte iniziale del \"Moniage Guillaume\".\nContenuto di Fr. 24369.\nB1 raccoglie principalmente le gesta dei figli di Aymeri:\nContenuto di Fr. 24370.\nB2 raccoglie le gesta del gigante Rainouart (amico di Guglielmo d'Orange e fratello di Guiborc), di suo figlio Maillefer e di suo nipote Renier.\nNei due manoscritti mancano \"Garin de Monglane\", \"Foucon de Candie\" e \"Girart de Vienne\"."}
{"id": "3822606", "revid": "287204", "url": "https://it.wikipedia.org/wiki?curid=3822606", "title": "Northern California Open 1987 - Singolare", "text": "Il singolare del torneo di tennis Northern California Open 1987, facente parte del Virginia Slims World Championship Series 1987, ha avuto come vincitrice Elly Hakami che ha battuto in finale Melissa Gurney 6\u20133, 6\u20134."}
{"id": "3822607", "revid": "110157", "url": "https://it.wikipedia.org/wiki?curid=3822607", "title": "Hillwood Estate, Museum &amp; Gardens", "text": "Hillwood Estate, Museum &amp; Gardens \u00e8 un museo di arti decorative a Washington, D.C., USA.\nGi\u00e0 residenza della donna d'affari, filantropa e collezionista Marjorie Merriweather Post, Hillwood, \u00e8 nota per la sua grande collezione di arti decorative, che riguarda in particolar modo i Romanov. \nSono in mostra, tra l'altro, due Uova Faberg\u00e9, arte francese del XVIII e XIX secolo ed una delle pi\u00f9 belle collezioni di orchidee del paese."}
{"id": "3822610", "revid": "1442080", "url": "https://it.wikipedia.org/wiki?curid=3822610", "title": "WTA New Jersey 1987 - Singolare", "text": "Il singolare del torneo di tennis WTA New Jersey 1987, facente parte del Virginia Slims World Championship Series 1987, ha avuto come vincitrice Manuela Maleeva che ha battuto in finale Sylvia Hanika 1\u20136, 6\u20134, 6\u20131."}
{"id": "3822615", "revid": "1442080", "url": "https://it.wikipedia.org/wiki?curid=3822615", "title": "Toray Pan Pacific Open 1987 - Singolare", "text": "Il singolare del torneo di tennis Toray Pan Pacific Open 1987, facente parte del Virginia Slims World Championship Series 1987, ha avuto come vincitrice Gabriela Sabatini che ha battuto in finale Manuela Maleeva 6-4, 7-6(6)."}
{"id": "3822617", "revid": "277947", "url": "https://it.wikipedia.org/wiki?curid=3822617", "title": "Teatro Sociale (Brescia)", "text": "Il teatro Sociale \u00e8 un teatro di Brescia, secondo per grandezza e capienza al teatro Grande, situato in via Felice Cavallotti, a est di piazza Bruno Boni. Fondato nel 1851 come teatro Guillaume, \u00e8 stato ricostruito due volte e la struttura attuale, in pieno stile liberty, risale al 1905. A lungo abbandonato nella seconda met\u00e0 del Novecento, \u00e8 stato recuperato alla fine del secolo e riaperto al pubblico nel 2000.\nStoria.\nIl teatro Guillaume.\nNel 1817 Francesco Luigi Guillaume, sciolta la compagnia di spettacoli equestri itinerante che aveva costituito in giovent\u00f9 in Francia, si stabilisce a Brescia. Undici anni dopo il suo arrivo in citt\u00e0, in societ\u00e0 con il figlio Luigi, decide per\u00f2 di riprendere l'attivit\u00e0 e, a questo scopo, richiede in affitto parte del soppresso convento di San Barnaba per l'estate del 1828. All'interno del chiostro maggiore, Guillaume costruisce un anfiteatro in legno dove poter rappresentare esercizi equestri e spettacoli di giocolieri: fondando il primo teatro brillante, borghese e popolare di Brescia, Francesco e suo figlio conquistano incredibilmente una larghissima fama. L'impianto in San Barnaba viene mantenuto fino al 1832.\nNel 1851, ceduta la compagnia, il figlio Luigi edifica, sotto la direzione dell'ingegnere Antonio Taeri, un primo teatro a tutti gli effetti a nord di via Moretto, nell'ortaglia del demolito convento degli Umiliati, cui faceva capo la chiesa di Santa Maria Maddalena, anch'essa atterrata quasi completamente. Il terreno era dell'Ospedale di San Luca, che ne deteneva la propriet\u00e0 almeno dal 1847. Su questo primo teatro, completamente in legno, le notizie sono molto scarse: aveva sicuramente due ordini, dei camerini e una terrazza. Alcune modifiche vengono apportate nel 1862 dall'ingegnere Domenico Buizza.\nQuesta prima costruzione viene demolita nel 1873 e sostituita da un pi\u00f9 ampio e dignitoso teatro progettato dal palermitano Luigi Valere, cognato del Guillaume. L'immagine della costruzione ci \u00e8 tramandata dalla carta intestata della societ\u00e0 teatrale che lo gestiva: si trattava di un teatro in legno e muratura, con quattro ordini di palchi pi\u00f9 il loggione. Al suo interno si svolgevano opere, commedie, spettacoli equestri, \"vaudevilles\", variet\u00e0 e concerti, nello spirito di politeama che ha sempre contraddistinto questa sala. Nel 1884 vengono effettuati dei miglioramenti al \"foyer\" e alle scale e viene aperto un nuovo ingresso.\nIl nuovo teatro Sociale.\nL'attivit\u00e0 del teatro prosegue con alterne fortune fino al 1905, quando viene chiuso per motivi di sicurezza a causa della precaria staticit\u00e0 della struttura. Approfittando della chiusura, l'edificio viene acquistato dal conte Antonio Valotti che fonda una societ\u00e0 per la sua ricostruzione. Su progetto dell'ingegnere Arnaldo Trebeschi, la vecchia sala viene demolita per erigere il teatro che ancora oggi si conserva. La nuova struttura in cemento armato, mostrata nella sua essenzialit\u00e0, viene abbinata a decorazioni liberty. Il nuovo teatro, denominato Sociale, trae comunque l'eredit\u00e0 dalla precedente gestione, non potendo smentire il carattere originario del Guillaume e, quindi, costituendo a lungo in Italia sinonimo di teatro popolare \"leggero\", molto ricettivo nei confronti delle novit\u00e0 e dei gusti del pubblico medio, che al suo interno non doveva vergognarsi dei propri abiti non ricchi.\nNel 1954 viene bandito un concorso per la ristrutturazione del teatro, ma i lavori effettivi vengono avviati solamente alla fine del secolo, dopo pi\u00f9 di vent'anni di abbandono e degrado. Il progetto di ristrutturazione viene affidato all'ingegnere Roberto Berlucchi, affiancato da Enrico Job e Cesare Lievi: al primo vengono affidati la decorazione liberty e l'arredo originale del teatro, che vengono integrati disegnando nuovi apparati come le appliques e il grande lampadario, interamente realizzato in ferro battuto lavorato a mano dal fabbro Sergio Bara, mentre al secondo l'organizzazione degli apparati di palcoscenico. Il teatro Sociale \u00e8 stato riaperto al pubblico il 24 gennaio 2000 e da allora funziona regolarmente, presentando soprattutto stagioni di prosa e concerti di musica leggera o da camera.\nTeatro Stabile di Brescia.\nLa gestione del Teatro Sociale (e del Teatro Santa Chiara) \u00e8 affidata al Teatro Stabile di Brescia, nato nel 1974 per iniziativa del Comune di Brescia e della Provincia di Brescia, cui si sarebbe affiancata nel 1991 la Regione Lombardia. Il Centro Teatrale Bresciano proseguiva la tradizione della Compagnia della Loggetta, un gruppo teatrale che fin dai suoi esordi (1960) aveva giocato un ruolo di rilievo nel rinnovamento della scena italiana, grazie soprattutto alle regie di Mina Mezzadri.\nIl CTB Teatro Stabile di Brescia fa parte dei diciassette teatri stabili pubblici italiani ed ha una particolarit\u00e0 che condivide solo con un altro teatro stabile, quello di Catania, ovvero quello di agire in una regione nella quale esiste un altro stabile. Nel nostro caso, lo stabile bresciano \u00e8 uno dei due in Lombardia al fianco del Piccolo Teatro di Milano. Un'eccezione questa che chiarisce il bisogno di teatro della nostra regione.\nIl CTB Teatro Stabile di Brescia svolge continuativamente e con successo la sua attivit\u00e0 a Brescia e in provincia producendo, ogni stagione, spettacoli che vengono rappresentati in sede - nella sala del teatro Sociale e nella pi\u00f9 piccola del teatro Santa Chiara \u2013 che poi sono inseriti nei circuiti di programmazione nazionale e talvolta anche internazionale grazie al livello culturale e artistico ormai generalmente riconosciuto. Nella programmazione non manca la presenza della migliore realt\u00e0 locale, delle sue tradizioni, e dei suoi artisti; infatti lo stabile ha curato e cura la messa in scena d'importanti testi di autori dialettali contemporanei.\nOltre l'attivit\u00e0 produttiva il CTB - Teatro Stabile di Brescia, organizza la Stagione di Prosa e la Rassegna Altri percorsi, che accolgono in cartellone spettacoli di genere dal classico al contemporaneo, prodotti da altri teatri e compagnie di alto livello artistico.\nSi dedica, inoltre, ad attivit\u00e0 culturali fortemente radicate nella citt\u00e0 quali conferenze, incontri e dibattiti che vengono ospitati nel foyer del Teatro Sociale.\nDa parecchi anni una parte delle risorse vengono impiegate per la diffusione della cultura teatrale sul territorio, privilegiando in particolare il rapporto con le scuole superiori. Si organizzano corsi per docenti e lezioni interdisciplinari tenute da esperti, prove aperte, incontri con registi, attori, tecnici e organizzatori, esperienze dirette che permettendo loro di conoscere da vicino i vari aspetti della macchina teatrale."}
{"id": "3822622", "revid": "1573940", "url": "https://it.wikipedia.org/wiki?curid=3822622", "title": "Ctenophysis", "text": "Ctenophysis \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in alcune localit\u00e0 del Cile: precisamente nella Regione del B\u00edo B\u00edo, nella Regione di Los Lagos e nella Regione di Los R\u00edos.\nTassonomia.\nA maggio 2011, si compone di una specie:"}
{"id": "3822624", "revid": "76963", "url": "https://it.wikipedia.org/wiki?curid=3822624", "title": "Nicolaos Oikonomides", "text": "Biografia.\nStudi\u00f2 all'Universit\u00e0 di Atene dal 1951 al 1956, con il bizantinista Dionysios Zakythinos. Dopo la laurea, nel 1958 si trasfer\u00ec a Parigi per seguire un dottorato di ricerca con Paul Lemerle. I suoi studi parigini lo introdussero alla sigillografia, e lo portarono a scoprire l\"'Escorial Taktikon\" o \"Taktikon Oikonomides\". Il risultato del suo lavoro su \"Escorial Taktikon\" e l'altro su \"Taktika\" (lista delle disposizioni a tavola nei banchetti imperiali bizantini), pubblicato nel 1972 come \"Les Listes de pr\u00e9s\u00e9ance Bizantini IXe et des Xe si\u00e8cle\", contiene una traduzione e commento del \"Taktika\". Oikonomides ritorn\u00f2 in Grecia, ma l'istituzione del dittatoriale Regime dei colonnelli nel 1967 lo costrinse a recarsi in esilio in Canada insieme alla moglie, la ottomanista Elisabetta Zachariadou. Nel luglio del 1969, accett\u00f2 la cattedra di storia bizantina all'Universit\u00e0 di Montr\u00e9al, incarico che mantenne fino al 1989, quando torn\u00f2 ad Atene. Mor\u00ec il 31 maggio 2000 lasciando la moglie e due figlie.\nOltre alla \"Listes de pr\u00e9s\u00e9ance\", fra le sue maggiori opere vi sono sette volumi di \"Archives de l'Athos\", un'opera multi-volume di documenti dei monasteri del Monte Athos, iniziata da Paul Lemerle, cos\u00ec come i lavori importanti di studio e catalogazione della vasta collezione di sigilli bizantini della Dumbarton Oaks. Il suo lavoro lo port\u00f2 alla creazione di una nuova rivista scientifica, \"Studies in Byzantine Sigillography\", da lui curata."}
{"id": "3822626", "revid": "164044", "url": "https://it.wikipedia.org/wiki?curid=3822626", "title": "Lars Kristian Eriksen", "text": ""}
{"id": "3822632", "revid": "33751", "url": "https://it.wikipedia.org/wiki?curid=3822632", "title": "Coppa della Federazione calcistica degli Emirati Arabi Uniti", "text": "La Coppa della Federazione calcistica degli Emirati Arabi Uniti (, ) \u00e8 stata una competizione calcistica emiratina a cui prendono parte le squadre della Lega professionistica degli Emirati Arabi Uniti e della Prima Divisione emiratina.\nNel 2008 \u00e8 stata soppressa e sostituita dalla Coppa di Lega emiratina.\nRisultati.\nDalla stagione 2008-09 con l'inizio dell'era del calcio professionistico negli Emirati Arabi, la coppa \u00e8 stata rimpiazzata dalla UAE Arabian Gulf Cup, diventando cos\u00ec una trofeo secondario riservato alle squadre della UAE Division 1."}
{"id": "3822633", "revid": "1305772", "url": "https://it.wikipedia.org/wiki?curid=3822633", "title": "Occupazione statunitense della Repubblica Dominicana", "text": ""}
{"id": "3822634", "revid": "310175", "url": "https://it.wikipedia.org/wiki?curid=3822634", "title": "Occupazione statunitense della Repubblica Dominicana (1965-1966)", "text": ""}
{"id": "3822635", "revid": "109651", "url": "https://it.wikipedia.org/wiki?curid=3822635", "title": "Episodi di Invincibili angeli", "text": "Qui di seguito sono indicati gli episodi della serie televisiva Invincibili angeli.\nL'ultima puntata, in Italia, ha raggiunto 1.374.000 spettatori e il 9.52% di share."}
{"id": "3822637", "revid": "827882", "url": "https://it.wikipedia.org/wiki?curid=3822637", "title": "Glitch pop", "text": ""}
{"id": "3822641", "revid": "287204", "url": "https://it.wikipedia.org/wiki?curid=3822641", "title": "Koryta (Boemia centrale)", "text": "Koryta \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822642", "revid": "45972560", "url": "https://it.wikipedia.org/wiki?curid=3822642", "title": "Esercito Popolare di Corea", "text": ""}
{"id": "3822646", "revid": "767487", "url": "https://it.wikipedia.org/wiki?curid=3822646", "title": "Koso\u0159ice", "text": "Koso\u0159ice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822647", "revid": "287204", "url": "https://it.wikipedia.org/wiki?curid=3822647", "title": "Kosorice", "text": ""}
{"id": "3822650", "revid": "83531", "url": "https://it.wikipedia.org/wiki?curid=3822650", "title": "Iverson", "text": ""}
{"id": "3822651", "revid": "339392", "url": "https://it.wikipedia.org/wiki?curid=3822651", "title": "Snagletooth", "text": ""}
{"id": "3822652", "revid": "124123", "url": "https://it.wikipedia.org/wiki?curid=3822652", "title": "John Tavares", "text": "Biografia.\nHa origini portoghesi e polacche, ed \u00e8 \"nipote d'arte\", dato che suo zio, di nome John Tavares anche lui, \u00e8 un giocatore di lacrosse, noto per essere il miglior marcatore nella storia della National Lacrosse League. Lo stesso Tavares, da giovane, ha praticato questo sport.\nCaratteristiche tecniche.\nTavares \u00e8 considerato un giocatore con un ottimo istinto offensivo e ha una fantastica capacit\u00e0 nel trovare spazi aperti nella zona offensiva. Ha un fenomenale gioco di bastone e ha un dito di alto livello per gli standard del NHL. John non \u00e8 uno dei migliori pattinatori ma \u00e8 molto esplosivo quando entra nella zona offensiva.\nCarriera.\nOntario Hockey League.\nTavares ha iniziato la sua carriera in OHL nel 2005, ed \u00e8 il giocatore pi\u00f9 giovane ad essere scelto al draft nella storia della lega, essendo stato scelto, appena quattordicenne, dagli Oshawa Generals come prima scelta assoluta. Debutt\u00f2 nella lega il 23 settembre 2005, tre giorni dopo il suo quindicesimo compleanno, segnando anche un gol. Nelle sue prime 9 partite, realizz\u00f2 ben 10 gol, e termin\u00f2 la stagione con un totale di 77 punti, vincendo anche il CHL Rookie of the year, il premio assegnato al miglior rookie del campionato. La stagione seguente fu anche migliore, con ben 134 punti guadagnati e la vittoria del trofeo di miglior giocatore stagionale, venendo insignito del CHL Player of the Year. Rimase ai Generals fino al 2009, anno in cui pass\u00f2 ai London Knights, con cui trascorse l'ultima met\u00e0 di stagione, prima di essere selezionato in NHL.\nNational Hockey League.\nTavares fu la prima scelta assoluta al draft 2009, assegnata ai New York Islanders, con cui, il 15 giugno 2009, firm\u00f2 un contratto di tre anni. Debutt\u00f2 nella massima lega il 22 ottobre in una partita contro i Pittsburgh Penguins, in cui mise a segno anche il suo primo gol da professionista, e termin\u00f2 la stagione con 54 punti (24 gol e 30 assist) giocando tutte le 82 partite di \"regular season\". Il 23 ottobre 2010, in una partita persa con i Florida Panthers, realizz\u00f2 la sua prima tripletta in carriera, per poi metterne a segno un'altra il 15 gennaio 2011, portando i suoi alla vittoria contro i Buffalo Sabres. Fu scelto per l'All-Star Game 2012 in cui totalizz\u00f2 2 punti (un gol ed un assist).\nNel corso del lock-out della stagione 2012-2013, ha giocato per gli svizzeri del Berna, in Lega Nazionale A. \u00c8 tornato a seguito della riapertura del campionato il 16 gennaio 2013 ed ha terminato la stagione ridotta con 28 gol (terzo miglior marcatore della lega) e 19 assist, scendendo in campo in tutte le 48 gare, riportando inoltre gli Islanders ai playoff dopo sei anni di assenza. Meno positiva \u00e8 stata la stagione seguente, in cui \u00e8 sceso in campo in sole 59 occasioni, non raggiungendo la post-season nonostante 66 punti realizzati.\nIl 1\u00ba luglio 2018, Tavares ha firmato un contratto di sette anni, da 77 milioni di dollari, con i Toronto Maple Leafs, squadra della sua citt\u00e0 natale. Ha debuttato con la franchigia il successivo 4 ottobre, in una gara vinta per 3-2 in overtime contro i Montreal Canadiens, mettendo a segno anche una rete."}
{"id": "3822658", "revid": "110157", "url": "https://it.wikipedia.org/wiki?curid=3822658", "title": "Ko\u0161\u00e1tky", "text": "Ko\u0161\u00e1tky \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822660", "revid": "287204", "url": "https://it.wikipedia.org/wiki?curid=3822660", "title": "Kosatky", "text": ""}
{"id": "3822662", "revid": "1543377", "url": "https://it.wikipedia.org/wiki?curid=3822662", "title": "Martha Coffin Wright", "text": "Gli anni della giovinezza.\nMartha Coffin nacque a Boston, Massachusetts, il giorno di Natale del 1806; era la pi\u00f9 giovane figlia di Anna Folger e Thomas Coffin, un commerciante ed ex capitano di navi di Nantucket. Quando la famiglia risiedeva a Nantucket, Anna Folger aveva avuto gi\u00e0 due figlie, morte in tenera et\u00e0, quattro figlie Sarah, Lucretia, Eliza e Mary e un figlio, Thomas. Si trasferirono a Boston nel 1804 e poi a Filadelfia.\nQui Thomas Coffin apri una fabbrica di chiodi. Gli affari non andarono bene. Inoltre Thomas si ammal\u00f2 di tifo e mor\u00ec a 48 anni (1815). Tocc\u00f2 ad Anna l'onere di pagare i debiti lasciati dal marito e di sostenere la famiglia. Anna trasform\u00f2 l'ampia casa in un pensionato, condividendo la camera da letto con le figlie Sarah e Martha, e affittando le altre stanze.\nMartha fu educata in scuole Quacchere prima a Filadelfia e poi, dal 1821, nel college di Westtown, sempre gestito da quaccheri. Nel 1822 Martha ritorn\u00f2 a casa a Filadelfia e si innamor\u00f2 di un ospite del pensionato, il capitano Peter Pelham.\nMartha spos\u00f2 Peter Pelham del Kentucky il 18 novembre 1824. Il matrimonio non fu apprezzato in quanto Peter non era quacchero e la comunit\u00e0 dei quaccheri non approva il matrimonio con appartenenti ad altre confessioni religiose. La coppia si trasfer\u00ec, dopo un viaggio fortunoso, in una fortezza di frontiera a Tampa Bay in Florida. Ebbero una figlia. Peter mor\u00ec il 19 luglio 1826, lasciando la diciannovenne Martha vedova con un bambino neonato. Martha si trasfer\u00ec nella parte settentrionale dello stato di New York per insegnare pittura e scrittura in una scuola quacchera femminile. Spos\u00f2 un giovane studente di legge di nome David Wright il 18 novembre 1829; con lui visse per il resto della sua vita ed ebbero sei figli.\nLa Seneca Falls Convention.\nLa pi\u00f9 anziana sorella di Martha, Lucrezia Coffin Mott era una eminente predicatrice quacchera. Nel luglio del 1848, visit\u00f2 la casa di Martha a Auburn (New York). Durante quella visita, Martha e Lucrezia si incontrarono con Elizabeth Cady Stanton e altre due donne e decisero di tenere un convegno nella vicina Seneca Falls (New York) per discutere la necessit\u00e0 di maggiori diritti per le donne.\nL'importanza della \"Seneca Falls Convention\" fu riconosciuta dal Congresso nel 1980 con la creazione del sito \"Women's Rights National Historical Park\", gestito dal National Park Service. Il Centro Visitatori del Parco oggi dispone di un gruppo di statue a grandezza naturale in bronzo per onorare le donne e gli uomini che nel 1848 avviarono il movimento organizzato dei diritti delle donne e del suffragio femminile. La statua di Martha la mostra come era allora, visibilmente incinta. Nel 2005, il parco apr\u00ec una mostra sul rapporto tra Lucrezia e Martha. Nel 2008, il parco present\u00f2 una mostra focalizzata su Martha.\nI diritti delle donne e l'abolizionismo.\nDopo la \"Seneca Falls Convention\" Martha Wright partecip\u00f2 ad una serie di convegni statali e \"National Women's Rights Conventions\" annuali, a vario titolo, spesso con la funzione di presidente. Fu attiva anche nel movimento abolizionista. Le problematiche dei diritti delle donne avevano molto in comune con quelle dell'abolizionismo. Con la sorella Lucrezia, Martha partecip\u00f2 alla riunione di fondazione della \"American Antislavery Society\" a Filadelfia nel 1833.\nL'Underground Railroad.\nLa casa di Martha a Auburn (New York), faceva parte della \"Underground Railroad\" dove ospitava gli schiavi fuggitivi. Divenne una cara amica e sostenitrice di Harriet Tubman.\nEllen Wright.\nLa figlia di Martha, Ellen Wright (1840-1931), fu una sostenitrice dei diritti delle donne e soprattutto del suffragio femminile. Nel 1864, spos\u00f2 William Lloyd Garrison, Jr. (1838-1909), un eminente sostenitore della single tax, del libero scambio,del suffragio femminile e dell'abrogazione del Chinese Exclusion Act. William era figlio dell'abolizionista William Lloyd Garrison. Ellen e la figlia di William, Eleanor Garrison (1880-1974), lavorarono per la \"National American Woman Suffrage Association\".\nRiconoscimenti.\nIl 9 ottobre 2007 la risoluzione 588 della Camera dei rappresentanti intitolata \"Recognizing Martha Coffin Wright on the 200th anniversary of her birth and her induction into the National Women's Hall of Fam\" venne approvata alla Camera dei Rappresentanti americana."}
{"id": "3822664", "revid": "729019", "url": "https://it.wikipedia.org/wiki?curid=3822664", "title": "Crisi venezuelana del 1902-1903", "text": "La Crisi venezuelana del 1902-1903 fu un blocco navale, durato dal dicembre 1902 al febbraio 1903, imposto da Gran Bretagna, Impero tedesco e Regno d'Italia nei confronti del Venezuela a seguito del rifiuto da parte del presidente venezuelano Cipriano Castro di pagare il debito estero e i danni subiti a cittadini europei durante la recente guerra civile venezuelana.\nCastro pensava che, in virt\u00f9 della Dottrina Monroe, gli Stati Uniti avrebbero impedito eventuali azioni militari da parte di stati europei, ma al momento gli Stati Uniti videro tale dottrina come riguardante solo un'eventuale occupazione territoriale, non un divieto di interventi militari. Con la promessa da parte degli stati europei coinvolti che non ci sarebbe stata nessuna occupazione, il governo statunitense diede il via libera all'intervento. La flotta anglo-italo-tedesca impose il blocco navale, riuscendo facilmente a neutralizzare le navi della marina venezuelana, ma Castro rifiut\u00f2 di cedere, preferendo presentare alcune delle richieste a un arbitrato internazionale, arbitrato che Castro aveva precedentemente rifiutato. La Germania contest\u00f2 tale azione, in particolare sostenne che il Venezuela avrebbe dovuto accettare alcune delle richieste senza l'intervento dell'arbitrato.\nQuando la stampa statunitense reag\u00ec negativamente ad alcuni incidenti, tra cui l'affondamento di due navi venezuelane e un bombardamento costiero, gli Stati Uniti misero sotto pressione le parti in causa affinch\u00e9 si accordassero e tennero in allerta le loro flotte pi\u00f9 vicine alla zona del blocco. Col presidente Castro che si rifiutava di fare marcia indietro, la pressione degli Stati Uniti e la sempre pi\u00f9 negativa reazione della stampa britannica e statunitense alla vicenda, le nazioni europee che avevano imposto il blocco accettarono un compromesso, mantenendo per\u00f2 il blocco navale durante i successivi negoziati. Il 13 febbraio 1903 si giunse alla firma di un accordo, che prevedeva il termine del blocco navale e obbligava il Venezuela a versare il 30% delle entrate dovute ai dazi doganali come risarcimento alle tre nazioni europee coinvolte.\nQuando la Corte permanente di arbitrato si pronunci\u00f2 assegnando un trattamento preferenziale alle tre nazioni autrici del blocco contro le rivendicazioni delle altre nazioni, gli Stati Uniti temettero che questa sentenza potesse incoraggiare futuri interventi europei. Questo episodio contribu\u00ec allo sviluppo del Corollario Roosevelt alla Dottrina Monroe, che affermava il diritto degli Stati Uniti a intervenire per stabilizzare gli affari economici dei paesi del Centroamerica e dei Caraibi nel caso che questi non fossero stati in grado di pagare i loro debiti internazionali, in modo da evitare ulteriori interventi europei. Nonostante che l'intervento degli Stati Uniti fosse limitato alla sola azione diplomatica, la difesa degli interesse statunitensi in centroamerica fa rientrare la Crisi venezuelana all'interno della pi\u00f9 vasta serie di conflitti noti come guerre della banana.\nAntefatti.\nSul finire del XIX secolo i commercianti tedeschi dominavano il settore dell'import/export e il sistema bancario informale del Venezuela. La maggior parte di questi, tuttavia, aveva poca influenza a Berlino, piuttosto erano industriali e banchieri tedeschi, compresi quelli collegati alla costruzione di ferrovie, ad avere connessioni ed influenza. I tumulti rivoluzionari che caratterizzarono il Venezuela dell'ultimo decennio dell'Ottocento li misero in difficolt\u00e0, tanto da costringerli a inviare \"un flusso di lamentele e suppliche di protezione\" a Berlino. Gli affari erano andati particolarmente male durante la guerra civile del 1892, che aveva portato Joaqu\u00edn Crespo al potere e che aveva visto sei mesi di anarchia senza un governo effettivo, ma la successiva guerra civile del 1898 vide nuovamente prestiti forzati e la confisca di case e propriet\u00e0. Nel 1893 i francesi, gli spagnoli, i belgi e i tedeschi inviati a Caracas avevano convenuto che l'azione comune era la strada migliore per il risarcimento dei danni subiti dagli europei nella guerra civile del 1892, ma in quest'occasione tali danni furono pagati.\nAnche se gli investimenti tedeschi in Venezuela erano complessivamente inferiori rispetto a quelli effettuati in paesi come l'Argentina o il Brasile, la compagnia (di propriet\u00e0 della Krupp) che gestiva la \"Gran Ferrocarril de Venezuela\" (Grande ferrovia del Venezuela), con un valore di 60 milioni di marchi era una delle pi\u00f9 importanti imprese tedesche in Sud America. Nonostante una rinegoziazione dei termini di concessione nel 1896, i pagamenti del debito furono irregolari dopo il 1897 e cessarono nell'agosto del 1901.\nInoltre il presidente venezuelano Cipriano Castro, l'ultimo di una serie di \"caudillo\" che si erano succeduti al potere, ferm\u00f2 i pagamenti del debito estero appena conquistata la capitale Caracas, nel mese di ottobre 1899. La Gran Bretagna aveva problemi simili, possedendo oltre la met\u00e0 del debito estero venezuelano, che nel 1881 ammontava a 15 milioni di dollari.\nNel luglio 1901 la Germania esort\u00f2 il Venezuela in termini amichevoli a perseguire la richiesta di arbitrato internazionale attraverso la Corte permanente di arbitrato de L'Aia. Tra il febbraio e il giugno 1902 l'ambasciatore britannico in Venezuela invi\u00f2 a Castro diciassette verbali circa le preoccupazioni del governo britannico, senza ricevere risposta a nessuno di essi. Castro presumeva che, per seguire la Dottrina Monroe, gli Stati Uniti avrebbero evitato un intervento militare europeo. Il neoeletto presidente Theodore Roosevelt sentenzi\u00f2 invece che la Dottrina si riferiva solo all'occupazione militare del suolo del paese e quindi di per s\u00e9 non vietava interventi militari. Nel luglio del 1901, ancora vicepresidente, Roosevelt disse:\nDa presidente, Roosevelt ribad\u00ec tale linea di pensiero di fronte al Congresso il 3 dicembre 1901.\nI preparativi.\n\u00c8 tuttora poco chiaro come sia nata la cooperazione tra Gran Bretagna e Germania nell'operazione di blocco navale del Venezuela: sussistono infatti diversi pareri al riguardo della fonte di tale iniziativa. A met\u00e0 del 1901, terminata la Ribellione dei Boxer, il cancelliere Bernhard von B\u00fclow decise di rispondere alle preoccupazioni tedesche concernenti il Venezuela con una qualche forma di intervento militare e discusse con la Marina imperiale tedesca la fattibilit\u00e0 di un blocco navale. L'ammiraglio Otto von Diederichs voleva che, in caso di fallimento del blocco, si procedesse all'occupazione di Caracas. Disaccordi all'interno del governo tedesco sull'applicare un blocco pacifista, che avrebbe consentito il transito alle navi neutrali, oppure un blocco di guerra, causarono numerosi ritardi; inoltre il \"Kaiser\" Guglielmo II rimaneva dubbioso circa l'azione militare. Tuttavia, alla fine del 1901, una nuova domanda di risarcimento da parte del governo tedesco fu sostenuta da una dimostrazione di forza navale, con l'invio della SMS \"Vineta\" e della SMS \"Falke\" sulla costa venezuelana.\nNel gennaio 1902 Guglielmo II dichiar\u00f2 sospeso ogni tipo di blocco, a causa della scoppio di un'altra guerra civile in Venezuela, guidata dal finanziere Manuel Antonio Matos, che poteva portare al potere un governo pi\u00f9 malleabile. A complicare ulteriormente le cose ci furono voci, dilagate negli Stati Uniti ed in Inghilterra, secondo cui la Germania voleva il possesso dell'isola Margarita per trasformarla in una base navale; tuttavia gi\u00e0 nel maggio 1900 un sopralluogo dell'incrociatore tedesco SMS \"Vineta\" evidenzi\u00f2 come l'isola in questione non fosse adatta alla costruzione di una base militare, e la marina tedesca era divenuta maggiormente consapevole della vulnerabilit\u00e0 di una base navale situata molto lontano dalla Germania.\nAlla fine del 1901, il \"Foreign Office\" inizi\u00f2 a preoccuparsi che l'immagine della Gran Bretagna all'estero avrebbe potuto peggiorare, se fosse stato evidente che il paese non riusciva a difendere gli interessi dei suoi cittadini, al contrario della Germania che si prendeva cura di loro, e cominci\u00f2 a sondare il terreno per una possibile azione comune, inizialmente ricevendo una risposta negativa. Agli inizi del 1902, finanzieri britannici e tedeschi stavano lavorando insieme per fare pressione sui rispettivi governi perch\u00e9 entrassero in azione contro il Venezuela. Il governo italiano, che aveva iniziato a sospettare l'esistenza di piani per costringere il Venezuela a pagare i debiti, cerc\u00f2 di farsi coinvolgere nelle operazioni, ottenendo il rifiuto di Berlino. La partecipazione del Regno d'Italia fu infine concordata con i britannici, questo \"dopo che Roma aveva astutamente sottolineato che avrebbe potuto restituire il favore in Somalia\" (\"after Rome had shrewdly pointed out that it could repay the favor in Somalia\").\nNel giugno del 1902 Castro ordin\u00f2 il sequestro della nave britannica \"The Queen\", con l'accusa di portare aiuti ai ribelli impegnati in una nuova fase della guerra civile. Questo, assieme al fallimento della promessa di Castro di impegnarsi per via diplomatica col governo britannico, fece pendere la bilancia a favore di un intervento militare da parte della Gran Bretagna, con o senza la cooperazione tedesca.\nNel luglio 1902 il governo tedesco era pronto a rivalutare la possibilit\u00e0 di un'azione comune, quando fu chiaro come l'insurrezione Matos aveva portato solo a ulteriori abusi contro i cittadini tedeschi e le loro propriet\u00e0, abusi perpetrati sia dalle truppe ribelli che da quelle governative. A met\u00e0 agosto Gran Bretagna e Germania si accordarono per procedere a un blocco navale entro la fine dell'anno. In settembre la nave ribelle haitiana \"Cr\u00eate-\u00e0-Pierrot\" dirott\u00f2 una nave tedesca, il \"Markomannia\", sequestrandone le armi che consegn\u00f2 ai ribelli haitiani, dando luogo al cosiddetto incidente del Markomannia. La Germania invi\u00f2 allora ad Haiti la cannoniera SMS \"Panther\" che, una volta trovata la \"Cr\u00eate-\u00e0-Pierrot\", dichiar\u00f2 che l'avrebbe affondata. A quel punto l'ammiraglio ribelle Hammerton Killick, una volta evacuato l'equipaggio, si fece saltare in aria con la sua nave, aiutato dal fuoco della SMS \"Panther\". Furono espresse preoccupazioni su come gli Stati Uniti avrebbero visto questa azione nel contesto della Dottrina Monroe, ma nonostante la consulenza dell'ufficio legale del Dipartimento di Stato descrisse l'affondamento come \"illegale ed eccessivo\", il Dipartimento di Stato approv\u00f2 l'azione e il \"New York Times\" dichiar\u00f2 che: \"era nel pieno diritto della Germania fare un po' di pulizia per proprio conto\" (\"Germany was quite within her rights in doing a little housecleaning on her own account\").\nAllo stesso modo l'acquisizione da parte della Gran Bretagna della piccola Patos, un'isola situata nel delta dell'Orinoco, tra il Venezuela e Trinidad e Tobago, all'epoca ancora fra i Territori Britannici d'Oltremare, sembrava non aver causato nessuna preoccupazione al governo di Washington, sebbene, essendo una rivendicazione territoriale, fosse vicina a sfidare la Dottrina Monroe. L'11 novembre, durante una visita di Guglielmo II a suo zio, il re Edoardo VII, svoltasi a Sandringham House, fu firmato un \"patto di ferro\", che lasciava per\u00f2 irrisolti i dettagli chiave successivi al primo passo dell'operazione, che era quello d'impadronirsi delle cannoniere della marina venezuelana. L'accordo specificava che il problema venezuelano andava risolto in modo soddisfacente per entrambi i paesi, precludendo al Venezuela la possibilit\u00e0 di accordarsi con uno solo dei due. L'accordo fu motivato anche dai timori tedeschi che la Gran Bretagna avrebbe potuto ritirarsi all'ultimo dall'operazione, lasciando la Germania esposta da sola alla rabbia degli Stati Uniti. La reazione della stampa britannica all'accordo fu fortemente negativa, col \"Daily Mail\" che dichiarava che la Gran Bretagna era ora \"vincolata da un impegno a seguire la Germania in qualsiasi selvaggia impresa che il governo tedesco pensi sia appropriato intraprendere\" (\"bound by a pledge to follow Germany in any wild enterprise which the German Government may think it proper to undertake\").\nNel corso del 1902 gli Stati Uniti ricevettero indicazioni diverse da Gran Bretagna, Germania e Italia sulle intenzione o meno di passare all'azione, dichiarando che fino a quando non sarebbe stata messa in atto nessuna occupazione territoriale, il governo statunitense non si sarebbe opposto ad alcuna azione. L'ambasciatore britannico in Venezuela sottoline\u00f2 la necessit\u00e0 di mantenere segreti i piani, sostenendo che sussisteva il rischio che gli Stati Uniti potessero avvertire Castro, dando la possibilit\u00e0 alla marina venezuelana di nascondere le cannoniere di stanza nell'Orinoco.\nIl 7 dicembre 1902 la Gran Bretagna e la Germania mandarono un ultimatum al Venezuela, nonostante non ci fosse ancora accordo sul tipo di blocco da effettuare, se di tipo pacifico, come voleva la Germania, o di guerra, come voleva invece la Gran Bretagna. La Germania alla fine accett\u00f2 il blocco di guerra e, in mancanza di una risposta venezuelana all'ultimatum, un blocco navale ufficioso fu imposto il 9 dicembre. L'11 dicembre l'Italia offr\u00ec il suo ultimatum, anche questo respinto dal Venezuela. Il presidente Castro sostenne che l'ultima parola dovevano averle le leggi nazionali in materia, dicendo che il debito estero non era mai stato oggetto di discussioni al di l\u00e0 della garanzie offerte dalle leggi venezuelane riguardanti il debito pubblico.\nIl blocco.\nOperativamente, il contingente navale tedesco formato da quattro unit\u00e0 si limit\u00f2 a seguire l'iniziativa britannica. La forza britannica era composta dal \"Particular Service Squadron\", ai comandi del commodoro Robert Montgomerie, che comprendeva anche la \"sloop-of-war\" HMS \"Alert\" e l'incrociatore protetto HMS \"Charybdis\". Un contingente navale italiano arriv\u00f2 a sostegno del blocco il 16 dicembre formato dall'ariete torpediniere \"Giovanni Bausan\" e dall'incrociatore corazzato \"Carlo Alberto\". Nei due giorni successivi, in cui la marina venezuelana provava ad ingaggiare piccole schermaglie con le navi europee, furono catturate quattro navi da guerra venezuelane. I tedeschi, in mancanza della possibilit\u00e0 di trainare navi fino a Cura\u00e7ao, decisero semplicemente di affondare due delle navi catturate che si erano dimostrate non in condizione di reggere il mare. Sulla terra, dove Castro era pi\u00f9 forte, l'esercito venezuelano arrest\u00f2 pi\u00f9 di 200 britannici e tedeschi residenti a Caracas, costringendo le forze europee a far sbarcare truppe per mettere in salvo i loro cittadini ancora liberi. Il 13 dicembre, dopo che un mercantile britannico fu fermato e il suo equipaggio tenuto temporaneamente agli arresti da militari venezuelani, i britannici chiesero scuse ufficiali e, non avendone ricevute, le loro navi iniziarono un bombardamento contro le fortezze di Puerto Cabello, assistite nelle operazioni dalla tedesca \"Vineta\".\nLo stesso giorno, i governi di Londra e Berlino ricevettero da Washington una richiesta inoltrata da Castro, in cui il presidente venezuelano chiedeva di sottoporre la questione ad un arbitrato internazionale, cosa non gradita alle nazioni europee coinvolte, a causa delle preoccupazioni circa la reale applicabilit\u00e0 di ogni soluzione proposta. Inoltre, l'offerta di Castro inizialmente riguardava solo i debiti per i danni della guerra civile del 1898 e non faceva menzione dei debiti precedenti. La Germania era convinta che tali richieste non dovessero essere sottoposte a un arbitrato, ma la Gran Bretagna era al contrario pi\u00f9 disposta in linea di principio ad accettare l'arbitrato, e sugger\u00ec un compromesso. La minaccia di un arbitrato costrinse la Gran Bretagna a passare alla fase successiva delle operazioni, in modo da poter iniziare i negoziati da una posizione di forza: fu quindi fissato al 20 dicembre l'inizio del blocco ufficiale. Come risultato di una combinazione di problemi di comunicazione e di ritardi nelle operazioni, l'avviso dell'inizio del blocco ufficiale da parte dei britannici fu pubblicato il 20 dicembre, ma il blocco tedesco di Puerto Cabello fu imposto solo il 22 dicembre, mentre quello a Maracaibo il 24 dicembre. Nel frattempo, mentre Gran Bretagna e Germania stavano valutando un'offerta di Castro, l'opinione pubblica statunitense inizi\u00f2 a giudicare sempre pi\u00f9 negativamente il blocco navale, facendo espliciti riferimenti alla presenza nelle vicinanze del Venezuela della flotta statunitense al comando dell'ammiraglio George Dewey, impegnata in alcune esercitazioni nelle acque di Porto Rico. Nonostante ci\u00f2, n\u00e9 il governo n\u00e9 la stampa britannica consideravano un intervento da parte degli Stati Uniti come una seria possibilit\u00e0.\nDopo l'ultimatum di dicembre al Venezuela, gli Stati Uniti chiesero una valutazione delle capacit\u00e0 difensive del Venezuela, confidando che la \"United States Navy\" potesse respingere un'eventuale invasione tedesca. La pubblicazione di un libro bianco del governo britannico, rivelante la natura dell'accordo \"di ferro\" con la Germania, fece infuriare la stampa britannica, anche perch\u00e9 l'unione di interessi britannici e tedeschi per la semplice raccolta di alcuni debiti esteri venne considerata pericolosa e inutile. Questa situazione fu esemplificata dalla poesia a sfondo polemico \"The Rowers\" (\"I Canottieri\") di Rudyard Kipling, pubblicata sul \"Times\" del 22 dicembre. In particolare, tale poesia includeva le parole:\nIl 17 dicembre, la Gran Bretagna comunic\u00f2 ufficiosamente agli Stati Uniti che in linea di principio era favorevole ad accettare un arbitrato e che la Germania sarebbe stata presto anch'essa d'accordo, e infatti lo fu il 19 dicembre. Il rifiuto di Castro a cedere alle richieste europee nel rispetto della Dottrina Monroe, quindi senza nessuna occupazione territoriale, era problematico. Inoltre, la reazione negativa della stampa britannica e statunitense fece alzare i costi dell'intervento ,in particolare per la Germania, i cui rapporti con gli Stati Uniti erano molto pi\u00f9 fragili rispetto a quelli della Gran Bretagna e che prendeva in seria considerazione l'opinione della stampa britannica. La Germania si era limitata a eseguire gli ordini della Gran Bretagna, che ebbe il comando sia nella fase di pianificazione che in quella esecutiva, e come l'ambasciatore britannico a Berlino osserv\u00f2: \"L'idea di un arbitrato non piaceva a loro [al governo tedesco], ma lo accettarono subito, perch\u00e9 lo avevamo proposto noi [la Gran Bretagna]\" (\"The idea of arbitration did not smile on them, but they accepted it at once because we had proposed it\"). Quattordici anni dopo, nel corso di una campagna presidenziale sullo sfondo della prima guerra mondiale, l'allora presidente degli Stati Uniti Theodore Roosevelt sostenne che l'accettazione dell'arbitrato da parte della Germania era dovuta solo alla minaccia, da parte dello stesso Roosevelt, che la flotta di Dewey avrebbe attaccato le navi tedesche in acque venezuelane. Tale affermazione non \u00e8 per\u00f2 mai stata provata da nessun documento.\nTuttavia, dopo che il 18 dicembre fu annunciato che una flotta della \"United States Navy\", di cui facevano parte anche alcune navi di stanza a Trinidad, vicino alla costa venezuelana, si sarebbe diretta ad ovest per trascorrere il Natale in alcuni porti dell'India, l'ambasciata tedesca a Washington chiese chiarimenti al governo degli Stati Uniti. Il Segretario di Stato osserv\u00f2 poi che il messaggio tedesco era \"quanto di pi\u00f9 vicino ad una minaccia diretta nei limiti del linguaggio diplomatico\" (\"were as close to a direct threat as it was possible to come in diplomatic parlance.\"). Roosevelt sostenne inoltre che la Germania aveva l'intenzione di prendere possesso di un porto venezuelano dove poter stabilire una base militare permanente, ed era noto che l'ambasciatore tedesco in Venezuela nutriva tali ambizioni. Tuttavia, la documentazione storica suggerisce che il \"Kaiser\" Guglielmo II non aveva alcun interesse nell'organizzare un'impresa di quel tipo, che le sue motivazioni erano limitate agli insulti rivolti da Castro al prestigio della Germania e che diede il via libera alle operazioni solo dopo che fu sicuro che il ruolo principale sarebbe stato giocato dalla Gran Bretagna.\nNel gennaio 1903, mentre procedevano i negoziati, la cannoniera tedesca \"Panther\" tent\u00f2 di entrare nel lago di Maracaibo, uno dei centri dell'attivit\u00e0 commerciale tedesca. Il 17 gennaio inizi\u00f2 un bombardamento contro il forte di San Carlos, ritirandosi per\u00f2 dopo mezz'ora in quanto le acque poco profonde impedivano alla nave di avvicinarsi sufficientemente da rendere efficace il suo attacco. I venezuelani rivendicarono questa azione come una loro vittoria e in risposta il comandante tedesco invi\u00f2 la \"Vineta\", pi\u00f9 pesantemente armato rispetto alla \"Panther\", per dare una lezione ai venezuelani. Il 21 gennaio il \"Vineta\" bombard\u00f2 la fortezza, distruggendola e causando inoltre la morte di 25 civili della citt\u00e0 vicina. L'azione non era stata approvata dal comando britannico, che dopo l'incidente del 13 dicembre aveva chiesto che non fosse intrapresa nessuna ulteriore azione senza la consulenza di Londra. Il messaggio non era per\u00f2 stato passato al comando tedesco, a cui in precedenza era stato detto di seguire gli ordini del comando britannico spingendo le autorit\u00e0 venezuelane ad arrestare cittadini tedeschi e britannici residenti in Maracaibo. L'incidente caus\u00f2 negli Stati Uniti notevoli reazioni negative della stampa contro la Germania, i tedeschi accusarono i venezuelani di aver aperto il fuoco per primi e che i britannici erano d'accordo, anche se questi ultimi classificarono il bombardamento come un intervento \"sfortunato ed inopportuno\". L'Ausw\u00e4rtiges Amt, il ministero degli esteri tedesco, dichiar\u00f2 che la tentata incursione della \"Panther\" nella laguna di Maracaibo fu motivata dal desiderio di garantire l'efficace del blocco di Maracaibo, impedendo alla confinante Colombia di mandare rifornimenti al Venezuela. In seguito Roosevelt inform\u00f2 l'ambasciatore tedesco che la flotta dell'ammiraglio Dewey, di stanza a Porto Rico, aveva l'ordine di tenersi pronta a salpare con un'ora di preavviso.\nConseguenze.\nDopo aver accettato l'arbitrato a Washington, il 13 febbraio Gran Bretagna, Germania e Italia raggiunsero un accordo col Venezuela, riportato nel \"Protocollo di Washington\". I debiti del Venezuela erano molto superiori al reddito, nello specifico 120 milioni di Bol\u00edvar con 46 milioni di interesse, a essi si sommavano i 186 milioni chiesti come risarcimento per danni di guerra per un totale di 352 milioni, a fronte di un reddito annuo di 30 milioni. L'accordo ridusse il debito complessivo da pagare a 150 milioni e cre\u00f2 un piano per il pagamento che teneva conto del reddito del paese. Il Venezuela accett\u00f2 in principio di versare alle nazioni creditrici il 30% delle entrate dovute ai dazi doganali dei suoi due maggiori porti, La Guaira e Puerto Cabello. Ognuna delle nazioni europee coinvolte ricevette inizialmente 27.500 dollari, in aggiunta alla Germania furono promessi altri 340.000 dollari entro tre mesi. Il blocco navale fu infine tolto il 19 febbraio 1903. Gli accordi di Washington prevedevano l'istituzione una serie di commissioni miste col compito di giudicare i reclami inoltrati contro il Venezuela, commissioni composte da un rappresentante del Venezuela, un rappresentante delle nazioni europee in causa e un arbitro \"super partes\". Queste commissioni, a parte alcune eccezioni, lavorarono in modo soddisfacente, le loro sentenze furono accettate e le controversie furono considerate risolte.\nTuttavia, le nazioni europee autrici del blocco chiedevano un trattamento preferenziale alle loro proposte, cosa che fu respinta dal Venezuela. Il 7 maggio 1903 un totale di dieci nazioni, compresi gli Stati Uniti, sporsero rimostranze contro il Venezuela, rivolgendosi alla Corte permanente di arbitrato de L'Aia.\nLa Corte si pronunci\u00f2 il 22 febbraio 1904, dichiarando che le tre nazioni autrici del blocco avevano diritto a un trattamento preferenziale nel pagamento dei loro crediti. Gli Stati Uniti furono per principio in disaccordo con la decisione, temendo che tale sentenza avrebbe potuto incoraggiare futuri interventi europei in situazioni analoghe. La conseguenza fu la stesura del \"Corollario Roosevelt\" alla Dottrina Monroe, descritto da Theodore Roosevelt in un messaggio al Congresso del 1904. Il Corollario stabiliva il diritto degli Stati Uniti a intervenire per stabilizzare gli affari economici dei piccoli Stati dei Caraibi e dell'America Centrale, nel caso questi non fossero stati in grado di far fronte al debito estero, in modo da scongiurare futuri interventi europei. La crisi venezuelana, e in particolare la sentenza della Corte de L'Aia, furono gli elementi chiave per la nascita del Corollario."}
{"id": "3822666", "revid": "3115", "url": "https://it.wikipedia.org/wiki?curid=3822666", "title": "Martha Coffin Pelham Wright", "text": ""}
{"id": "3822668", "revid": "767487", "url": "https://it.wikipedia.org/wiki?curid=3822668", "title": "Kov\u00e1\u0148", "text": "Kov\u00e1\u0148 \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822669", "revid": "287204", "url": "https://it.wikipedia.org/wiki?curid=3822669", "title": "Kovan", "text": ""}
{"id": "3822670", "revid": "436907", "url": "https://it.wikipedia.org/wiki?curid=3822670", "title": "XOXOXO", "text": "XOXOXO \u00e8 un singolo promozionale del gruppo musicale statunitense The Black Eyed Peas, estratto dal sesto album in studio \"The Beginning\".\nIl singolo \u00e8 stato estratto il 12 ottobre 2011 per il mercato mondiale al fine di negare le voci sullo scioglimento del gruppo.\nDescrizione.\nIl brano \u00e8 basato su \"Hugs and Kisses\", il significato della parola XOXOXO. Infatti il testo si basa su un amore, ma visto da un punto di vista giovanile.\nVideo musicale.\nIl video \u00e8 stato pubblicato il 12 ottobre 2011 ed \u00e8 interamente interpretato dai Baby Peas, personaggi animati creati e programmati interamente da will.i.am (membro del gruppo).\nLa storia vede i Baby Peas will.i.am, Taboo e apl.de.ap andare nello spazio per scrivere alla Baby Peas Fergie la parola XO con le stelle.\nIl video ufficiale \u00e8 visibile sul sito ufficiale dei Baby Peas."}
{"id": "3822671", "revid": "306856", "url": "https://it.wikipedia.org/wiki?curid=3822671", "title": "Haderburg", "text": ""}
{"id": "3822674", "revid": "633073", "url": "https://it.wikipedia.org/wiki?curid=3822674", "title": "Srilankamys", "text": ""}
{"id": "3822680", "revid": "287204", "url": "https://it.wikipedia.org/wiki?curid=3822680", "title": "Kovanec", "text": "Kovanec \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822686", "revid": "212348", "url": "https://it.wikipedia.org/wiki?curid=3822686", "title": "Jerry McNerney", "text": "Biografia.\nNato ad Albuquerque, McNerney frequent\u00f2 l'Accademia Militare degli Stati Uniti a West Point. Si iscrisse poi all\u2019\"Universit\u00e0 del Nuovo Messico\", dove si laure\u00f2 in matematica.\nDivenuto ingegnere, collabor\u00f2 dapprima con i Sandia National Laboratories e poi con la Pacific Gas and Electric Company, per poi divenire amministratore delegato di una compagnia produttrice di turbine eoliche.\nNel 2004 McNerney ader\u00ec al Partito Democratico e si candid\u00f2 alla Camera dei Rappresentanti sfidando il repubblicano in carica Richard Pombo. McNerney perse le elezioni con un ampio margine, ma nel 2006 riprov\u00f2 a fronteggiare Pombo e stavolta lo sconfisse, aggiudicandosi il seggio. Dopo quella volta, McNerney fu rieletto senza sostanziali problemi.\nJerry McNerney \u00e8 sposato e ha tre figli."}
{"id": "3822688", "revid": "80030", "url": "https://it.wikipedia.org/wiki?curid=3822688", "title": "Castello di Liechtenstein", "text": ""}
{"id": "3822696", "revid": "767487", "url": "https://it.wikipedia.org/wiki?curid=3822696", "title": "Kr\u00e1sn\u00e1 Ves", "text": "Kr\u00e1sn\u00e1 Ves \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822698", "revid": "230990", "url": "https://it.wikipedia.org/wiki?curid=3822698", "title": "Storia dell'Isola d'Elba", "text": ""}
{"id": "3822702", "revid": "287204", "url": "https://it.wikipedia.org/wiki?curid=3822702", "title": "72545 Robbiiwessen", "text": "72545 Robbiiwessen \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,0495249\u00a0UA e da un'eccentricit\u00e0 di 0,0522231, inclinata di 10,64084\u00b0 rispetto all'eclittica."}
{"id": "3822706", "revid": "110157", "url": "https://it.wikipedia.org/wiki?curid=3822706", "title": "Krnsko", "text": "Krnsko \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822707", "revid": "397157", "url": "https://it.wikipedia.org/wiki?curid=3822707", "title": "Ispah\u0101n", "text": ""}
{"id": "3822717", "revid": "599013", "url": "https://it.wikipedia.org/wiki?curid=3822717", "title": "Giovanni Farina (calciatore 1902)", "text": ""}
{"id": "3822724", "revid": "79968", "url": "https://it.wikipedia.org/wiki?curid=3822724", "title": "Ispahan", "text": ""}
{"id": "3822726", "revid": "339392", "url": "https://it.wikipedia.org/wiki?curid=3822726", "title": "Great Ape", "text": ""}
{"id": "3822735", "revid": "110157", "url": "https://it.wikipedia.org/wiki?curid=3822735", "title": "Begovoj", "text": "Il quartiere Begovoj () \u00e8 un quartiere di Mosca sito nel Distretto Settentrionale.\nLa via principale del quartiere, via Tverskaja (oggi via 1-a Tverskaja-Jamskaja) fu tra il XIV ed il XV secolo una strada di collegamento molto trafficata, su cui viaggiava una grande quantit\u00e0 di carri merci. Nel XV secolo lo zar Ivan il Terribile fece costruire la \"sloboda\" Tverskaja-Jamskaja su terreni di propriet\u00e0 del monastero Novinskij."}
{"id": "3822777", "revid": "44765", "url": "https://it.wikipedia.org/wiki?curid=3822777", "title": "Magistrati dietro le sbarre", "text": "Magistrati dietro le sbarre. Farsa e tragedia nella giustizia penale italiana \u00e8 un libro di Alberto Marcheselli, pubblicato da Melampo editore nel novembre 2009.\nTrama.\nIl libro narra, in prima persona, le vicende tragicomiche di un neolaureato in giurisprudenza, nell'Italia di met\u00e0 anni '90, dalle prime incerte esperienze professionali all'ingresso in magistratura, con l'assunzione delle funzioni nella Magistratura di sorveglianza. Procedendo per bozzetti, digressioni, alternando episodi commoventi a situazioni comiche, il racconto fornisce un quadro da \"dietro le quinte\" della giustizia penale, mostrando \"come vanno a finire veramente i processi\".\nPremi e riconoscimenti.\nMagistrati dietro le sbarre si \u00e8 classificato al primo posto nel sondaggio per il Libro dell'Anno indetto dal supplemento domenicale de Il Sole 24 Ore nel 2009"}
{"id": "3822779", "revid": "188323", "url": "https://it.wikipedia.org/wiki?curid=3822779", "title": "Risonatore parallelo RLC", "text": ""}
{"id": "3822780", "revid": "188323", "url": "https://it.wikipedia.org/wiki?curid=3822780", "title": "Risonatore serie RLC", "text": ""}
{"id": "3822792", "revid": "965226", "url": "https://it.wikipedia.org/wiki?curid=3822792", "title": "Jeff Cronenweth", "text": "Ha raccolto l'eredit\u00e0 professionale del padre Jordan Cronenweth, a sua volta direttore della fotografia, conosciuto soprattutto per il suo lavoro in \"Blade Runner\".\nCollaboratore abituale del regista David Fincher, ha ottenuto due candidature consecutive all'Oscar alla migliore fotografia per \"The Social Network\" e per \"Millennium - Uomini che odiano le donne\" ."}
{"id": "3822807", "revid": "47767", "url": "https://it.wikipedia.org/wiki?curid=3822807", "title": "Gebardo", "text": "Origine e diffusione.\nDeriva dal nome germanico \"Gebahard\", composto da \"geb\", \"dono\", e \"hard\", \"coraggioso\". Il secondo elemento, piuttosto diffuso fra i nomi germanici, si ritrova anche in altre nomi come Eccardo, Adalardo, Eberardo e Rainardo.\nLa diffusione in Italia \u00e8 scarsissima, ed \u00e8 un nome di interesse principalmente storico, portato fra l'altro da papa Vittore II prima dell'elezione al soglio pontificio.\nOnomastico.\nL'onomastico si pu\u00f2 festeggiare il 27 agosto in memoria di san Gebardo II, vescovo di Costanza."}
{"id": "3822817", "revid": "47767", "url": "https://it.wikipedia.org/wiki?curid=3822817", "title": "Gevert", "text": ""}
{"id": "3822819", "revid": "775372", "url": "https://it.wikipedia.org/wiki?curid=3822819", "title": "Elton Gallegly", "text": "Biografia.\nAgente immobiliare, Gallegly divenne sindaco della citt\u00e0 di Simi Valley nel 1980. Sei anni dopo, quando la deputata repubblicana Bobbi Fiedler annunci\u00f2 il suo ritiro dalla Camera per candidarsi al Senato, Gallegly si present\u00f2 alle elezioni per succederla come esponente dello stesso partito.\nGallegly ebbe successo nelle elezioni e ottenne il seggio della Fiedler, venendo poi riconfermato anche nel 1988 e nel 1990. Nel 1992 cambi\u00f2 distretto, ma continu\u00f2 ad essere rieletto anche qui fino al 2002, anno in cui cambi\u00f2 nuovamente distretto. Nonostante ci\u00f2, Gallegly riusc\u00ec a mantenere alta la sua percentuale di votanti e venne sempre riconfermato anche nel nuovo distretto. Nel 2012 annunci\u00f2 la sua intenzione di non concorrere per un altro mandato e si ritir\u00f2 a vita privata dopo ventisei anni al Congresso.\nGallegly, che si configura come conservatore, \u00e8 impegnato da diversi anni con il tema dei diritti degli animali e in diverse occasioni si \u00e8 battuto per perseguire i responsabili di crudelt\u00e0 sugli animali.\nElton Gallegly \u00e8 sposato con Janice Shrader e ha quattro figli."}
{"id": "3822852", "revid": "767487", "url": "https://it.wikipedia.org/wiki?curid=3822852", "title": "Parioli Challenger 1990", "text": "Il Parioli Challenger 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $50\u00a0000 ed esso si \u00e8 svolto nella settimana tra il 9 aprile e il 15 aprile 1990 su campi in terra battuta. Il torneo si \u00e8 giocato a Roma Parioli in Italia.\nVincitori.\nSingolare.\n Fernando Luna ha sconfitto in finale Magnus Larsson 6-3, 4-6, 6-4.\nDoppio.\n Branislav Stankovi\u010d / Richard Vogel hanno sconfitto in finale Nicola Bruno / Stefano Pescosolido 7-5, 6-3."}
{"id": "3822857", "revid": "287204", "url": "https://it.wikipedia.org/wiki?curid=3822857", "title": "Seattle Seahawks 2011", "text": "La stagione dei Seattle Seahawks \u00e8 stata la 36\u00aa della franchigia nella National Football League, la decima giocata giocata al CenturyLink Field (precedentemente conosciuto come Qwest Field) e la seconda con Pete Carroll come capo-allenatore. Dopo dieci anni, i Seahawks sono partiti con un nuovo quarterback titolare, dopo la firma di Matt Hasselbeck con i Tennessee Titans come free agent. La squadra giungeva dal record di 7\u20139 del 2010, in cui era stata la prima della storia della NFL a vincere un titolo di division e a vincere una gara di playoff con un record negativo.\nPre-stagione.\nIl programma della pre-stagione fu annunciato il 12 aprile 2011.\nStagione regolare.\n\"Nota: gli orari di inizio sono riportati secondo il fuso orario PDT.\""}
{"id": "3822865", "revid": "106908", "url": "https://it.wikipedia.org/wiki?curid=3822865", "title": "Born to Run (brano musicale)", "text": ""}
{"id": "3822866", "revid": "122969613", "url": "https://it.wikipedia.org/wiki?curid=3822866", "title": "Kjell Schou-Andreassen", "text": "Biografia.\nMor\u00ec di leucemia il 19 novembre 1997.\nCarriera.\nGiocatore.\nClub.\nSchou-Andreassen vest\u00ec le maglie di Viking, Stavanger, Brann, prima di tornare nuovamente al Viking. Vinse un campionato e un'edizione della Norgesmesterskapet.\nAllenatore.\nDal 1966 al 1967, guid\u00f2 il Vidar. Schou-Andreassen divent\u00f2 allenatore del Viking nel 1971 e vi rimase fino all'anno seguente. Dal 1973 al 1977 fu il commissario tecnico della e contemporaneamente ricopr\u00ec prima lo stesso incarico al Vidar e poi nella Nazionale maggiore, dal 1975 al 1977, assieme a Nils Arne Eggen. Fu poi allenatore del Bryne, del Lillestr\u00f8m e nuovamente del Viking, in due circostanze distinte."}
{"id": "3822878", "revid": "287204", "url": "https://it.wikipedia.org/wiki?curid=3822878", "title": "Flying Get", "text": " \u00e8 il ventiduesimo singolo del gruppo di idol giapponesi AKB48, pubblicato il 24 agosto 2011. Il termine \"flying get\" \u00e8 uno slang giapponese con il quale si indica l'acquisto di un CD, di un videogioco o altro pi\u00f9 di un giorno prima della sua data di pubblicazione ufficiale.\nIl brano \u00e8 stato utilizzato come sigla di apertura per il dorama \"Hanazakari no kimitachi e (2011)\" (versione remake dell'omonima serie del 2007 Hanazakari no Kimitachi e e tratte entrambe dal manga Hana-Kimi (manga)), trasmesso da Fuji TV con protagonista Atsuko Maeda, una delle AKB48. Il brano \u00e8 stato anche utilizzato per uno spot pubblicitario del marchio di lingerie \"Peach John\" interpretato da Yuko Oshima, Haruna Kojima &amp; Tomomi Kasai. Il video musicale di \"Flying Get\" \u00e8 stato diretto da Yukihiko Tsutsumi.\n\"Flying Get\" ha venduto 1.025.952 copie nel suo primo giorno di pubblicazione, diventando il primo singolo nella storia della Oricon a vendere oltre 1 milione di copie nel suo primo giorno di pubblicazione. \"Flying Get\" \u00e8 riuscito a superare le vendite del precedente singolo delle AKB48 \"Everyday, Katyusha\" diventando il singolo pi\u00f9 venduto in Giappone del 2011."}
{"id": "3822879", "revid": "287204", "url": "https://it.wikipedia.org/wiki?curid=3822879", "title": "Austin 12/4", "text": "La 12/4 \u00e8 un'autovettura prodotta dall'Austin dal 1933 al 1939 in 71.654 esemplari. Per distinguerla dalla quasi omonima Austin 12, che fu prodotta precedentemente, la vettura divenne anche nota come Austin Light 12/4, mentre l'altro modello citato fu in seguito rinominato, per lo stesso motivo, \"Austin Heavy 12\". La 12/4 venne sostituita nel 1939 dall'Austin 12, che montava lo stesso motore. Il numero 12 nel nome dei modelli si riferiva alla potenza fiscale, cio\u00e8 alla classificazione delle vetture ai fini del calcolo della tassa di possesso.\nNel 1931 l'Austin introdusse un nuovo modello, la 12/6. Esso era caratterizzato dall'avere 12 cavalli fiscali e dal possedere un motore a sei cilindri in linea. Ad esso segu\u00ec, nel 1933, un motore da 1.525 cm\u00b3 a valvole laterali e quattro cilindri in linea, che erogava 24 CV di potenza. Questo nuovo propulsore venne accoppiato con il telaio della 12/6: nacque cos\u00ec la 12/4. Il nuovo modello aveva installato inizialmente un cambio non sincronizzato a quattro rapporti. Nel 1934 apparve per\u00f2 un nuovo cambio con la terza e quarta marcia sincronizzata, a cui si aggiunse il secondo rapporto l'anno successivo.\nIl telaio era convenzionale. Esso era accoppiato a sospensioni a balestra semi-ellittica sulle quattro ruote e a due assali rigidi, uno all'avantreno e l'altro al retrotreno. Erano installate delle ruote a raggi fino al 1937, quando vennero sostituite da ruote d'acciaio stampato.\nAl lancio del modello era possibile scegliere tra due tipi di carrozzeria, cio\u00e8 berlina a sei finestrini laterali (tre per parte), chiamata \"Harley\", e torpedo due posti. Un secondo tipo di berlina con bagagliaio, chiamata \"Ascot\", fu aggiunta alla gamma offerta nel 1934. L'anno successivo la \"Harley\" fu tolta di produzione. Sempre nel 1935 il radiatore cromato fu sostituito da un dispositivo per il raffreddamento che era in tinta con la carrozzeria. I primissimi esemplari avevano le luci laterali montate sul cofano motore, ma questi fanali vennero presto spostati sulla sommit\u00e0 dei parafanghi.\nNel 1937 ci furono aggiornamenti importanti, con il motore che fu spostato in avanti per aumentare lo spazio per i passeggeri. Altre migliorie includevano il piantone dello sterzo di tipo regolabile e i tergicristalli spostati dal lato superiore del parabrezza al cofano motore.\nNel 1938 le linee delle carrozzerie vennero arrotondate, e fu aggiunta alla gamma offerta la versione familiare. La torpedo, il cui stile era ormai datato per l'epoca, fu rimpiazzata dalla cabriolet quattro porte."}
{"id": "3822880", "revid": "133557", "url": "https://it.wikipedia.org/wiki?curid=3822880", "title": "Lo stambecco ferito", "text": "Lo stambecco ferito \u00e8 un brano musicale di Antonello Venditti, sesta traccia dell'album \"Lilly\", pubblicato nel 1975.\n\u00c8 considerato \"uno dei brani maggiormente letterari di Antonello Venditti, uno dei capisaldi della sua produzione\" e \nuno dei suoi \u201c\"grandi brani\"\u201d. A qualcuno ricorda \"La locomotiva\" di Francesco Guccini; il finale di pianoforte \u00e8 stato considerato da Luca Sofri \"all'altezza di Keith Jarrett\".\nIl testo.\nLa canzone, con un testo molto duro, racconta una storia ispirata alle vicende di Felice Riva che Venditti usa simbolicamente per trattare il tema della violenza politica: lo \u201cstambecco\u201d \u00e8 il sistema (rappresentato da un ricco industriale sfruttatore che tenta la fuga in Svizzera) e il \u201cbracconiere\u201d che lo vuole uccidere \u00e8 la giustizia proletaria.\nLa canzone non d\u00e0 risposte, il finale resta aperto poich\u00e9 il bracconiere esita nello sparare e viene ucciso dalla polizia; il brano si conclude con una coda strumentale al pianoforte, intitolata \"La morte del bracconiere\", che il cantautore romano esegue creando un contiguo con la parte cantata, cos\u00ec da creare una sorta di canzone nella canzone.\nEsecuzioni dal vivo.\nVenditti si ritrover\u00e0 anche in anni recenti ad eseguire questo brano, ed alcune esecuzioni sono state incise nei seguenti album dal vivo:\nRipubblicazioni.\nIl brano \u00e8 stato incluso in alcune raccolte dell'autore romano:\nLa parte strumentale di coda \u00e8 stata inserita anche nel film collettivo Signore e signori, buonanotte (1976), nell'episodio \u201cSinite parvulos\u201d.\nCover.\nNel 2017 i Christadoro hanno incluso nel loro disco di debutto eponimo una versione del brano doom metal, arricchita dalla citazione di un riff dei Black Sabbath."}
{"id": "3822882", "revid": "599013", "url": "https://it.wikipedia.org/wiki?curid=3822882", "title": "Juan Mart\u00edn Parodi", "text": "Carriera.\nNazionale.\nNel 2004 ha preso parte alla Copa America; nel corso di quell'anno ha giocato complessivamente 3 partite in nazionale, le sue uniche in carriera."}
{"id": "3822892", "revid": "287204", "url": "https://it.wikipedia.org/wiki?curid=3822892", "title": "Juan Martin Parodi", "text": ""}
{"id": "3822895", "revid": "599013", "url": "https://it.wikipedia.org/wiki?curid=3822895", "title": "Javier Delgado", "text": ""}
{"id": "3822896", "revid": "3115", "url": "https://it.wikipedia.org/wiki?curid=3822896", "title": "GUMSHOE System", "text": "Il GUMSHOE System \u00e8 un regolamento di gioco di ruolo creato da Robin D. Laws e progettato per gestire avventure investigative. La premessa \u00e8 che i giochi investigativi non dovrebbero essere incentrati sul trovare indizi, ma piuttosto sull'interpretare gli indizi che vengono trovati. Il \"GUMSHOE System\" viene usato in diversi giochi pubblicati dalla Pelgrane Press. La prima ambientazione \u00e8 stata \"The Esoterrorists\", pubblicata in Italia dalla Janus Design come \"Esoterroristi\".\nSistema di gioco.\nIl \"GUMSHOE System\" \u00e8 un regolamento minimalista progettato intorno all'idea che gli scenari investigativi sono difficili da giocare nella maggior parte dei giochi di ruolo, perch\u00e9 importanti indizi potrebbero sfuggire semplicemente a causa di un tiro di dadi fallito, arrestando il flusso del gioco. Per risolvere questo problema fa in modo che il gioco non richieda di trovare indizi, ma piuttosto di interpretarli. Viene prestata attenzione a progettare scenari investigativi e ad incoraggiare i giocatori a prendere il controllo dell'investigazione (e quindi della storia raccontata).\nOgni volta che sia possibile permette ai giocatori di tirare i dadi. Le abilit\u00e0 dei personaggi non giocanti o modificano il tiro fatto dal giocatore oppure falliscono o riescono secondo quanto il master ritiene appropriato. Fa eccezione il conflitto diretto tra personaggi.\nCreazione del personaggio.\nI personaggi vengono creati con un sistema a punti il valore di abilit\u00e0 delle abilit\u00e0 possedute dai personaggi, questi sono definiti unicamente dalle abilit\u00e0 e non hanno n\u00e9 livelli, n\u00e9 caratteristiche.\nOgni personaggio riceve un numero di \"Punti Creazione investigativi\" dipendente dall'ambientazione e dal numero di giocatori. Per esempio in \"Esoterroristi\" ricevono 32 punti se sono in due giocatori e 20 punti se sono cinque o pi\u00f9. Si possono spendere in ogni abilit\u00e0 investigativa quanti punti si vuole, sebbene raramente sia utile spenderne pi\u00f9 di 3 o 4. Esempi di abilit\u00e0 investigative sono architettura, gergo di polizia o analisi della contabilit\u00e0.\nOgni personaggio riceve un numero di Punti Creazione destinati alle Abilit\u00e0 Generiche dipendente dall'ambientazione, ma non dal numero di giocatori. In \"Esoterroristi\" i giocatori ne ricevono 60 ognuno. In ogni abilit\u00e0 generica si possono spendere quanti Punti Creazione destinati alle Abilit\u00e0 Generiche si desidera, purch\u00e9 quella con il secondo valore pi\u00f9 alto sia perlomeno pari alla met\u00e0 di quella con il valore pi\u00f9 alto\nEsperienza.\nUna volta completato uno scenario ogni personaggio riceve nuovi punti che possono essere usati sia per aumentare le abilit\u00e0 investigative che quelle non investigative. La quantit\u00e0 ricevuta dipende dalla lunghezza dello scenario.\nMeccaniche di gioco.\nOgni personaggio dispone di una \"pool\" (\"riserva\") di punti che possono essere spesi per azioni correlate a quell'abilit\u00e0. I punti spesi o persi da una riserva sono rinfrescati in vari momenti del gioco.\nLo scopo delle investigazioni \u00e8 di trovare indizi che portino avanti la storia, questi sono chiamati \"indizio chiave\". Le capacit\u00e0 investigative funzionano sempre senza bisogno di tirare dadi. Se una scena contiene un indizio chiave e un personaggio usa un'abilit\u00e0 investigativa correlata a quell'indizio, allora il personaggio la scoprir\u00e0.\nLa spesa per un'abilit\u00e0 investigativa costa 1 o 2 punti e fornisce indizi aggiuntivi. Questi non sono necessari a risolvere lo scenario, ma dovrebbero fornire informazioni aggiuntive o altri benefici. I punti spesi in abilit\u00e0 investigative sono rinfrescati tra uno scenario e l'altro.\nLe abilit\u00e0 generiche vengono usate quando un risultato sconosciuto \u00e8 appropriato dal punto di vista drammatico. Per queste situazioni il GUMSHOE System usa un singolo dado a sei facce che viene tirato contro una difficolt\u00e0 (o soglia di difficolt\u00e0). La difficolt\u00e0 standard \u00e8 4, sebbene possa assumere un valore compreso tra 2 e 8 per rappresentare circostanze speciali. Se il risultato del dado \u00e8 pari o maggiore della difficolt\u00e0, allora il personaggio \u00e8 riuscito nella sua azione.\nLa spesa per un'abilit\u00e0 generica pu\u00f2 essere al massimo pari alla riserva dell'abilit\u00e0. Ogni punto speso aggiunge 1 al risultato del dado. I punti spesi di abilit\u00e0 generiche sono rinfrescati tra gli scenari, sebbene in alcuni circostanze speciali possono essere rinfrescati durante lo scenario. Esempi di abilit\u00e0 generiche sono: atletica, salute e sparare.\nSalute e stabilit\u00e0.\nSebbene \"salute\" e \"stabilit\u00e0\" (mentale) siano abilit\u00e0 generiche funzionano diversamente dalle altre. Invece di esaurirsi una volta raggiunto lo zero, possono raggiungere valori negativi, che rappresentano ferite serie o malattie mentali. Se una o l'altra raggiungono il valore di -12, il personaggio \u00e8 morto o impazzito permanentemente.\nL'uso di un'abilit\u00e0 appropriata pu\u00f2 rinfrescare o permettere di recuperare i punti persi o spesi in salute e stabilit\u00e0 mentale, altrimenti la stabilit\u00e0 si rinfresca tra uno scenario e l'altro, mentre per rinfrescare salute il personaggio deve riposarsi.\nAmbientazioni.\nLa Pelgrane Press ha prodotto diversi giochi basati sul \"GUMSHOE System\":\nEsoterroristi.\n La prima ambientazione creata per GUMSHOE, \"Esoterroristi\" (\"The Esoterrists\") vede i personaggi come membri del gruppo di investigatori d'\u00e9lite Ordo Veritatis, che combatte terroristi occulti intenti a lacerare la struttura della realt\u00e0 per permettere a orrori di altre dimensioni di invadere il mondo.\nDi cosa hai paura.\n \"Di cosa hai paura\" (\"Fear Itself\") \u00e8 un'ambientazione simile a quello di \"Esoterroristi\", ma piuttosto che agenti addestrati i personaggi sono persone comuni coinvolte in un confronto con orrori estradimensionali. Introduce i poteri psichici nel \"GUMSHOE System\".\nSulle tracce di Cthulhu.\n \"Sulle tracce di Cthulhu\" (\"Trail of Cthulhu\") \u00e8 un adattamento dell'ambientazione dei miti di Cthulhu di H. P. Lovecraft su licenza della Chaosium. Rispetto al \"Il richiamo di Cthulhu\" il periodo temporale viene spostata avanti di dieci anni (dai ruggenti anni venti ai pessimisti anni trenta della depressione) e vengono offerte tre modalit\u00e0 di gioco, una che combina caratteristiche de \"Il richiamo di Cthulhu\" con quelle di \"GUMSHOE\", una pi\u00f9 fedele all'orrore filosofico degli ultimi racconti di Lovecrat e uno \"pulp\" simile all'horror pi\u00f9 orientato all'azione di Howard.\n\"Sulle tracce di Cthulhu\" aggiunge delle caratteristiche mentali, pulsioni che definiscono le motivazioni per cui un personaggio affronta i miti di Cthulhu, \"stability\" (\"stabilit\u00e0\") che indica la salute mentale a breve termine e \"sanity\" (\"sanit\u00e0\") che misura la salute mentale a lungo termine (e in genere entra in gioco quando la stabilit\u00e0 scende a zero.)\nDei giochi basati su GUMSHOE \u00e8 stato quello ad avere maggiore successo ed \u00e8 diventato quello principale della Pelgrane Press, che l'ha supportato con uno due supplementi stampati all'anno.\nMutant City Blues.\n I giocatori sono i membri di una squadra di \u00e9lite di polizia in un mondo in cui l'1% della popolazione ha ottenuto poteri mutanti.\nAshen Stars.\n Avventure investigative in un'ambientazione di fantascienza."}
{"id": "3822904", "revid": "1442080", "url": "https://it.wikipedia.org/wiki?curid=3822904", "title": "Parioli Challenger 1990 - Singolare", "text": "Il tabellone singolare del Parioli Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Fernando Luna. In finale ha sconfitto Magnus Larsson con il punteggio di 6-3, 4-6, 6-4."}
{"id": "3822909", "revid": "287204", "url": "https://it.wikipedia.org/wiki?curid=3822909", "title": "69245 Persiceto", "text": "69245 Persiceto \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 2,5531851\u00a0UA e da un'eccentricit\u00e0 di 0,1722641, inclinata di 15,95888\u00b0 rispetto all'eclittica.\nL'asteroide \u00e8 dedicato al comune italiano di San Giovanni in Persiceto, nella citt\u00e0 metropolitana di Bologna."}
{"id": "3822910", "revid": "438678", "url": "https://it.wikipedia.org/wiki?curid=3822910", "title": "Ballare", "text": "Ballare \u00e8 un singolo del disc jockey italiano Big Fish, pubblicato il 29 novembre 2011, dopo essere stato reso disponibile per l'airplay radiofonico il 25 novembre.\nIl brano figura la collaborazione del cantautore Nesli, autore del testo e voce nel brano.\nVideo musicale.\nIl videoclip, girato interamente in bianco e nero, \u00e8 stato pubblicato il 28 novembre 2011 sul canale YouTube della Doner Music. Il video \u00e8 stato diretto da Rino Stefano Tagliafierro &amp; Laila Sonsino e girato presso il RedKeyStudio."}
{"id": "3822911", "revid": "110157", "url": "https://it.wikipedia.org/wiki?curid=3822911", "title": "Krop\u00e1\u010dova Vrutice", "text": "Krop\u00e1\u010dova Vrutice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822912", "revid": "287204", "url": "https://it.wikipedia.org/wiki?curid=3822912", "title": "Kropacova Vrutice", "text": ""}
{"id": "3822917", "revid": "287204", "url": "https://it.wikipedia.org/wiki?curid=3822917", "title": "Ledce (Mlad\u00e1 Boleslav)", "text": "Ledce \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822918", "revid": "124808", "url": "https://it.wikipedia.org/wiki?curid=3822918", "title": "Goal!", "text": ""}
{"id": "3822923", "revid": "228587", "url": "https://it.wikipedia.org/wiki?curid=3822923", "title": "Goal (disambigua)", "text": ""}
{"id": "3822927", "revid": "110157", "url": "https://it.wikipedia.org/wiki?curid=3822927", "title": "Brent (nome)", "text": "Origine e diffusione.\nRiprende l'omonimo cognome inglese, che pu\u00f2 avere differenti origini:\nPu\u00f2 inoltre costituire una forma abbreviata del nome Brenton. Non va confuso col nome Brant, di origine differente.\nOnomastico.\nIl nome \u00e8 adespota, non essendovi santi che lo portino. L'onomastico si pu\u00f2 festeggiare il 1\u00ba novembre per la festa di Ognissanti."}
{"id": "3822928", "revid": "599013", "url": "https://it.wikipedia.org/wiki?curid=3822928", "title": "Omar Brice\u00f1o", "text": ""}
{"id": "3822931", "revid": "767487", "url": "https://it.wikipedia.org/wiki?curid=3822931", "title": "Lhotky", "text": "Lhotky \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822933", "revid": "339392", "url": "https://it.wikipedia.org/wiki?curid=3822933", "title": "Quasi Gol", "text": ""}
{"id": "3822936", "revid": "287204", "url": "https://it.wikipedia.org/wiki?curid=3822936", "title": "Omar Briceno", "text": ""}
{"id": "3822937", "revid": "831312", "url": "https://it.wikipedia.org/wiki?curid=3822937", "title": "Mika\u00ebl Cherel", "text": "Carriera.\nNella categoria juniors Cherel fu campione francese nel 2003 e partecip\u00f2 ai mondiali nel 2003 e nel 2004. Tra i dilettanti vinse la Manche-Oc\u00e9an nel 2006 ed il Grand Prix Super U C\u00f4tes d'Armor nel 2007, passando professionista nella Fran\u00e7aise des Jeux nella seconda met\u00e0 dell'anno. Tra i professionisti non ha ancora conseguito alcuna vittoria, tuttavia \u00e8 salito sul podio in due occasioni: terzo nella seconda tappa della Tropicale Amissa Bongo nel 2008 e secondo nella terza tappa del Tour de Romandie nel 2011. Conta due partecipazioni al Giro d'Italia, tre alla Vuelta a Espa\u00f1a e tre al Tour de France."}
{"id": "3822938", "revid": "124808", "url": "https://it.wikipedia.org/wiki?curid=3822938", "title": "Top Of The Kids", "text": ""}
{"id": "3822939", "revid": "287204", "url": "https://it.wikipedia.org/wiki?curid=3822939", "title": "Mikael Cherel", "text": ""}
{"id": "3822940", "revid": "4106", "url": "https://it.wikipedia.org/wiki?curid=3822940", "title": "Mickael Cherel", "text": ""}
{"id": "3822941", "revid": "4106", "url": "https://it.wikipedia.org/wiki?curid=3822941", "title": "Micka\u00ebl Cherel", "text": ""}
{"id": "3822942", "revid": "4106", "url": "https://it.wikipedia.org/wiki?curid=3822942", "title": "Micka\u00ebl Ch\u00e9rel", "text": ""}
{"id": "3822943", "revid": "599013", "url": "https://it.wikipedia.org/wiki?curid=3822943", "title": "David Oteo", "text": ""}
{"id": "3822950", "revid": "110157", "url": "https://it.wikipedia.org/wiki?curid=3822950", "title": "Lipn\u00edk (Boemia centrale)", "text": "Lipn\u00edk \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822962", "revid": "287204", "url": "https://it.wikipedia.org/wiki?curid=3822962", "title": "Fossae di 4 Vesta", "text": "Segue una lista delle fossae presenti sulla superficie di 4 Vesta. La nomenclatura di 4 Vesta \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe fossae di Vesta portano i nomi di festivit\u00e0 romane o luoghi associati alle vestali.\nSono tutte state identificate durante la missione della sonda Dawn, l'unica ad avere finora raggiunto Vesta."}
{"id": "3822963", "revid": "767487", "url": "https://it.wikipedia.org/wiki?curid=3822963", "title": "Loukov (Boemia centrale)", "text": "Loukov \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822965", "revid": "72396", "url": "https://it.wikipedia.org/wiki?curid=3822965", "title": "Seven oops", "text": ""}
{"id": "3822971", "revid": "1305772", "url": "https://it.wikipedia.org/wiki?curid=3822971", "title": "Rievaulx", "text": "Rievaulx \u00e8 un piccolo villaggio e parrocchia civile vicino a Helmsley nel contea di North Yorkshire ed insiste sul luogo ove era il cortile interno dell'abbazia di Rievaulx, in prossimit\u00e0 del fiume Rye. Il cortile interno del monastero conteneva edifici quali la birreria, il panificio e la foresteria.\nEtimologia.\nIl nome \"Rievaulx\" \u00e8 composto dal nome \"Rye\" (il fiume) e dal nome franco-normanno \"val\" or \"valle\" = \"valle\". \nLa pronuncia locale antica suonava \"Rivers\" e mut\u00f2 in \"Reevo\" quando l'educazione diffuse una notevole familiarit\u00e0 con la lingua francese.\nStoria.\nL'abbazia fu chiusa durante la soppressione dei monasteri voluta da Enrico VIII nel 1535 e le fondamenta furono acquistate dal duca di Rutland. Egli era intenzionato a proseguire l'attivit\u00e0 fusoria gi\u00e0 condotta dai monaci. Perci\u00f2 install\u00f2 un altoforno alimentato a carbone e le strutture associate e le cave nell'area che poi divenne il villaggio di Rievaulx . Questa attivit\u00e0 prosegu\u00ec fino all'interruzione occorsa con la Guerra Civile, con la produzione che cess\u00f2 nel 1647.\nIl villaggio divent\u00f2 quindi di natura agricola e sussiste come piccolo insediamento, situato sotto l'abbazia e la terrazza e i templi di Rievaulx. Il vecchio mulino ad acqua fu convertito ad abitazione around the workings, molti dei quali sono tuttora esistenti, inclusa la ruota del mulino, sebbene il mulino sia stato fuori servizio per un lungo tempo.\nIl cottage del mugnaio \u00e8 tuttora esistente ed \u00e8 una struttura isolata.\nQuando fu ammesso alla Camera dei Lord, Harold Wilson assunse il titolo di Barone Wilson di Rievaulx.\nCollegamenti esterni.\nhttp://www.english-heritage.org.uk/daysout/properties/rievaulx-abbey/ Pagina dell'English Heritage sull'abbazia di Rievaulx"}
{"id": "3822972", "revid": "110157", "url": "https://it.wikipedia.org/wiki?curid=3822972", "title": "Loukovec", "text": "Loukovec \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822973", "revid": "287204", "url": "https://it.wikipedia.org/wiki?curid=3822973", "title": "75058 Hanau", "text": "75058 Hanau \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5707354\u00a0UA e da un'eccentricit\u00e0 di 0,0625059, inclinata di 2,88432\u00b0 rispetto all'eclittica."}
{"id": "3822976", "revid": "110157", "url": "https://it.wikipedia.org/wiki?curid=3822976", "title": "Lu\u0161t\u011bnice", "text": "Lu\u0161t\u011bnice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822978", "revid": "69129", "url": "https://it.wikipedia.org/wiki?curid=3822978", "title": "La D\u00e9fense - Grande Arche (metropolitana di Parigi)", "text": ""}
{"id": "3822979", "revid": "287204", "url": "https://it.wikipedia.org/wiki?curid=3822979", "title": "Lustenice", "text": ""}
{"id": "3822981", "revid": "1543377", "url": "https://it.wikipedia.org/wiki?curid=3822981", "title": "Tour de Corse 1975", "text": "Il Tour de Corse 1975, valevole come Rally di Francia 1975, \u00e8 stata la 9\u00aa tappa del campionato del mondo rally 1975. Il rally \u00e8 stato disputato dall'8 al 9 novembre in Corsica.\nIl campionato valevole solo per la classifica dei costruttori ha visto trionfare la scuderia italiana Lancia, seguita dalla Alpine-Renault e dall'Alfa Romeo."}
{"id": "3822983", "revid": "641453", "url": "https://it.wikipedia.org/wiki?curid=3822983", "title": "Ottorino dalla baratta", "text": ""}
{"id": "3822984", "revid": "297031", "url": "https://it.wikipedia.org/wiki?curid=3822984", "title": "Cristiano Salerno", "text": "Carriera.\nDopo alcune stagioni tra gli \u00e9lite 2, Salerno pass\u00f2 professionista nel 2006 con la Tenax-Salmilano di Fabio Bordonali. Nel 2010 vinse due tappe e la classifica generale del Tour of Japan. Nel 2011 pass\u00f2 alla Liquigas-Cannondale e prese parte al suo primo Giro d'Italia. Due anni dopo riusc\u00ec a vincere la classifica scalatori alla Volta Ciclista a Catalunya, gara World Tour. Nel 2015 si \u00e8 trasferito alla Bora-Argon 18.\nConclusa l'esperienza su strada, per la stagione 2016 \u00e8 tornato al mountain biking, in cui gi\u00e0 aveva gareggiato nelle categorie giovanili, firmando per lo Scott Racing Team diretto da Mario Noris."}
{"id": "3822985", "revid": "869733", "url": "https://it.wikipedia.org/wiki?curid=3822985", "title": "Red Caps", "text": "Red Caps \u00e8 una serie animata di 26 episodi prodotta da Cartoon One e andata in onda per la prima volta nell'11 dicembre 2011 su Rai Gulp.\nLa serie \u00e8 incentrata sulle avventure di un gruppo di elfi ed \u00e8 caratterizzata da scopi educativi e morali che le hanno valso il sostegno di numerose istituzioni, tra cui l'UNICEF e il Ministero dell'Ambiente finlandese .\nTrama.\nBabbo Natale fa realizzare il Natale grazie ad un cristallo magico che \u00e8 stato diviso in 26 frammenti sparsi per il mondo. Tocca a un ragazzo umano, Yotan, e a quattro elfi aiutanti di Babbo Natale recuperarli. In ogni episodio un bambino di una localit\u00e0 nel mondo ha bisogno di aiuto e trova il frammento; i Red Caps devono riuscire ad aiutarlo con i loro poteri e devono farsi consegnare il frammento. In ogni loro missione sono aiutati dalla scoiattolina Jiffy e vengono trasportati al luogo dove si trova il bambino in difficolt\u00e0 da Poro, una renna, a bordo della sua slitta volante. Ad ostacolare i Red Caps c'\u00e8 il fratello malvagio di Babbo Natale con il suo aiutante Grouch e i suoi servi robotici che puntualmente vengono sconfitti."}
{"id": "3822993", "revid": "122246", "url": "https://it.wikipedia.org/wiki?curid=3822993", "title": "Ischia (vino)", "text": "L'Ischia \u00e8 un vino DOC prodotto nell'Isola d'Ischia che si presenta nelle denominazioni:"}
{"id": "3822995", "revid": "599013", "url": "https://it.wikipedia.org/wiki?curid=3822995", "title": "Dagmar Neubauer", "text": "In carriera \u00e8 stata campionessa sia mondiale che europea della staffetta 4\u00d7400 metri."}
{"id": "3822996", "revid": "110157", "url": "https://it.wikipedia.org/wiki?curid=3822996", "title": "Me\u010de\u0159\u00ed\u017e", "text": "Me\u010de\u0159\u00ed\u017e \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3822997", "revid": "287204", "url": "https://it.wikipedia.org/wiki?curid=3822997", "title": "Meceriz", "text": ""}
{"id": "3822998", "revid": "298229", "url": "https://it.wikipedia.org/wiki?curid=3822998", "title": "Dagmar R\u00fcbsam", "text": ""}
{"id": "3823001", "revid": "298229", "url": "https://it.wikipedia.org/wiki?curid=3823001", "title": "Dagmar Rubsam", "text": ""}
{"id": "3823003", "revid": "767487", "url": "https://it.wikipedia.org/wiki?curid=3823003", "title": "La Spina", "text": "I La Spina sono un gruppo musicale italiano nato a Busseto nel 1994.\nBiografia.\nIl gruppo nasce a Busseto nel 1994 con Andrea Cipelli e Gianluca Gambini. Dopo vari cambi di formazione trova stabilit\u00e0 nel 1997 con l'arrivo di Matteo Ferrari e del chitarrista Giuseppe Peveri, che poi abbandoner\u00e0 il gruppo per intraprendere una carriera da solista con lo pseudonimo di Dente. Dopo aver pubblicato due demo, uno studio e uno live, nel 1999 esce il loro primo album, \"Da molto a molto poco\". Il 24 novembre 2001 esce il loro secondo disco, \"Baby champagne\"."}
{"id": "3823005", "revid": "84064927", "url": "https://it.wikipedia.org/wiki?curid=3823005", "title": "Penisola sorrentina (vino)", "text": "Il penisola sorrentina \u00e8 un vino DOC prodotto nella provincia di Napoli che si presenta nelle denominazioni:"}
{"id": "3823011", "revid": "682087", "url": "https://it.wikipedia.org/wiki?curid=3823011", "title": "Avvelenamento da ossigeno", "text": ""}
{"id": "3823013", "revid": "119994191", "url": "https://it.wikipedia.org/wiki?curid=3823013", "title": "Cara Horgan", "text": "Biografia.\nNata nell'sudovest dell'Inghilterra, la Horgan ha studiato presso il Drama Centre di Londra, qui ha iniziato a collaborare con alcune compagnie teatrali e dal 2004 \u00e8 volto di moltissime serie tv inglesi e cortometraggi nonch\u00e9 di drama e di spettacoli teatrali.\nNel 2004 inizia la sua carriera cinematografica nel film \"The Libertine\", interpreta Claire Newman nell'adattamento televisivo in \"The Rotters' Club\" nel 2005 e partecipa sempre nel 2005 alla serie televisiva \"Afterlife - Oltre la vita\". Nel 2006 interpreta Mary Shelley in \"The Romantics\" e recita nel ruolo di Eliza Reed nel film tv del 2006 \"Jane Eyre\". Nel 2007 partecipa a svariati film come \"Fallen Angel, \"Silent Witness\" e nel comedy show Ladies and Gentlemen nonch\u00e9 nella sitcom \"Peep Show\". Nel 2008 interpreta il ruolo di Maria nel noto film \"Il bambino con il pigiama a righe\". Nel 2009 entra nel cast della serie tv \"Lewis\" e recita nel film anglo-spagnolo \"Canacucho\" (Mrs Richardson) e \"Be Good\" (Joanna). Nel 2010 ha recitato nella serie tv \"Waking the Dead\", nel film \"My week with Marilyn\" e nel cortometraggio Cowards &amp; Monsters. Nel 2011 ha interpretato il ruolo di Kate nella serie tv \"Where There's smoke\" e sempre nel 2011 \u00e8 entrata a far parte del cast di \"\" nel ruolo di Elizabeth Lerner. Nel 2012 \u00e8 protagonista al cinema con la commedia The wedding video nel ruolo di Roxy. Sempre nel 2012 ha partecipato ad una puntata della serie tv Appunti di un giovane medico (A Young Docotor's Notebook) nel ruolo di Klara. Nel 2013 appare nel ruolo di Marla in una puntata della serie tv crime Jo (stagione 1 episodio 1)e nel ruolo di Suzi in una puntata della miniserie tv Common Ground (stagione 1 episodio 3). Sempre nel 2013 \u00e8 protagonista del cortometraggio Fish Love nel ruolo di Ali. Nel 2014 interpreta il ruolo di Sara nel cortometraggio \"Steak Knife\", per la regia di John Boorman.\"\nCara Horgan \u00e8 molto attiva nel mondo teatrale, nel 2008 ha lavorato presso il Gate Theatre, nel 2009 \u00e8 apparsa nel ruolo di Irene in Pains of Youth diretto da Katie Mitchell al National Theatre e, nell'estate 2009 in The House of special Purpose al Chrichester Theatre. Nella primavera del 2010 ha recitato in Far Away al Bristol Old Vic diretta Caryl Churchill, e nel 2011 ha recitato nella comedy teatrale The School for Scandal al Barbican Centre di Londra diretta Deborah Warner. Nel 2013 entra a far parte della compagnia teatrale Sean Holme's Secret all'Lyric Theatre. "}
{"id": "3823016", "revid": "287204", "url": "https://it.wikipedia.org/wiki?curid=3823016", "title": "Acido pristanico", "text": "L'acido pristanico (acido 2,6,10,14-tetrametilpentadecanoico) \u00e8 un acido grasso saturo terpenoide presente in concentrazioni micromolari nel plasma di soggetti sani. Si trova inoltre nei lipidi derivanti da molte fonti come le spugne d'acqua dolce, i krill, i lombrichi, le balene, grassi del latte umano, depositi di grasso bovino, grassi del burro o nel petrolio californiano. Di solito \u00e8 presente in associazione con l'acido fitanico. Nell'uomo, l'acido pristanico \u00e8 ottenuto da due fonti: o direttamente attraverso la dieta o come prodotto di alfa ossidazione dell'acido fitanico. A concentrazioni fisiologiche l'acido pristanico \u00e8 un ligando naturale della PPAR\u03b1. Nel fegato, l'acido pristanico \u00e8 degradata da una beta-ossidazione perossisomiale in propionil-CoA. Insieme con l'acido fitanico, l'acido pristanico si accumula in varie malattie ereditarie quali la sindrome di Zellweger.\nI sali e gli esteri dell'acido pristanico sono chiamati pristanati.\nL'acido pristanico \u00e8 stato isolato dalla materia grassa del burro da RP Hansen e JD Morrison nel 1964. Il nome della sostanza \u00e8 derivato da pristano (2,6,10,14-tetrametilpentadecano), l'idrocarburo corrispondente. Pristano \u00e8 stato isolato dal fegato di squali e deriva dal latino \"Pristis\", \"squalo\"."}
{"id": "3823021", "revid": "339392", "url": "https://it.wikipedia.org/wiki?curid=3823021", "title": "Bakcisaraj", "text": ""}
{"id": "3823022", "revid": "287204", "url": "https://it.wikipedia.org/wiki?curid=3823022", "title": "Naoto \u014cshima", "text": "Biografia.\nEx dipendente della SEGA, ha creato e disegnato i personaggi di Sonic e Dr. Eggman. Tuttavia, Y\u016bji Naka e Hirokazu Yasuhara spesso vengono citati come ideatori di Sonic, per via della loro stretta associazione con la serie. \u014cshima ha ottenuto notabilit\u00e0 all'interno nel Sonic Team per aver creato i personaggi ed aver giocato un ruolo importante nello sviluppo di giochi come \"Phantasy Star\", \"Sonic CD\", \"Nights into Dreams...\" e \"Sonic Adventure\".\nDopo aver lasciato il Sonic Team, Oshima ha formato una casa di produzione di videogiochi indipendente chiamata Artoon. In seguito per\u00f2 ha ceduto la posizione di presidente della compagnia ed \u00e8 stato sostituito da Yutaka Sugano. Con la Artoon ha prodotto titolo come \"Pinobee\" e \"\". Nel 2010, la Artoon \u00e8 stata assorbita dalla AQ Interactive.\nViene occasionalmente accreditato con il soprannome \"Big Island\" (o \"Bigisland\"), che \u00e8 la traduzione letterale del suo cognome."}
{"id": "3823023", "revid": "767487", "url": "https://it.wikipedia.org/wiki?curid=3823023", "title": "L'albero di Natale (film 1969)", "text": "L'albero di Natale (\"L'arbre de No\u00ebl\") \u00e8 un film del 1969 diretto da Terence Young.\n\u00c8 stato definito \u00abil film pi\u00f9 lacrimoso degli anni sessanta\u00bb.\nTrama.\nPascal, un bambino di dieci anni rimasto orfano della madre, \u00e8 in vacanza in Corsica con il padre Laurent e la sua compagna Catherine. Mentre Pascal si trova su un gommone, ed il padre sott'acqua, avviene in cielo l'esplosione di un aereo militare dal quale \u00e8 paracadutata una bomba atomica che finisce in mare. Il seguito di questo incidente provocher\u00e0 nel bambino danni irreversibili alla salute, con una leucemia fulminante che gli lascer\u00e0 pochi mesi di vita. Sar\u00e0 quindi una gara contro il tempo durante il quale Laurent offrir\u00e0 al figlio il periodo pi\u00f9 bello della sua breve vita fino al tragico epilogo, la sera della vigilia di Natale.\nProduzione.\nFrutto di una co-produzione italo-francese, il film \u00e8 stato girato negli Studi di La Victorine a Nizza e di Boulogne a Parigi, nella citt\u00e0 di Parigi, nel castello di Castellane nel dipartimento delle Alpi dell'Alta Provenza, a Saint-Tropez e in Corsica.\nIl soggetto \u00e8 ispirato all'incidente di Palomares del 1966, menzionato in una scena del film.\nRegia.\nTerence Young \u00e8 stato coadiuvato dal regista della seconda unit\u00e0 Bernard Farrel e dagli assistenti alla regia Paul Feyder, Xavier G\u00e9lin, Jean Szniten.\nDistribuzione.\nEdizioni home video.\nNel maggio 2015 \u00e8 stata prodotta e distribuita una edizione in DVD in versione integrale in quanto, nell'edizione originale in lingua italiana per le sale cinematografiche, alcune scene erano state tagliate. Le parti aggiuntive e non doppiate sono in lingua francese e sottotitolate in lingua italiana (Golem Video Cineclub Classico - ASIN: B00V1DYIDK).\nCuriosit\u00e0.\nNell'edizione originale il bambino protagonista di dieci anni si chiama Pascal. Per un qualche motivo non precisato, nell'edizione doppiata per il mercato italiano, il nome \u00e8 Marcel.\nNell'edizione in lingua inglese il titolo era: \"When Wolves Cry\" (\"Quando I Lupi Piangono\")."}
{"id": "3823024", "revid": "380654", "url": "https://it.wikipedia.org/wiki?curid=3823024", "title": "Royal Rumble 2012", "text": "Royal Rumble 2012 \u00e8 stata la venticinquesima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 29 gennaio 2012 allo Scottrade Center di Saint Louis (Missouri).\nStoryline.\nNella prima puntata dell'anno di Raw, il 2 gennaio 2012, il campione CM Punk affronta Dolph Ziggler in un match con in palio il WWE Championship. Durante il match interviene il GM di Raw, John Laurinaitis, che aveva visto un'irregolarit\u00e0 durante il match. A causa sua CM Punk perde il match per count-out, mantenendo per\u00f2 la cintura. Cos\u00ec proprio John Laurinaitis, a causa del fatto che Dolph Ziggler non ha avuto l'opportunit\u00e0 di conquistare il titolo, sancisce un rematch, dove egli sar\u00e0 l'arbitro speciale. Inoltre CM Punk, battendo Jack Swagger a Raw la settimana seguente, bandisce quest'ultimo e Vickie Guerrero da bordo ring per supportare Dolph Ziggler.\nNella puntata di Raw del 12 dicembre 2011 Kane fa il suo ritorno indossando di nuovo la maschera dopo quattro mesi di assenza interrompendo il match tra John Cena e Mark Henry, Kane stende con una chokeslam Cena. La settimana successiva a Raw Cena viene di nuovo attaccato dalla Big Red Machine. Nelle settimane successive Kane spiega i suoi attacchi sostenendo di voler aiutare Cena nell'abbracciare l'odio, Kane non solo continua ad attaccare Cena ma inizia a prendere di mira anche Zack Ryder. Il 16 gennaio a Raw Zack Ryder perde lo United States Championship per mano di Jack Swagger. Nella stessa serata Kane manda un videomessaggio a John Cena, complimentandosi con lui per aver iniziato ad abbracciare l'odio, visto che il leader della Cenation stava letteralmente massacrando Jack Swagger e dicendogli che i due si affronteranno alla Royal Rumble. Il 23 gennaio a \"Raw\" durante un Falls Count Anywhere match Kane stende Zack Ryder con una chokeslam sullo stage il quale cede a causa dell'impatto, Zack Ryder viene quindi portato via dall'arena in ambulanza e John Cena, intervenuto alla fine del match per impedire a Kane di attaccare anche Eve.\nDopo due match consecutivi finiti in No-contest a SmackDown, dove Daniel Bryan difendeva il World Heavyweight Championship prima contro Big Show e poi contro Mark Henry, \u00e8 stato indetto un Triple Threat Steel Cage match fra i tre per il titolo."}
{"id": "3823027", "revid": "28592", "url": "https://it.wikipedia.org/wiki?curid=3823027", "title": "Giacimenti di idrocarburi", "text": ""}
{"id": "3823028", "revid": "648716", "url": "https://it.wikipedia.org/wiki?curid=3823028", "title": "Divalia", "text": "Le Divalia sono una festivit\u00e0 dell'Antica Roma celebrata il 21 dicembre in onore della dea Angerona, motivo per cui a volte sono chiamata anche Angeronalia.\nFurono istituite a seguito di una epidemia di quella che \u00e8 modernamente definita angina di Ludwig. Durante la festivit\u00e0 il pontefice compiva sacrifici nel tempio di Volupta, dea della gioia e del piacere, con l'auspicio che ci\u00f2 allontanasse tutte le sofferenze e preoccupazioni della vita."}
{"id": "3823029", "revid": "767487", "url": "https://it.wikipedia.org/wiki?curid=3823029", "title": "Christian Siveb\u00e6k", "text": "Biografia.\n\u00c8 il figlio di John Siveb\u00e6k, ex calciatore.\nCarriera.\nClub.\nSiveb\u00e6k cominci\u00f2 la carriera professionistica con la maglia del Midtjylland. Esord\u00ec nella Superligaen il 6 agosto 2006, sostituendo Claus Madsen nel successo per 2-5 sul campo del Vejle. Pass\u00f2 poi in prestito allo Skive.\nUna volta rientrato al Midtjylland, ebbe maggiore spazio in squadra. Il 23 marzo 2008 segn\u00f2 la prima rete nella massima divisione danese, nella sconfitta per 3-2 in casa dello Aalborg.\nL'11 gennaio 2012 fu annunciata la sua firma per i Seattle Sounders FC della Major League Soccer."}
{"id": "3823030", "revid": "729019", "url": "https://it.wikipedia.org/wiki?curid=3823030", "title": "Sindrome di Libman-Sacks", "text": "La sindrome di Libman-Sacks detta anche endocardite di Libman-Sacks o endocardite benigna \u00e8 una forma di endocardite non batterica che si associa al lupus eritematoso sistemico. \u00c8 una delle manifestazioni di coinvolgimento cardiaco pi\u00f9 comuni nel lupus (la pi\u00f9 comune \u00e8 la pericardite).\n\u00c8 stata descritta dai dottori Emanuel Libman e Benjamin Sacks del Mount Sinai Hospital di New York nel 1924. L'associazione tra l'endocardite di Libman-Sacks e la sindrome da anticorpi antifosfolipidi \u00e8 stata notata la prima volta nel 1985.\nPresentazione.\nLe vegetazioni sono piccole, molto friabili, verrucose e formate da fili di fibrina, neutrofili, linfociti e macrofagi. Raggiungono alcuni millimetri di diametro e tendono ad essere adese ai lembi delle valvole oppure, con una minor frequenza, ad anelli, corde tendinee ed endocardio degli atri e dei ventricoli.\nLa valvola mitrale \u00e8 tipicamente coinvolta, e le vegetazioni si dispongono sulla superficie ventricolare ed atriale della valvola. Le lesioni di Libman-Sacks raramente producono una disfunzione significativa della valvola e solo molto raramente tendono ad embolizzare.\nPatologia.\nLa malattia \u00e8 sostanzialmente la stessa di una endocardite trombotica non batterica, ad eccezione della presenza di necrosi focale (corpi di ematossilina) che possono essere riscontrati solo nella endocardite di Libman-Sacks.\nDiagnosi.\nLa diagnosi di endocardite di Libman-Sacks pu\u00f2 essere considerata quasi esclusivamente autoptica, poich\u00e9 le caratteristiche cliniche ed il quadro ecocardiografico transtoracico non sono per nulla specifici. Tuttavia in alcuni recenti studi l'ecocardiografia transesofagea si sarebbe rivelata indicativa nel 60-80% dei pazienti, con una sensibilit\u00e0 e specificit\u00e0 decisamente pi\u00f9 elevate rispetto alla ecocardiografia transtoracica, portando perci\u00f2 ad una diagnosi pi\u00f9 precoce e accurata, ad un miglior orientamento terapeutico, ed infine ad una pi\u00f9 buona prevenzione delle complicanze. La possibilit\u00e0 di una diagnosi con ecografia transesofagea risulterebbe pi\u00f9 elevata nei pazienti con sindrome da anticorpi antifosfolipidi.\nVoci correlate.\nWilliam Osler"}
{"id": "3823031", "revid": "121658", "url": "https://it.wikipedia.org/wiki?curid=3823031", "title": "Sannio (vino)", "text": "Il Sannio \u00e8 un vino DOC prodotto nella provincia di Benevento che si presenta nelle denominazioni:"}
{"id": "3823033", "revid": "729019", "url": "https://it.wikipedia.org/wiki?curid=3823033", "title": "Hermann Pister", "text": "Biografia.\nPister era figlio di un segretario comunale a Lubecca. Si era arruolato nella Marina imperiale tedesca nel 1916, prestandovi il servizio militare fino alla fine della guerra. Nel 1918 lavor\u00f2 come meccanico d'auto, divenendone poi venditore.\nNel 1932 ader\u00ec al Partito Nazionalsocialista (n. iscrizione: 918.391) ed alle SS (n. iscrizione: 29.892).\nNel 1933 prest\u00f2 servizio nel Reggimento motoristi. Nel 1937 fece parte del gruppo motoristi delle SS \"Reichsf\u00fchrer\" Heinrich Himmler.\nA Pister fu dato il comando del campo di concentramento di Hinzert, che amministr\u00f2 dal 9 ottobre 1939 al 21 dicembre 1941. Sostitu\u00ec Karl Otto Koch al comando del campo di Buchenwald.\n\"Dopo avere costruito la sua esperienza\", scrisse Richard Gl\u00fccks, ispettore dei campi di concentramento, \"egli ottiene il 10 gennaio 1942 il comando di Buchenwald che il suo predecessore aveva del tutto trascurato. Pister ha, con molta energia, con il pi\u00f9 grande impegno nel lavoro, e con la sua esperienza, fatto di Buchenwald un campo modello\".\nLa rivolta di Buchenwald.\nVerso la fine del mese di marzo del 1945, la Terza armata degli Stati Uniti si dirigeva verso Weimar facendo cos\u00ec sperare agli internati di Buchenwald una loro prossima liberazione. Nel campo circolavano voci che a Pister fosse stato ordinato di evacuare il campo prima dell'arrivo delle truppe americane. Una parte dei detenuti era stata gi\u00e0 trasferita ai campi di Dachau e di Flossenb\u00fcrg. Il trasferimento avrebbe significato la morte per migliaia di prigionieri gi\u00e0 sfiniti dai trattamenti subiti.\nIl 3 aprile Pister convocava i comandanti del campo ed annunziava, chiedendo la loro collaborazione, che aveva deciso di disobbedire all'ordine di Himmler e che avrebbe consegnato i detenuti agli americani.\nIl movimento clandestino che si era formato a Buchenwald da tempo si era organizzato per un'eventualit\u00e0 del genere armandosi, approfittando del caos verificatosi dopo il bombardamento del 24 agosto del 1944. Non credendo alle promesse di Pister, il movimento clandestino decise di organizzare una rivolta di massa cercando di cogliere il momento giusto quello cio\u00e8 pi\u00f9 vicino all'arrivo e all'aiuto degli americani: se ci si fosse sollevati troppo tardi, i 3.000 uomini delle SS avrebbero facilmente represso la rivolta.\nIl 4 aprile il comandante Pister, contrariamente alle promesse, chiam\u00f2 all'appello tutti i 20.000 ebrei che il campo contava dopo gli ultimi arrivi dalla Polonia e dall'Ungheria. Gli ebrei, togliendosi la stella gialla dalla divisa da prigionieri, cercarono di confondersi con gli altri ma alla fine, senza pi\u00f9 cercare di identificare gli ebrei, Pister ordin\u00f2 alle guardie del campo d'intervenire con la forza, costringendo un primo gruppo d'internati a lasciare il lager il 7 aprile 1945, per trasferirli a Dachau. Giunti a piedi alla stazione ferroviaria e messi in vagoni aperti, si form\u00f2 quello che fu chiamato il \"treno della morte\" che, mitragliato anche per errore dall'aviazione alleata, arriv\u00f2 a Dachau il 27 aprile con a bordo molti morti per la fame, il freddo e gli stenti.\nQuando alla fine gli alleati arrivarono a Buchenwald l'11 aprile del 1945 il campo si era gi\u00e0 liberato ed era amministrato da un comitato internazionale di ex detenuti.\nL'arresto.\nPister fu arrestato, insieme ad altri 18 suoi complici delle atrocit\u00e0 commesse nel campo di Buchenwald, dagli americani nel 1945 in un campo di prigionieri di guerra nella Baviera, dove si era fatto passare per ufficiale della Wehrmacht.\nFu sottoposto a processo l'11 aprile 1947 per crimini di guerra dal Tribunale militare americano a Dachau con 30 altri imputati, con l'accusa di avere violato le leggi e gli usi di guerra della Convenzione dell'Aia del 1907 e della terza Convenzione di Ginevra del 1929, relativa ai diritti dei prigionieri di guerra. Dichiarato colpevole e condannato a morte per impiccagione, Pister mor\u00ec nella prigione di Landsberg il 28 settembre 1948 prima che la condanna fosse eseguita."}
{"id": "3823034", "revid": "86599", "url": "https://it.wikipedia.org/wiki?curid=3823034", "title": "Angeronalia", "text": ""}
{"id": "3823036", "revid": "6923", "url": "https://it.wikipedia.org/wiki?curid=3823036", "title": "Ferrovia Laveno-Gallarate", "text": ""}
{"id": "3823037", "revid": "287204", "url": "https://it.wikipedia.org/wiki?curid=3823037", "title": "80008 Danielarhodes", "text": "80008 Danielarhodes \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,0302377\u00a0UA e da un'eccentricit\u00e0 di 0,0689758, inclinata di 9,88344\u00b0 rispetto all'eclittica.\nL'asteroide \u00e8 dedicato alla ricercatrice italiana Daniela Bargellini Rhodes."}
{"id": "3823038", "revid": "6923", "url": "https://it.wikipedia.org/wiki?curid=3823038", "title": "Amburghese Volante", "text": ""}
{"id": "3823048", "revid": "767487", "url": "https://it.wikipedia.org/wiki?curid=3823048", "title": "Giovanni Falzone", "text": "Biografia.\nGiovanni Falzone\ntrombettista e compositore comincia lo studio della tromba, presso la scuola di musica della banda del paese di Aragona (AG), all'et\u00e0 di 17 anni. Subito dopo si iscrive al Conservatorio di musica \u201cV. Bellini\u201d di Palermo dove si diploma in soli quattro anni sotto la guida del maestro G. Ciavarello. Si diploma inoltre, con il massimo dei voti, al corso di jazz del Conservatorio \"G. Verdi\" di Milano.\nDal 1996 al 2004 ha collaborato stabilmente con l'Orchestra Sinfonica di Milano ed ha avuto occasione di suonare con direttori e solisti di fama internazionale come: Giuseppe Sinopoli, Claudio Abbado, Carlo Maria Giulini, Riccardo Chailly, Yutaka Sado, Luciano Berio, Vladimir Jurowski, Valere Giergev.\nDal 2004 si \u00e8 dedicato definitivamente alla musica jazz e alla composizione.\nIn qualit\u00e0 di Band-Leader ha suonato in vari Festival Jazz Nazionali ed Internazionali:\nUmbria Jazz Winter, \u201cVillette Jazz Festival\u201d di Parigi, Clusone Jazz, AH-UM Jazz Festival, Bergen Natt Jazz, Copenaghen Jazz Festival, Aarhus International Jazz Festival, Sardinia Jazz Festival, Pavia Jazz Festival, Vicenza Jazz Festival, Monticelli Jazz, Molde Jazz Festival, La Palma Jazz, Bolzano Jazz, Teano Jazz, Tortona Jazz Festival, Iseo Jazz Festival, Festival Delle Silene, Edimburgo Jazz Festival, Odessa Jazz Festival, Bordeaux Jazz Festival, Zerozero Jazz, Auditorium Parco della Musica (Roma), Skopje, Villa Celimontana, Grenoble Jazz Festival, Nantes Jazz Festival, Treviso Suona Jazz, ecc...\nInsegna strumento e musica d'insieme jazz presso il Conservatorio \u201cG. Verdi\u201d di Milano dal 2005, al Conservatorio \u201cG. Verdi\u201d di Como dal 2008 e collabora con i corsi individuali di strumento e musica d'insieme della New York University (Europe), alternando l'attivit\u00e0 solistica a quella compositiva.\n\u00c8 risultato vincitore dei seguenti premi:"}
{"id": "3823054", "revid": "287204", "url": "https://it.wikipedia.org/wiki?curid=3823054", "title": "84991 Bettyphilpotts", "text": "84991 Bettyphilpotts \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,6725134\u00a0UA e da un'eccentricit\u00e0 di 0,1105192, inclinata di 9,45716\u00b0 rispetto all'eclittica."}
{"id": "3823089", "revid": "599013", "url": "https://it.wikipedia.org/wiki?curid=3823089", "title": "Mazda Soccer Club 1991-1992", "text": "Questa voce raccoglie le informazioni riguardanti il Mazda Soccer Club nelle competizioni ufficiali della stagione 1991-1992.\nStagione.\nDopo aver raggiunto le semifinali della coppa di Lega (dove fu sconfitto dai futuri vincitori dello Yomiuri) il Mazda, che si era presentato ai nastri di partenza dell'ultima edizione della Japan Soccer League come neopromosso, ottenne un piazzamento di met\u00e0 classifica e, al termine della stagione, si iscrisse alla neocostituita J. League. In coppa nazionale la squadra usc\u00ec al secondo turno, a causa di una sconfitta ai tiri di rigore contro il Kawasaki Steel.\nMaglie e sponsor.\nVengono utilizzati due tipi di divisa, entrambi prodotti dall'Adidas: il primo \u00e8 interamente blu con strisce bianche sulla maglia, il secondo \u00e8 completamente bianco con inserti gialli e blu. Sul petto della maglia campeggia la scritta Mazda."}
{"id": "3823099", "revid": "767487", "url": "https://it.wikipedia.org/wiki?curid=3823099", "title": "Kaante", "text": "Kaante (Hindi: \u0915\u093e\u0902\u091f\u0947, italiano: \"spine\") \u00e8 un film indiano del 2002 diretto da Sanjay Gupta ed interpretato da Amitabh Bachchan, Sanjay Dutt, Sunil Shetty, Mahesh Manjrekar, Lucky Ali, Kumar Gaurav, Namrata Singh Gujral, Rati Agnihotri, Malaika Arora e Isha Koppikar nei ruoli principali. La trama del film \u00e8 basata sulla pellicola \"Le iene\" di Quentin Tarantino, che in merito \u00e8 stato citato per aver definito \"Kaante\" uno dei suoi preferiti fra i cloni dei suoi film."}
{"id": "3823100", "revid": "214753", "url": "https://it.wikipedia.org/wiki?curid=3823100", "title": "Slittino ai I Giochi olimpici giovanili invernali", "text": "Lo slittino \u00e8 una delle quindici discipline che sono andate in scena ai I Giochi olimpici giovanili invernali di Innsbruck in Austria che si tennero sul tracciato di Igls dal 15 al 17 gennaio 2012. Sono state disputate quattro gare: singolo ragazze e ragazzi, doppio e staffetta mista.\nSistema di qualificazione.\nSono stati ammessi a partecipare gli atleti nati negli anni 1994 e 1995 e che alla data dell'11 dicembre 2011 avessero gareggiato in almeno tre prove della Coppa del Mondo juniores o giovani di slittino nelle stagioni 2010-11 o 2011-12 conquistando un totale di almeno dieci punti e che inoltre avessero preso parte ad almeno una gara della Coppa del Mondo juniores nella stagione 2011-12.\nLe Federazioni nazionali che hanno ottenuto la qualificazione dei loro atleti nelle specialit\u00e0 del singolo ragazze e ragazzi e del doppio sono state ammesse a gareggiare anche nella gara della staffetta mista. \u00c8 inoltre stata ammessa la partecipazione di squadre composte da non pi\u00f9 di due federazioni che non si fossero gi\u00e0 qualificate singolarmente per la staffetta.\nQualificati.\nSono risultati ammessi a partecipare ai Giochi ventuno federazioni nazionali in rappresentanza di quattro continenti."}
{"id": "3823142", "revid": "729019", "url": "https://it.wikipedia.org/wiki?curid=3823142", "title": "Walter Donaldson", "text": "Biografia.\nFiglio di un maestro di piano, Walter Donaldson nacque a Brooklyn nel 1893. Ancora studente, cominci\u00f2 a scrivere le musiche per gli spettacoli teatrali della scuola. Il suo primo pezzo da professionista fu pubblicato nel 1915. L'anno seguente, la sua \"The Daughter of Rosie O'Grady\" divent\u00f2 un hit.\nAlla fine della guerra, dopo aver servito l'esercito, Donaldson venne assunto dalla compagnia di Irving Berlin. Rimase con questi fino al 1928: in quel periodo, produsse molte canzoni diventate popolari. Lasciato Berlin, form\u00f2 una propria compagnia, la Donaldson, Douglas &amp; Gumble, Inc., dove il suo nome appariva a caratteri di scatola mentre quello legale era relegato in secondo piano.\nLa sua \"Love Me, or Leave Me\" (Whoopee!), cantata da Ruth Etting, arriva in seconda posizione in classifica nel 1929, diventer\u00e0 popolarissima e dar\u00e0 il titolo originale a Amami o lasciami, film biografico del 1955 sulla Etting che, sullo schermo, sar\u00e0 interpretata da Doris Day che produrr\u00e0 un album omonimo che raggiunge la prima posizione nella Billboard 200 per 25 settimane. Altre note versioni della canzone sono state quelle di Guy Lombardo nel 1929, Miles Davis nell'album Walkin' del 1957, Nina Simone negli album Little Girl Blue del 1958 e Let It All Out del 1966, da Ella Fitzgerald nell'album Ella Swings Brightly with Nelson del 1962 premiato con il Grammy Award alla miglior interpretazione vocale femminile pop 1963 e nell'album As Time Goes By (Bryan Ferry) del 1999.\nDonaldson \u00e8 conosciuto soprattutto come compositore, piuttosto che come paroliere. Pubblic\u00f2 circa 600 canzoni e, nel cinema, i suoi lavori contribuirono alle colonne sonore di oltre trecento film.\nPremi e riconoscimenti.\nIl suo nome \u00e8 presente nella Songwriters Hall of Fame"}
{"id": "3823145", "revid": "585241", "url": "https://it.wikipedia.org/wiki?curid=3823145", "title": "Rock &amp; roll revival", "text": ""}
{"id": "3823146", "revid": "126257", "url": "https://it.wikipedia.org/wiki?curid=3823146", "title": "Spesa militare", "text": ""}
{"id": "3823148", "revid": "126257", "url": "https://it.wikipedia.org/wiki?curid=3823148", "title": "Spese militari", "text": ""}
{"id": "3823162", "revid": "585241", "url": "https://it.wikipedia.org/wiki?curid=3823162", "title": "Christian pop", "text": ""}
{"id": "3823164", "revid": "767487", "url": "https://it.wikipedia.org/wiki?curid=3823164", "title": "Paalstab", "text": "Il Paalstab o Palstave \u00e8 una specie di antica ascia in bronzo. Era comune nella media et\u00e0 del bronzo nell'Europa settentrionale, occidentale e sudoccidentale. In termini tecnici, sebbene definizioni precise differiscano tra di loro, si considera generalmente che un'ascia sia un paalstab se \u00e8 impugnata mediante un manico di legno biforcuto, fissato con flange e barra di arresto nella parte alta. L'ascia dovrebbe essere molto pi\u00f9 spessa sul lato di taglio della barra di arresto, piuttosto che sul lato dell'impugnatura . Per questo \u00e8 molto simile, se pur differente, alle precedenti \"asce flangiate\".\nL'archeologo John Evans (1881, 72) rese popolare in inglese il termine \"palstave\", seguendo gli archeologi danesi, che presero il termine dall'islandese \"paalstab\". Per essere precisi, un \"paalstab\" non \u00e8 un'ascia, ma un utensile di scavo. Il termine divenne cos\u00ec comune tra gli archeologi scandinavi e tedeschi, che Evans ritenne opportuno seguire il costume."}
{"id": "3823165", "revid": "287204", "url": "https://it.wikipedia.org/wiki?curid=3823165", "title": "99863 Winnewisser", "text": "99863 Winnewisser \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,9238698\u00a0UA e da un'eccentricit\u00e0 di 0,0533647, inclinata di 3,28488\u00b0 rispetto all'eclittica."}
{"id": "3823190", "revid": "118472587", "url": "https://it.wikipedia.org/wiki?curid=3823190", "title": "Dardania", "text": ""}
{"id": "3823203", "revid": "198326", "url": "https://it.wikipedia.org/wiki?curid=3823203", "title": "Dardani", "text": ""}
{"id": "3823218", "revid": "287204", "url": "https://it.wikipedia.org/wiki?curid=3823218", "title": "Stadio Ferenc Szusza", "text": "Il Ferenc Szusza Stadion \u00e8 l'impianto dove disputa i propri incontri casalinghi l'\u00dajpest Football Club, una delle squadre di calcio pi\u00f9 titolate d'Ungheria. Occasionalmente ospita qualche partita della nazionale di calcio dell'Ungheria.\nL'impianto venne intitolato a Ferenc Szusza nel 2003."}
{"id": "3823241", "revid": "307923", "url": "https://it.wikipedia.org/wiki?curid=3823241", "title": "Proconsul (disambigua)", "text": ""}
{"id": "3823243", "revid": "115502521", "url": "https://it.wikipedia.org/wiki?curid=3823243", "title": "Dardani (popolo dell'Asia Minore)", "text": "I Dardani (Greco \u0394\u03ac\u03c1\u03b4\u03b1\u03bd\u03bf\u03b9, \"Dardanoi\") erano gli abitanti della Dardania, regione dell'Asia Minore, facente parte dell'attuale Turchia moderna situata in prossimit\u00e0 della costa occidentale.\nI Dardani, secondo quanto scrive Omero, furono alleati dei Troiani e stanziati nei pressi del Monte Ida. \nCapostipite e re eponimo dei Dardani fu Dardano, figlio \"mitico\" di Zeus e di Elettra, nonch\u00e9 antenato di Ilo, fondatore di Troia. \nNei testi classici, Dardani e Troiani sono spesso sinonimi."}
{"id": "3823247", "revid": "767487", "url": "https://it.wikipedia.org/wiki?curid=3823247", "title": "Morti e sepolti", "text": "Morti e sepolti (\"Dead &amp; Buried\") \u00e8 un film del 1981 diretto da Gary Sherman.\nTrama.\nIl paese di Potters Bluff nasconde terribili segreti. Orribili omicidi e strane sparizioni non sono nulla a confronto del ritorno in vita delle stesse vittime. Lo sceriffo Gillis \u00e8 determinato a scoprire i segreti dietro questi strani eventi e scopre cos\u00ec una traccia legata a riti voodoo e magie oscure, ma \u00e8 lontano dallo scoprire la verit\u00e0..."}
{"id": "3823249", "revid": "486946", "url": "https://it.wikipedia.org/wiki?curid=3823249", "title": "Scammer", "text": ""}
{"id": "3823251", "revid": "770813", "url": "https://it.wikipedia.org/wiki?curid=3823251", "title": "Tentara Nasional Indonesia Angkatan Laut", "text": "La Tentara Nasional Indonesia Angkatan Laut, abbreviata in TNI-AL e conosciuta anche internazionalmente con la designazione in lingua inglese Indonesian Navy, \u00e8 la marina militare dell'Indonesia e parte integrante, assieme alla \"Tentara Nasional Indonesia Angkatan Udara\" (aeronautica militare) e \"Tentara Nasional Indonesia Angkatan Darat\" (esercito), delle forze armate indonesiane.\nIl ruolo della Marina militare indonesiana \u00e8 di pattugliare l'immensa linea costiera dell'Indonesia, assicurare la sicurezza delle acque territoriali e della Zona Economica Esclusiva (ZEE), per proteggere gli interessi marittimi strategici del paese e delle isole circostanti e difendere il paese dalle minacce marittime. La TNI AL \u00e8 la pi\u00f9 grande marina nel Sud-est asiatico, ed il suo obiettivo \u00e8 attualmente di diventare la forza navale pi\u00f9 avanzata tecnologicamente dell'area.\nTutte le navi della marina indonesiana hanno il prefisso \"KRI\" (in Indonesiano, \"Kapal Perang Republik Indonesia\"), che significa \"Nave della Repubblica di Indonesia\". La marina ha attualmente 74.000 effettivi attivi e pi\u00f9 di 150 mezzi navali compresi sottomarini d'attacco.\nMezzi Aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3823254", "revid": "486946", "url": "https://it.wikipedia.org/wiki?curid=3823254", "title": "Imperatore Giuseppe II", "text": ""}
{"id": "3823255", "revid": "486946", "url": "https://it.wikipedia.org/wiki?curid=3823255", "title": "Imperatore Leopoldo II", "text": ""}
{"id": "3823258", "revid": "599013", "url": "https://it.wikipedia.org/wiki?curid=3823258", "title": "Ferdinando Pignataro", "text": "Biografia.\nLaurea in Scienze politiche, dirigente della CGIL \u00e8 stato per alcuni anni segretario generale della CGIL Calabria.\nAlle elezioni politiche italiane del 2006 \u00e8 candidato alla Camera dei deputati in Calabria nella lista del Partito dei Comunisti Italiani, al terzo posto dietro Oliviero Diliberto e Katia Bellillo; sar\u00e0 eletto poich\u00e9 il segretario del PDCI Diliberto opter\u00e0 per un'altra circoscrizione, lasciando un posto libero per Pignataro.\nNel 2010 entra a far parte della Commissione di garanzia nazionale di Sinistra Ecologia Libert\u00e0.\nIl 18 dicembre 2017 \u00e8 eletto segretario provinciale di Sinistra Italiana di Cosenza."}
{"id": "3823265", "revid": "1429175", "url": "https://it.wikipedia.org/wiki?curid=3823265", "title": "Annagloria", "text": "Biografia.\nIn tenerissima et\u00e0 inizia a cantare nella sua regione d'origine, le Marche, ottenendo numerosi riconoscimenti. Partecipa a Un disco per l'estate 1973 con il brano \"Non \u00e8 finito mai\", canzone scritta da Dino Siani.\nNel 1975 partecipa al Festival di Sanremo con il brano \"La paura di morire\" (di Giorgio Calabrese, Pino Calvi e Ettore Ballotta) aggiudicandosi la menzione speciale della stampa sanremese che diventer\u00e0 poi il premio della critica.\nDopo l'esperienza, a soli sedici anni, con Tele Radio Capodistria, inizia a lavorare in Rai con \"Incontro con Annagloria\", seguito poi allo special personale del 1980 \"Annagloria una voce dalle Marche\". Partecipa poi a numerose puntate di \"Domenica in\", ospite di Corrado, Pippo Baudo, Mino Damato. In seguito lavora in TV straniere come la Radiotelevisione Svizzera, dove Annagloria partecipa per lungo tempo, assieme all'orchestra del Maestro Mario Robbiani, oltre che la RTL a Lussemburgo, partecipando a trasmissioni e sigle televisive. I successi in Francia negli anni novanta le faranno ottenere l'appellativo di \"Voix d'or d'Italie\" dal Ministero della Cultura Francese. In occasione dei mondiali '90, \u00e8 ospite fisso per ottanta puntate di \"Ciao Fortuna\" su Rai Uno, realizzato dal Centro Produzioni TV Rai di Napoli, dove interpreta circa trecento canzoni.\nNel 2000 esce l'album \"Stelle napoletane\", realizzato con la grande Orchestra a Plettro Senese, che comprende una prima raccolta di brani tratti dal repertorio dell'Antica Premiata Casa Musicale Epifani di Napoli Piedigrotta, confluita nel Gruppo Editoriale San Giusto.\nInizia l'attivit\u00e0 editoriale al fianco dell'editore e produttore discografico Gualtiero Guerrini, diventandone in seguito il suo braccio destro nella guida del gruppo e dell'etichetta Bentler. Con la prima decade del nuovo millennio parte dell'attivit\u00e0 del Gruppo Guerrini, compresa l'etichetta Bentler, \u00e8 stata acquistata dalle edizioni San Giusto Ed&amp;Ra facenti capo alla stessa Annagloria."}
{"id": "3823266", "revid": "647919", "url": "https://it.wikipedia.org/wiki?curid=3823266", "title": "Baciccia Traverso", "text": ""}
{"id": "3823277", "revid": "1305772", "url": "https://it.wikipedia.org/wiki?curid=3823277", "title": "Ansermet", "text": ""}
{"id": "3823296", "revid": "1951844", "url": "https://it.wikipedia.org/wiki?curid=3823296", "title": "Slakba\u0161", "text": "Slakba\u0161 (, in baschiro: \u042b\u04ab\u043b\u0430\u04a1\u0431\u0430\u0448, \"I\u015blaqba\u015f\") \u00e8 una localit\u00e0 rurale (un selo) del \"rajon\" Belebeevskij, nella Repubblica autonoma della Baschiria, in Russia. Si trova a 25 chilometri da Belebej, che \u00e8 il centro amministrativo del distretto omonimo.\nPopolazione.\nLa popolazione di 580 persone \u00e8 principalmente di etnia baschira, con minoranze ciuvasce."}
{"id": "3823297", "revid": "1305772", "url": "https://it.wikipedia.org/wiki?curid=3823297", "title": "Maestro di Francoforte", "text": "Biografia.\nAttivo nella citt\u00e0 di Anversa nel periodo 1480 - 1520, \u00e8 uno dei molti artisti anonimi che sono identificati dal loro stile di pittura, ma il cui nome non \u00e8 conosciuto. \u00c8 stato tuttavia ipotizzato che possa trattarsi di Hendrik van Wueluwe, un pittore noto nello stesso periodo a Anversa e morto nel 1533, del quale non si conosce alcun quadro.\nSebbene non abbia mai probabilmente visitato la citt\u00e0 di Francoforte sul Meno, il suo nome deriva da due trittici che gli furono ordinati da committenti di quella citt\u00e0: la \"Sacra Famiglia\" conservata nel Frankfurt Historisches Museum (1503 ca.) e una \"Crocifissione\" del St\u00e4delsches Kunstinstitut. \n Il suo dipinto \"Autoritratto dell'artista con la moglie\", nella sua cornice originale, datato al 1496 e conservato presso il Museo reale di belle arti di Anversa, rivela che il pittore aveva 36 anni quando lo dipinse e che era un membro della gilda di San Luca a Anversa. Se si pu\u00f2 identificarlo con van Wueluwe, sarebbe inoltre stato decano della gilda per sei volte.\nUn altro dipinto che gli \u00e8 stato attribuito \u00e8 il \"Festival degli Arcieri\" (1493, conservato ancora nel Museo reale di belle arti di Anversa. \nIn tutto gli vengono attribuite circa quaranta opere. \u00c8 anche conosciuto per aver dipinto numerose copie di precedenti pittori dei Paesi Bassi, come Rogier van der Weyden e Hugo van der Goes. Insieme al pi\u00f9 noto contemporaneo Quentin Metsys \u00e8 stato il precursore della tradizione pittorica di Anversa."}
{"id": "3823298", "revid": "3831", "url": "https://it.wikipedia.org/wiki?curid=3823298", "title": "Hendrik van Woluwe", "text": ""}
{"id": "3823299", "revid": "124123", "url": "https://it.wikipedia.org/wiki?curid=3823299", "title": "Adam Greenberg", "text": ""}
{"id": "3823300", "revid": "61051", "url": "https://it.wikipedia.org/wiki?curid=3823300", "title": "B\u00f6lkow Bo 105", "text": ""}
{"id": "3823302", "revid": "61051", "url": "https://it.wikipedia.org/wiki?curid=3823302", "title": "Dinas Penerbangan TNI Angkatan Laut", "text": ""}
{"id": "3823303", "revid": "61051", "url": "https://it.wikipedia.org/wiki?curid=3823303", "title": "Eurocopter Colibri", "text": ""}
{"id": "3823304", "revid": "61051", "url": "https://it.wikipedia.org/wiki?curid=3823304", "title": "Marina militare indonesiana", "text": ""}
{"id": "3823305", "revid": "61051", "url": "https://it.wikipedia.org/wiki?curid=3823305", "title": "Indonesian Navy", "text": ""}
{"id": "3823306", "revid": "56940786", "url": "https://it.wikipedia.org/wiki?curid=3823306", "title": "Eurocopter Super Puma", "text": ""}
{"id": "3823307", "revid": "287204", "url": "https://it.wikipedia.org/wiki?curid=3823307", "title": "Frankfurt Historisches Museum", "text": "Il Museo storico (in lingua tedesca Historisches Museum) di Francoforte venne fondato nel 1878 e contiene materiale culturale e storico legato alla citt\u00e0. Venne trasferito nel \"Saalhof\" nel 1955, mentre l'edificio venne ampliato nel 1972.\nCollezione.\nLa collezione del museo \u00e8 allestita in diverse mostre permanenti cronologicne: Francoforte medievale, il Medioevo, dal XVI al XVIII secolo, la Francoforte del XIX secolo e la sua storia di metropoli 1866-2001. Vengono anche allestite mostre speciali."}
{"id": "3823309", "revid": "109421608", "url": "https://it.wikipedia.org/wiki?curid=3823309", "title": "Zoe Aggeliki", "text": ""}
{"id": "3823310", "revid": "287204", "url": "https://it.wikipedia.org/wiki?curid=3823310", "title": "120735 Ogawakiyoshi", "text": "120735 Ogawakiyoshi \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4277799\u00a0UA e da un'eccentricit\u00e0 di 0,2009163, inclinata di 0,33829\u00b0 rispetto all'eclittica."}
{"id": "3823311", "revid": "1543377", "url": "https://it.wikipedia.org/wiki?curid=3823311", "title": "Michel Ansermet", "text": "Carriera.\nDebutt\u00f2 alle Olimpiadi di Atlanta nel 1996, vincendo poi la medaglia d'argento nella pistola 25 metri ai Giochi della XXVII Olimpiade a Sydney nel 2000."}
{"id": "3823315", "revid": "132266", "url": "https://it.wikipedia.org/wiki?curid=3823315", "title": "Giuseppe De Capitani D'Arzago", "text": ""}
{"id": "3823316", "revid": "253269", "url": "https://it.wikipedia.org/wiki?curid=3823316", "title": "Edward Cronjager", "text": "Insieme al fratello Henry Jr. (1906\u20131991) ha raccolto l'eredit\u00e0 professionale del padre Henry (1877\u20131967) e dello zio Jules, entrambi direttori della fotografia attivi a Hollywood tra la fine degli anni dieci e i primi anni trenta.\nOttenne sette candidature all'Oscar alla migliore fotografia (cinque delle quali nel solo quadriennio 1942-1945), senza mai vincere il premio."}
{"id": "3823317", "revid": "1185701", "url": "https://it.wikipedia.org/wiki?curid=3823317", "title": "Simon Schoch", "text": "\u00c8 fratello di Philipp vincitore dell'oro nello slalom gigante parallelo a e a Salt Lake City 2002. A Torino I due fratelli si affrontarono nella finale: vinse Philipp (l'oro per lui, l'argento per il fratello Simon).\nBiografia.\nSpecialista dello slalom parallelo e dello slalom gigante parallelo, ha esordito in Coppa del Mondo il 14 novembre 1997 nello slalom gigante di Tignes in Francia giungendo 71\u00ba. Sei anni dopo a Serre Chevalier conquista la sua prima vittoria in un gigante parallelo.\nAi Mondiali di Kreischberg 2003 conquista un argento nel gigante parallelo ed un bronzo nel slalom parallelo mentre, sempre nello slalom parallelo. Nell'edizione di Arosa 2007 si aggiudica l'oro iridato. Un'ulteriore medaglia, un argento, Schoch la ottiene a La Molina 2011, ancora una volta nella medesima disciplina.\nPartecipa ai XXI Giochi olimpici invernali di vincendo l'argento, giungendo proprio alle spalle del fratello Philipp nel gigante parallelo. Pu\u00f2 vantare due Coppe del Mondo assolute e due Coppa del Mondo di slalom parallelo, tutte realizzate nelle stagioni 2006 e 2007."}
{"id": "3823319", "revid": "287204", "url": "https://it.wikipedia.org/wiki?curid=3823319", "title": "121817 Szatm\u00e1ry", "text": "121817 Szatm\u00e1ry \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,1764666\u00a0UA e da un'eccentricit\u00e0 di 0,1923639, inclinata di 15,98944\u00b0 rispetto all'eclittica."}
{"id": "3823320", "revid": "287204", "url": "https://it.wikipedia.org/wiki?curid=3823320", "title": "121817 Szatmary", "text": ""}
{"id": "3823324", "revid": "132266", "url": "https://it.wikipedia.org/wiki?curid=3823324", "title": "Capo del Governo Primo Ministro Segretario di Stato", "text": ""}
{"id": "3823329", "revid": "486946", "url": "https://it.wikipedia.org/wiki?curid=3823329", "title": "Ilicic", "text": ""}
{"id": "3823332", "revid": "599013", "url": "https://it.wikipedia.org/wiki?curid=3823332", "title": "Eduardo Ribeiro dos Santos", "text": "Carriera.\nBrasile.\nHa cominciato la sua carriera con il Flamengo Piau\u00ed, con cui ha fatto le giovanili ed ha esordito in prima squadra, per poi passare al Joinville, dove milita una sola stagione.\nSvizzera.\nNel 2001 passa agli svizzeri del Grasshopper: qui rimane 6 anni, acquisendo il passaporto svizzero.\nFrancia.\nDal 2007 passa al Guingamp: risultano decisivi i suoi goal per la storica conquista della coppa di Francia. Dal 2009 al 2012 \u00e8 stato al Lens. Nel gennaio del 2012 passa all'Ajaccio, da cui si svincola un anno pi\u00f9 tardi; dopo qualche mese senza squadra, trova nuovamente l'accordo con l'Ajaccio. Nel gennaio 2014 passa al Metz in Ligue 2"}
{"id": "3823335", "revid": "287204", "url": "https://it.wikipedia.org/wiki?curid=3823335", "title": "Mens Sana Basket 1976-1977", "text": "La Mens Sana Basket Siena 1976-1977, sponsorizzata \"Sapori\", ha preso parte al campionato professionistico italiano di pallacanestro di Serie A1."}
{"id": "3823336", "revid": "1856513", "url": "https://it.wikipedia.org/wiki?curid=3823336", "title": "VietJet Air", "text": "VietJet Air \u00e8 una compagnia aerea civile del Vietnam con base nell'aeroporto di Ph\u00fa Qu\u1ed1c. \u00c8 stata fondata nel 2007 ed ha iniziato i voli di linea nell'ottobre 2011.\nSi tratta della terza compagnia aerea privata del Vietnam, dopo la Indochina Airlines (fallita nel 2009) e la Air Mekong, cui \u00e8 stata revocata la licenza nel 2015.\nLa flotta della VietJet Air era inizialmente composta da quattro Airbus A320 dotati di novanta posti fra classe economica e business, affittati dalla statunitense SkyWest Leasing. Attualmente conta 45 aerei (Airbus a A320 ed Airbus A321"}
{"id": "3823339", "revid": "169395", "url": "https://it.wikipedia.org/wiki?curid=3823339", "title": "Vincenzo G\u00e9mito", "text": ""}
{"id": "3823341", "revid": "287204", "url": "https://it.wikipedia.org/wiki?curid=3823341", "title": "Mens Sana Basket 1977-1978", "text": "La Mens Sana Basket Siena 1977-1978, sponsorizzata \"Sapori\", ha preso parte al campionato professionistico italiano di pallacanestro di Serie A1."}
{"id": "3823342", "revid": "287204", "url": "https://it.wikipedia.org/wiki?curid=3823342", "title": "M\u00f6\u00f0rudalur", "text": "M\u00f6\u00f0rudalur \u00e8 una localit\u00e0 del comune di Flj\u00f3tsdalsh\u00e9ra\u00f0 nell'Islanda orientale che si trova lungo la M\u00f6\u00f0rudalslei\u00f0.\nSul posto sono presenti una chiesa, costruita da J\u00f3n A. Stef\u00e1nsson nel 1949, oltre ad un piccolo ristorante ed un distributore di carburante.\n\u00c8 una localit\u00e0 turistica importante in quanto nei pressi M\u00f6\u00f0rudalur partono alcune delle piste pi\u00f9 frequentate verso l'interno dell'isola."}
{"id": "3823344", "revid": "599013", "url": "https://it.wikipedia.org/wiki?curid=3823344", "title": "Bryant Matthews", "text": "Carriera.\nAl college \u00e8 stato per quattro anni, dal 2000 al 2004 a Virginia Tech, prima del draft NBA del 2004, nel quale non fu scelto da nessuna franchigia.\nHa giocato in Italia, in LegaDue per 9 partite, con la Juvecaserta, raggiungendo le semifinali dei play-off."}
{"id": "3823352", "revid": "309289", "url": "https://it.wikipedia.org/wiki?curid=3823352", "title": "Isola Schmidt", "text": ""}
{"id": "3823356", "revid": "767487", "url": "https://it.wikipedia.org/wiki?curid=3823356", "title": "Corpo celeste (film)", "text": "Corpo celeste \u00e8 un film del 2011 scritto e diretto da Alice Rohrwacher, all'esordio cinematografico.\nIspirato, ma solo nel titolo, all'omonimo libro di Anna Maria Ortese, il film \u00e8 stato presentato nella Quinzaine des r\u00e9alisateurs del Festival di Cannes 2011.\nTrama.\nMarta \u00e8 una tredicenne che, dopo dieci anni vissuti in Svizzera, fa ritorno con la madre a Reggio Calabria, suo luogo di nascita e citt\u00e0 d'origine di sua madre: Marta, per\u00f2, a distanza di tanto tempo, della citt\u00e0 non conserva pi\u00f9 alcun ricordo.\nMarta cerca di adattarsi alla sua nuova esistenza, faticando non poco ad adattarsi alla nuova situazione.\nIl degrado umano e sociale non risparmia nemmeno la parrocchia, ambiente che dovrebbe orientare la sua crescita spirituale e accompagnare il percorso della bambina fino alla Cresima: questo itinerario \u00e8 affidato, infatti, a don Mario, uno spregiudicato prete carrierista, galoppino elettorale per candidati politici, e alla figura di una patetica catechista, che coltiva uno strano rapporto con il prete. Ad accompagnare il percorso spirituale della bambina c'\u00e8 poi una schiera di coetanee che sognano un futuro da vallette televisive. In questo mondo dominato dalla cultura televisiva di massa non si salva neanche il catechismo, trasformato e degradato in una sorta di gioco a quiz, e nemmeno la musica sacra, svilita dallo squallore musicale e testuale dei moderni canti di chiesa, ispirati a sciocche melodie del pop pi\u00f9 dilettantesco e scadente.\nMarta si ritrova spaesata ed estranea a quell'ambiente, che non comprende; la ragazza trova una risposta alle sue inquietudini esistenziali proprio nel mondo della Chiesa cattolica, grazie al breve, intenso, e casuale incontro con Don Lorenzo, un prete anziano e marginalizzato, insediato ad Africo Vecchio, un paese di montagna destinato a un totale spopolamento: da lui Marta ricever\u00e0 l'iniziazione alla conoscenza del Cristo e ai misteri della fede."}
{"id": "3823358", "revid": "1983214", "url": "https://it.wikipedia.org/wiki?curid=3823358", "title": "Vesuvio (vino)", "text": "Il Vesuvio \u00e8 un vino DOC prodotto nella provincia di Napoli che si presenta nelle denominazioni:"}
{"id": "3823366", "revid": "45985070", "url": "https://it.wikipedia.org/wiki?curid=3823366", "title": "C\u00eapan", "text": ""}
{"id": "3823367", "revid": "45985078", "url": "https://it.wikipedia.org/wiki?curid=3823367", "title": "Loric", "text": ""}
{"id": "3823377", "revid": "1543377", "url": "https://it.wikipedia.org/wiki?curid=3823377", "title": "Rye (fiume Yorkshire)", "text": "Il fiume Rye \u00e8 un fiume della contea inglese del North Yorkshire. Nasce appena a sud delle Cleveland Hills, a est di Osmotherley, e scorre attraverso Hawnby, Rievaulx, Helmsley, Nunnington, West e East Ness, Butterwick, Brawby, e Ryton, prima di confluire nel fiume Derwent alle coordinate vicino a Malton.\nIn alcuni tratti del fiume vi sono conflitti di interesse tra prelievo di acqua per scopi economici e mantenimento di una portata che sia di qualit\u00e0 e quantit\u00e0 sufficiente per sostenere l'ecologia dell'area.\nCorso.\nIl fiume Rye nasce a Rye Head, in vicinanza delle Cleveland Hills, quindi raccoglie le acque del fiume Seph, che scorre lungo la Bilsdale ricevendo un tributario dalla Snilesworth Dale prima di imeettersi nel Rye. Attraversa l\"'abbazia di Rievaulx\" ed entra nella Valle di Pickering a Helmsley. Nel suo corso verso est a valle di Helmsley, il Rye riceve le acque del fiume Dove proveniente dalla Farndale, cui in precedenza si era aggiunto il Hodge Beck dalla Bransdale. L'Hodge Beck \u00e8 in parte inghiottito dall'acquifero calcareo nella Kirkdale e anche pi\u00f9 a valle. Kirkbymoorside \u00e8 sul fiume Dove che, come l'Hodge Beck ha un corso parzialmente sotterraneo. Dalla Rosedale proviene il fiume Seven, che in prossimit\u00e0 di Sinnington confluisce nel Rye.\nAree.\nPer scopi di gestione, il fiume Rye \u00e8 suddiviso in due unit\u00e0, Ness e Howe Bridge.\nNess.\nNess \u00e8 l'area pertinente alla parte superiore del corso e copre 240\u00a0km\u00b2. Include il fiume Rye e i suoi tributari dalla sua sorgente fino alla sua confluenza con il fiume Dove, vicino al villaggio di East Ness.\nL'area di Ness \u00e8 principalmente rurale, con pochi insediamenti dispersi. La topografia \u00e8 diversificata.\nLa parte settentrionale \u00e8 dominata da altopiani paludosi ad altezza superiore ai 200\u00a0m e sono parte del Parco Nazionale delle North York Moors. Qui il territorio \u00e8 prevalentemente destinato a pascolo.\nA valle, quando il fiume raggiunge Rievaulx e Helmsley, il territorio \u00e8 a quota attorno ai 100\u00a0m, degradando verso est fino ai 50\u00a0m di East Ness. Nella parte inferiore dell'area il territorio \u00e8 utilizzato sia come pascolo sia come terreno arabile. Ci sono anche delle zone a foresta e nei terreni adiacenti al fiume.\nL'estrazione di acqua dal fiume serve principalmente per rifornire un allevamento ittico a Harome (quest'acqua \u00e8 poi restituita al fiume). Ci sono due impianti di depurazione a Helmsley e Sproxton. L'ecologia e la pesca sono estremamente sensibili alle variazioni di portata d'acqua in quest'area.\nHowe Bridge.\nL'area di Howe Bridge copre 614\u00a0km\u00b2. \u00c8 costituita dal fiume Rye da East Ness fino alla sua confluenza nel fiume Derwent, appena dopo Howe Bridge. In quest'area i tributari principali del Rye sono il fiume Riccal, il fiume Dove (con l'Hodge Beck), il fiume Seven, il Costa Beck ed il Pickering Beck.\nLe citt\u00e0 sedi di mercato di Pickering e Kirkbymoorside sono ii pi\u00f9 grandi insediamenti dell'area. Per il resto, l'area \u00e8 rurale, con una topografia differenziata. Al nord vi \u00e8 l'altopiano paludoso delle \"North York Moors\", con le valli di Bransdale, Farndale, Rosedale e Newtondale. Gran parte della zona paludosa si trova a quota maggiore di 300\u00a0m, con la quota massima a 430\u00a0m. Al sud di questo altopiano, i tributari provenienti dalle valli convergono e il territorio diviene pi\u00f9 pianeggiante, per lo pi\u00f9 a quota inferiore ai 100\u00a0m. Verso sud-ovest, l'area di Howe Bridge copre il paesaggio ondulato delle Howardian Hills.\nI prelievi maggiori di acqua dal fiume sono per allevamento ittico. Ci sono impianti di depurazione a Pickering, Harome e Kirkbymoorside.\nStoria naturale.\nCi sono parecchi siti nel bacino del Rye che posseggono uno status definito:\nDuncombe Park \u00e8 una Riserva Nazionale Naturale (NNR) e le Howardian Hills sono un'area a bellezza naturale eccezionale (AONB).\nGeologia.\nVicino alla sorgente, il fiume Rye e i suoi tributari scorrono su calcare corallino, che emerge sulle colline che circondano la valle di Pickering. In alcuni tratti, questo acquifero maggiore \u00e8 messo in vista sul fondo del letto fluviale e l'acqua del fiume si perde attraverso inghiottitoi a Kirkdale e Kirkby Mills. Tra il corso del Rye e dei suoi tributari nella valle di Pickering si trovano i depositi lacustri dell'ultima era glaciale. Newtondale era un canale che drenava le acque di fusione del ghiaccio provenienti dalle North York Moors al termine dell'era glaciale e la sua valle \u00e8 molto pi\u00f9 profondamente incisa di quanto il flusso dell'attuale Pickering Beck possa giustificare.\nStoria.\nLe correnti del corso superiore del Rye e dei suoi tributari hanno mosso mulini ad acqua per parecchi secoli. Ce ne erano sicuramente tre a Pickering ed altri a Kirkby Mills, vicino a Kirkbymoorside. Un mulino a Bransdale \u00e8 di propriet\u00e0 del National Trust, sebbene al momento non sia visitabile.\nL'abbazia di Rievaulx fu fondata sulle rive del Rye su terre donate da Walter l'Espec di Helmsley e deve il suo nome dalla traduzione letterale dal francese dell'indicazione \"Valle del Rye\". I monaci di Rievaulx in seguito deviarono il fiume lontano dagli edifici abbaziali.\nSul Costa Beck a sud di Pickering, verso la fine del XIX secolo furono scavate tracce di un insediamento preistorico.\nEconomia.\nIl principale valore economico del fiume Rye sta nel suo utilizzo come riserva idrica per l'agricoltura, l'uso civile, la pesca e attivit\u00e0 ricreative.\n\u00c8 utilizzato anche per raccogliere le acque in uscita dagli impianti di depurazione."}
{"id": "3823386", "revid": "766079", "url": "https://it.wikipedia.org/wiki?curid=3823386", "title": "Henry Howard, I conte di Northampton", "text": "La lunga istruzione.\nNato nel Norfolk il 25 febbraio 1540, Henry Howard era figlio secondogenito del poeta Henry Howard, conte di Surrey (1517-1547) e di Frances de Vere (1516 circa-30 giugno 1577) figlia di John de Vere, XV conte di Oxford (prima del 1490-21 marzo 1540). Suo fratello maggiore era Thomas Howard, IV duca di Norfolk. Nel 1547, suo padre, sospettato da Enrico VIII di voler usurpare la corona a suo figlio Edoardo, fu condannato a morte e decapitato: il nonno, Thomas Howard, III duca di Norfolk, processato e condannato a morte insieme a lui, sfugg\u00ec all'esecuzione capitale solo perch\u00e9 era nel frattempo intervenuta la morte di Enrico VIII, ma rimase comunque in carcere. Cos\u00ec, Henry, insieme alle sorelle e ai fratelli, venne affidato alle cure di Mary FitzRoy, che li pose sotto il tutoraggio del teologo John Foxe: con lui essi rimasero nella casa di famiglia degli Howard per tutto il regno di Edoardo VI d'Inghilterra (1547-1553). Quando, alla morte di Edoardo, sul trono d'Inghilterra sal\u00ec Maria I d'Inghilterra, il loro nonno fu rilasciato e, tornato a casa, licenzi\u00f2 Foxe.\nGli studi di Henry proseguirono sotto la guida del Vescovo di Lincoln John White (1510-1560): quando questi si trasfer\u00ec a Winchester nel 1556, il giovane Henry lo segu\u00ec. Sotto la guida di White, Henry studi\u00f2 il diritto, la filosofia, la storia e la teologia e, a quanto pare, inizi\u00f2 a concepire una forte simpatia per la confessione cattolica e la relativa chiesa. Tale professione di fede era assai gradita alla regina Maria, ma non era congeniale alla sorella Elisabetta I d'Inghilterra, anglicana, che le succedette nel 1558. Ella priv\u00f2 White del vescovado e si fece direttamente carico dell'educazione di Henry, che prosegu\u00ec la propria istruzione presso il King's College (Cambridge). Nel 1564 Henry si diplom\u00f2 ed inizi\u00f2 a frequentare il Trinity Hall,che era stato fondato circa trent'anni prima: quattro anni dopo, and\u00f2 ad Oxford.\nI molti sospetti.\nNel 1568 Henry scrisse a William Cecil, I barone Burghley protestando per il fatto di essere ingiustamente sospettato di nutrire simpatie cattoliche: per ringraziare la sorella Catherine che lo supportava, scrisse per lei un trattato sulla natura e la filosofia morale datato 6 agosto 1569. Nello stesso periodo si sparse la voce che Henry potesse prendere gli ordini sacri per sostituire il vescovo anglicano, di York, Thomas Young (1507-1568); queste voci, anche contrastanti, non impedirono ad Elisabetta di chiamarlo a corte nel 1570. Alla corte della regina, Henry dovette comunque tenere un profilo basso. In quel periodo, suo fratello maggiore Thomas stava macchinando per convolare a nozze con Maria Stuarda e detronizzare Elisabetta: le sue trame, che lo portarono alla morte, dovettero deprimere non poco le prospettive di Henry. Il 7 settembre 1571, Thomas Howard venne arrestato con l'accusa di essersi proposto come marito alla regina Maria allo scopo di detronizzare Elisabetta: insieme a lui venne arrestato anche Henry. Thomas, processato nel gennaio del 1572, venne riconosciuto colpevole di tradimento e giustiziato il 2 giugno dello stesso anno. Henry, invece, la cui posizione fu ripetutamente esaminata da una commissione di inchiesta, venne scagionato e richiamato a corte da Elisabetta. Tuttavia, dopo la morte di Thomas, Henry si ritir\u00f2 presso Audley End House, dove si occup\u00f2 dell'educazione dei nipoti e non trascur\u00f2 di rimanere in contatto con alcuni membri della corte, cos\u00ec da non perdere le grazie della regina. Nel 1574, quando si scopr\u00ec che egli si scambiava pegni con la regina Maria, fu in grado di difendersi in modo convincente. A quanto pare, Henry forn\u00ec per molti anni informazioni politiche a Maria Stuarda, ma, se dobbiamo dare retta ai suoi rapporti, si tratt\u00f2 sempre di informazioni piuttosto prudenti e circostanziate. Sia come sia, Henry cerc\u00f2 di recuperare il favore di Elisabetta con petizioni condite di un'abbondante dose di adulazione.\nNel 1580 fu scoperto un breve trattato che, rispondendo polemicamente ad uno ad uno scritto di John Stubbs (1543 circa-1591), si schierava a favore del matrimonio fra Elisabetta e Francesco Ercole di Valois, osteggiato dallo Stubbs. Lo scritto fu attribuito a Henry Howard e, quando William Cecil gliene domand\u00f2 ragione, Henry rispose con un Pamphlet, completato soltanto nel 1589, sull'inopportunit\u00e0 di avere una donna al governo. Nel 1582, suo cugino, Edward de Vere, riport\u00f2 alla ribalta la corrispondenza che Henry aveva avuto con la regina Maria Stuarda e le relative accuse di eresia e tradimento, fino ad allora sottaciute. Henry Howard fu nuovamente arrestato e si difese in una lunga lettera indirizzata alla regina, nella quale ammetteva di essersi avvicinato al cattolicesimo per trovare risposta ad alcune sue difficolt\u00e0 di coscienza, ma negava recisamente di averlo fatto allo scopo di ottenere i favori di Maria. Una volta libero, si ritir\u00f2 per un anno, fino al 1583, a St Albans, dove scrisse un trattato, dedicato a Francis Walsingham, contro l'Astrologia giudiziaria. Anche questo libro fu visto con sospetto, e dopo che, sempre nel 1583, fu scoperto il \"Piano di Throckmorton\", un complotto Cattolico teso a spodestare Elisabetta in favore di Maria, Henry fu nuovamente arrestato e mandato alla Fleet Prison. Fu accusato di aver ricevuto dalla regina di Scozia un anello con dentro un messaggio. Cecil si rifiut\u00f2 di intervenire a suo favore, ma suo figlio, Robert Cecil, I conte di Salisbury acconsent\u00ec a mandarlo, sulla parola, presso la casa di Nicholas Bacon presso Redgrave.\nGli anni che seguirono furono di assoluto isolamento, ed Henry dovette fare i conti anche con gravi ristrettezze economiche, perch\u00e9 la sua pensione veniva pagata irregolarmente.\nGli onori.\nNegli anni d'esilio, Henry non perse mai i contatti con William e Robert Cecil: grazie a loro, nel 1600 pot\u00e9 tornare alla presenza della regina. Ormai Elisabetta era vecchia ed alla fine del suo regno, motivo per cui Henry and\u00f2 alla corte di Giacomo Stuart, figlio della defunta Maria e pi\u00f9 probabile candidato alla successione di Elisabetta, nubile e priva di eredi diretti. Ovviamente, il diritto alla successione di Giacomo Stuart era contestato, in quanto c'erano altri pretendenti al trono, tra cui Walter Raleigh, ma Henry Howard fu tra coloro che si adoperarono perch\u00e9 il trono andasse a Giacomo. Quando, il 24 marzo 1603, Giacomo Stuart divenne re d'Inghilterra col nome di Giacomo I, Lord Howard ricevette la giusta ricompensa per i suoi servigi, entrando a far parte del Consiglio privato di sua maest\u00e0; il 1\u00ba gennaio 1604 fu nominato Lord Guardiano dei Cinque Porti e il 31 marzo dello stesso anno fu creato Conte di Northampton; il 24 febbraio del 1605 fu nominato cavaliere dello Ordine della Giarrettiera ed ancora il 29 aprile fu nominato Lord del Sigillo Privato. Gli onori non finirono qui: nel 1609 fu nominato \"High Steward\" per l'Universit\u00e0 di Oxford e nel 1612 fu messo a capo di quella di Cambridge. Venne poi anche il suo turno di giudicare, dopo esser stato tante volte sospettato di tradimento e arrestato: Henry fu uno dei giudici ai processi di Walter Raleigh, di Henry Brooke, XI barone Cobham (22 novembre 1564-3 febbraio 1619), di Guy Fawkes e di Henry Garnet: in ognuno di questi casi si adoper\u00f2 perch\u00e9 fosse emesso un verdetto di colpevolezza.\nIl matrimonio ad ogni costo.\nAttorno al 1609 Henry assistette la nipote Frances Carr, Contessa di Somerset (31 maggio 1590-23 agosto 1632) che intendeva divorziare dal marito Robert Devereux, III conte di Essex per sposare Robert Carr, I conte di Somerset con cui aveva gi\u00e0 una relazione. Sia Henry che il padre di lei la rappresentarono durante un'udienza che si tenne a Whitehall nel maggio del 1613 nella speranza che suo marito acconsentisse al divorzio. Essex tuttavia non fu accomodante ed Henry riusc\u00ec a fare in modo che la cosa approdasse di fronte ad una commissione, una volta che il divorzio fu ottenuto per\u00f2, il poeta Thomas Overbury sconsigli\u00f2 Somerset di sposare una donna con un tale passato.\nL'affronto fu preso di petto dagli Howard ed Henry, sulla base di prove assai scarne, lo fece rinchiudere nella Torre di Londra e fece s\u00ec che il loro alleato Gervase Helwys divenisse \"Lord Lieautenant\" della Torre. Helwys scrisse spesso ad Henry descrivendogli la condotta e la salute del prigioniero e questi, pur mettendo in chiaro che non voleva essere messo in connessione con la faccenda, gli fece conoscere John Craig (morto nel 1620), uno degli archiatri perch\u00e9 facesse un resoconto sullo stato di salute di Overbury.\nNel 1613 Overbury mor\u00ec avvelenato, e dopo pochi mesi, il 15 giugno 1614 anche Henry lo segu\u00ec e fu solo l'anno seguente che un'indagine sulla morte del poeta mise in luce la possibilit\u00e0 che anche Howard fosse coinvolto nel suo decesso."}
{"id": "3823390", "revid": "287204", "url": "https://it.wikipedia.org/wiki?curid=3823390", "title": "Clarins Open 1987 - Singolare", "text": "Il singolare del torneo di tennis Clarins Open 1987, facente parte del Virginia Slims World Championship Series 1987, ha avuto come vincitrice Sabrina Gole\u0161 che ha battuto in finale Sandra Wasserman 7\u20135, 6\u20131."}
{"id": "3823391", "revid": "1543377", "url": "https://it.wikipedia.org/wiki?curid=3823391", "title": "ASB Classic 2012 - Qualificazioni singolare", "text": "Le qualificazioni del singolare dell'ASB Classic 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3823393", "revid": "1442080", "url": "https://it.wikipedia.org/wiki?curid=3823393", "title": "Virginia Slims of New Orleans 1987 - Singolare", "text": "Il singolare del torneo di tennis Virginia Slims of New Orleans 1987, facente parte del Virginia Slims World Championship Series 1987, ha avuto come vincitrice Chris Evert che ha battuto in finale Lori McNeil 6\u20133, 7\u20135."}
{"id": "3823399", "revid": "1442080", "url": "https://it.wikipedia.org/wiki?curid=3823399", "title": "Athens Trophy 1987 - Singolare", "text": "Il singolare del torneo di tennis Athens Trophy 1987, facente parte del Virginia Slims World Championship Series 1987, ha avuto come vincitrice Katerina Maleeva che ha battuto in finale Julie Halard 6\u20130, 6\u20131."}
{"id": "3823402", "revid": "339392", "url": "https://it.wikipedia.org/wiki?curid=3823402", "title": "BIFEST", "text": ""}
{"id": "3823403", "revid": "339392", "url": "https://it.wikipedia.org/wiki?curid=3823403", "title": "B.I.F.E.S.T.", "text": ""}
{"id": "3823404", "revid": "287204", "url": "https://it.wikipedia.org/wiki?curid=3823404", "title": "Porsche Tennis Grand Prix 1987 - Singolare", "text": "Il singolare del torneo di tennis Porsche Tennis Grand Prix 1987, facente parte del Virginia Slims World Championship Series 1987, ha avuto come vincitrice Martina Navr\u00e1tilov\u00e1 che ha battuto in finale Chris Evert 7\u20135, 6\u20131."}
{"id": "3823411", "revid": "110157", "url": "https://it.wikipedia.org/wiki?curid=3823411", "title": "Pallavolo femminile ai Giochi panarabi", "text": "Il campionato di pallavolo femminile ai Giochi panarabi si svolge con una cadenza quadriennale, durante i Giochi panarabi. La pallavolo femminile fu introdotta nei giochi a partire dalla VI edizione, nel 1985 e partecipano un totale di cinque squadre appartenenti al mondo arabo."}
{"id": "3823412", "revid": "1442080", "url": "https://it.wikipedia.org/wiki?curid=3823412", "title": "Brighton International 1987 - Singolare", "text": "Il singolare del torneo di tennis Brighton International 1987, facente parte del Virginia Slims World Championship Series 1987, ha avuto come vincitrice Gabriela Sabatini che ha battuto in finale Pam Shriver 7\u20135, 6\u20134."}
{"id": "3823415", "revid": "729019", "url": "https://it.wikipedia.org/wiki?curid=3823415", "title": "Assedio di Aquileia (238)", "text": "L'assedio di Aquileia del 238 costitu\u00ec la fase finale del regno di Massimino il Trace, il quale giunto in Italia con le armate pannoniche, fu qui fermato dalla popolazione locale, arroccata nella quarta citt\u00e0 imperiale per numero di abitanti, prima che giungesse a Roma. La fame a cui fu ridotta la sua armata, portarono ad una rivolta interna tra le sue truppe ed alla morte dell'Imperatore romano che, con la morte di Alessandro Severo, aveva posto fine alla dinastia dei Severi ed all'inizio del periodo dell'anarchia militare.\nContesto storico.\nMorti i due Gordiani, dopo il fallimento della rivolta in Africa contro il potere imperiale di Massimino il Trace, in odio al Senato di Roma, i senatori decisero di continuare la resistenza eleggendo co-imperatori ed \"Augusti\" due di loro, Pupieno (che era stato \"praefectus urbi\") e Balbino (tardo aprile, inizi di maggio 238). Tuttavia una fazione a Roma prefer\u00ec il nipote di Gordiano I, Gordiano III, tanto che ci furono duri combattimenti nelle strade di Roma: Balbino e Pupieno accettarono, allora, di proclamare il giovane Gordiano \"Cesare\".\nI tre avversari di Massimino potevano contare su milizie formate da coscritti e da gruppi di giovani, mentre l'imperatore aveva a propria disposizione un grande esercito che veniva da anni di guerre. Massimino, avendo ormai capito, che l'odio che il Senato di Roma aveva nei suoi confronti \u00ab\"non avrebbe avuto pi\u00f9 fine\"\u00bb, decise di marciare rapidamente su Roma per spazzare via i suoi oppositori. Non consider\u00f2, per\u00f2, le difficolt\u00e0 connesse con l'attraversamento delle Alpi alla fine dell'inverno e il suo esercito fu rallentato dalla guerriglia messa in atto dai difensori in Italia settentrionale.\nErodiano ci racconta dell'ordine di marcia dell'armata che attravers\u00f2 le Alpi e scese nella piana di Aquileia con un ordine di marcia a forma di grande rettangolo, al fine di occupare la maggior parte della pianura sottostante, ponendo il bagaglio pesante, gli approvvigionamenti ed i carri al centro della formazione, prendendo lui stesso il comando della retroguardia, al seguito del grosso della sua armata. Su ogni fianco marciavano gli squadroni di cavalleria, truppe di Mauri armati di giavellotto e gli arcieri orientali. L'imperatore condusse, inoltre, con s\u00e9 anche un consistente numero di ausiliari germani, i quali furono posti all'avanguardia, per sopportare gli assalti iniziali del nemico. Questi uomini estremamente selvaggi e audaci, risultavano molto abili nelle fasi iniziali della battaglia e, comunque, sacrificabili. Certamente meglio loro che le legioni.\nGiunto in prossimit\u00e0 di \"Emona\", pensava di trovarvi un esercito pronto a combatterlo, e invece, scopr\u00ec che tutti gli abitanti della regione si erano ritirati in citt\u00e0, portando via tutto ci\u00f2 che poteva fornire vettovagliamento per il nemico, in modo che Massimino ed il suo esercito si trovassero ridotti alla fame. Ci\u00f2 gener\u00f2 i primi malcontenti tra i suoi soldati, inizialmente contenuti in silenzio, poi sfociati in odio aperto verso il loro comandante. Molti affermano che Massimino trov\u00f2 invece Emona, vuota e priva di ogni genere alimentare, poich\u00e9 ogni cosa era stata distrutta preventivamente dagli abitanti, che poi avevano abbandonato la citt\u00e0. Stoltamente Massimino se ne rallegr\u00f2, credendo che l'intera popolazione fosse fuggita al suo arrivo. Dopo aver soggiornato una notte, si rimise in marcia e pass\u00f2 le Alpi, senza incontrare alcuna opposizione.\nAssedio.\nQuando l'esercito di Massimino giunse in vista di Aquileia, posta all'incrocio di importanti vie di comunicazione e deposito dei viveri e dell'equipaggiamento necessari ai soldati, la citt\u00e0 chiuse le porte all'imperatore, guidata da due senatori incaricati dal Senato, Rutilio Pudente Crispino e Tullio Menofilo, i quali disposero molti uomini armati lungo l'intero percorso delle mura, che nel frattempo erano state rinforzate e dotate di nuove torri. Erodiano racconta che il primo attacco alle mura della citt\u00e0 fu respinto:\nMassimino prese allora una decisione fatale: invece di scendere rapidamente sulla capitale con le sue armate, mise personalmente sotto assedio la citt\u00e0 di Aquileia, permettendo ai suoi avversari di organizzarsi: Pupieno, a cui era stata affidata la conduzione della guerra (mentre Balbino era preposto alla difesa di Roma), raggiunse infatti Ravenna, da cui diresse la difesa della citt\u00e0 assediata.\nSebbene il rapporto di forze fosse ancora a vantaggio di Massimino, l'assedio si protraeva ormai senza alcun risultato, poich\u00e9 gli abitanti di Aquileia avevano fatto abbondanti scorte di viveri prima che sopraggiungessero le armate imperiali (disponendo anche di numerosi pozzi d'acqua all'interno della citt\u00e0). Neppure un segnale di cedimento, poi rientrato, da parte della popolazione della citt\u00e0 ad arrendersi, aveva minato lo spirito di resistenza degli Aquileiensi, grazie soprattutto al senatore Crispino:\nQuando gli inviati fecero ritorno all'accampamento di Massimino senza successo, quest'ultimo, furibondo, si spinse con maggiore velocit\u00e0 verso la citt\u00e0. Ma quando arriv\u00f2 a un grande fiume, a sedici miglia da Aquileia, trov\u00f2 che era molto ampio e profondo (l'Isonzo). Erodiano aggiunge che gli Aquileiensi avevano distrutto tutti i ponti e che il caldo di quella primavera aveva sciolto i ghiacci delle vicine montagne, tanto che i fiumi erano in piena. Massimino, allora, prov\u00f2 a far guadare il fiume dai suoi ausiliari germani, ma molti di loro annegarono travolti dalla corrente delle rapide. Poi messo insieme un ponte servendosi delle botti per spedire il vino (utilizzate dagli abitanti della zona), attravers\u00f2 il fiume e cominci\u00f2 ad assediare Aquileia dalle immediate vicinanze, con ogni genere di macchine d'assedio. Gli Aquileiensi, da parte loro, si difendevano con ogni mezzo, grazie anche all'aiuto di donne, bambini e vecchi, che davano una mano per ci\u00f2 che potevano.\nNel pieno della battaglia Massimino, insieme al figlio Gaio Giulio Vero Massimo, a cui era stato conferito il titolo \"Cesare\", spronarono l'esercito all'attacco, cavalcando attorno alle mura e tenendosi a distanza di sicurezza dal tiro avversario, lanciando ora comandi ai suoi e ora inveendo contro la popolazione locale. Ma ci\u00f2 non port\u00f2 a nulla. Gli Aquileiensi, allora, cominciarono a scagliare sugli assedianti pietre incendiarie ricoperte di pece e olio d'oliva, versando sopra i loro aggressori un liquido bollente composto da bitume e zolfo, utilizzando una serie di lunghi manici. Questo liquido infuocato veniva portato in alto sulle mura, e poi riversato dall'alto sui soldati che assediavano la citt\u00e0, quasi fosse una pioggia di fuoco.\nMolti dei soldati di Massimino perirono, per le gravi ustioni, sfigurati dalle fiamme, spesso estratti a forza dalle loro corazze di metallo rovente. Gli Aquileiensi contemporaneamente scagliavano frecce incendiarie che si conficcavano nelle macchine d'assedio avversarie, ormai prossime alle mura della citt\u00e0, riuscendo a demolirne molte, consumate dalle fiamme.\nAlla fine, la penuria di viveri dell'armata romana, la continua esposizione ai fenomeni atmosferici (sole e pioggia), la rigida disciplina imposta dall'imperatore, i continui successi degli Aquileiensi (che potevano invece disporre di abbondanti riserve idriche e di cibo), la politica della \"terra bruciata\" adottata dal Senato di Roma tutt'attorno ad Aquileia (ponendo di fatto l'esercito assediante sotto assedio), oltre alla rabbia di Massimino, incapace di assaltare in modo risolutivo le mura della citt\u00e0, causarono l'ostilit\u00e0 delle truppe stesse verso l'imperatore, e la conseguente rivolta.\nE sempre il Senato aveva inviato, ex-pretori ed ex-questori, in tutte le citt\u00e0, per predisporre ovunque misure di sicurezza atte a difendere ogni cosa da possibili attacchi di Massimino, tanto che quest'ultimo si trov\u00f2 nella posizione critica di essere egli stesso assediato, con l'intero mondo romano ostile.\nI soldati della Legio II \"Parthica\" (solitamente di stanza nei castra Albana), presi dal timore, verso mezzogiorno, durante un momento di pausa del combattimento, strapparono le sue immagini dalle insegne militari, per segnalarne la deposizione, poi lo assassinarono nel suo accampamento, assieme al figlio Massimo, mentre i due erano coricati sotto la tenda (10 maggio 238). Insieme a loro anche i pi\u00f9 stretti collaboratori perirono. Poi infilate le loro teste in cima a delle picche, ne fecero mostra agli Aquileiensi, mentre i loro corpi furono esposti a cani e uccelli.\nSecondo invece la versione di Zosimo, una volta che Massimino si accorse di essere in grave pericolo per la sua vita:\nConseguenze.\nQuando i soldati seppero della morte di Massimino, alcuni di loro rimasero attoniti. Ecco come ci racconta Erodiano del dopo-morte dell'imperatore Massimino Trace:\nPoi, i soldati, dopo aver deposto le loro armi, si avvicinarono alle mura di Aquileia, questa volta in pace, aspettandosi che gli abitanti di Aquileia aprissero loro le porte e gli accogliessero in amicizia. I generali di Aquileia, tuttavia, preferirono mantenere le porte chiuse, mostrando loro le statue dei tre nuovi imperatori, Pupieno, Balbino e Gordiano III \"Cesare\", appladudendoli e chiedendo che gli ex-soldati di Massimino gridassero anch'essi la loro approvazione agli imperatori scelti dal Senato e dal popolo romano. Subito dopo disposero un mercato per i soldati, sotto le mura, e misero in vendita i beni di loro produzione, che comprendevano ampie disponibilit\u00e0 di cibo, bevande, abbigliamento e scarpe. Abitanti e soldati si riconciliarono, sebbene la situazione dei giorni successivi mostr\u00f2 un esercito ancora accampato attorno alle mura di Aquiliea, quasi fosse ancora in procinto di assediarla.\nA Roma, intanto, vennero subito abbattute le sue statue ed i suoi busti, mentre il suo prefetto del pretorio fu assassinato assieme ad altri suoi amici. Poi le teste dei due ex-sovrani, padre e figlio, furono inviate nell'Urbe, mentre i loro corpi furono mutilati e dati in pasto ai cani, una \"poena post mortem\". Il Senato elesse imperatore il tredicenne Gordiano III e ordin\u00f2 la \"damnatio memoriae\" per Massimino.\nI soldati romani, privi ora del loro comandante ed Imperatore, furono accolti in citt\u00e0 dagli Aquileiensi, prima di tutto a condizione che facessero atto di adorazione davanti alle immagini di Pupieno, Balbino e Gordiano III, mentre tutti proclamavano che i primi due Gordiani erano stati assunti tra gli \"dei\". Poi distribuirono ai soldati affamati ed assetati, una grande quantit\u00e0 di cibo e bevande, dopo averne ricevuto il giusto e dovuto pagamento; il giorno seguente fu convocata un'assemblea generale, dove tutti i soldati prestarono solenne giuramento di fedelt\u00e0 ai nuovi tre sovrani."}
{"id": "3823416", "revid": "767487", "url": "https://it.wikipedia.org/wiki?curid=3823416", "title": "Quarto protocollo", "text": "Quarto protocollo (\"The Fourth Protocol\") \u00e8 un film del 1987 diretto da John Mackenzie.\nIl soggetto \u00e8 tratto dall'omonimo romanzo di Frederick Forsyth.\nTrama.\nNel 1968, Stati Uniti, Gran Bretagna e Unione Sovietica firmano un trattato di non proliferazione nucleare, sottoscrivendone una parte segretissima, classificata come \"quarto protocollo\". Ma c'\u00e8 qualcuno che briga per violare appunto questa parte, in un'epoca in cui, malgrado ogni inverosimiglianza, l'assemblaggio dei vari elementi componenti di una bomba atomica di un kilotone \u00e8 operazione non difficile, destinata a far saltare in aria tutto ci\u00f2 che pu\u00f2 esservi su due chilometri quadrati di territorio. Quel qualcuno \u00e8 un generale, presidente del KGB, per il quale una esplosione in una base americana in terra britannica sarebbe l'incidente ideale a scatenare un'ondata di risentimento contro gli Stati Uniti.\nL'incarico di realizzare l'operazione materialmente spetter\u00e0 alla spia Valerij Petrovskij, che assume l'identit\u00e0 di James Edward Ross per poter circolare liberamente in Gran Bretagna; per ordine diretto, Ross/Petrovskij deve anche eliminare tutti coloro che sanno anche solo una minuscola frazione del piano, si tratti dei corrieri che portano i pezzi della bomba o dell'autista che lo accompagna alla partenza.\nIn Inghilterra, Ross sar\u00e0 contrastato da John Preston, agente dell'MI5 (la sezione dell'intelligence britannica responsabile della sicurezza interna); questi \u00e8 per\u00f2 ostacolato da Brian Harcourt-Smith, vicedirettore dell'agenzia che lo avversa; cos\u00ec il direttore Sir Bernard Hemmings, malato terminale e costretto a delegare la gestione quotidiana dell'agenzia al suo vice, lo fa aiutare dal collega Sir Nigel Irvine, direttore dell'MI6 (la sezione che si occupa delle operazioni all'estero); tra agenti doppiogiochisti inconsapevoli, giochi politici e talpe, Preston riuscir\u00e0 a fermare Ross, ma non a prenderlo vivo; il russo viene ucciso per un tacito accordo tra il direttore Irvine e il generale Karpov, membro del KGB che ha intuito l'operazione clandestina (non autorizzata ufficialmente dai vertici dell'agenzia, poich\u00e9 il direttore ha nemici nel Politburo e nella sua stessa agenzia, tra cui lo stesso Karpov); Karpov ha sabotato indirettamente il piano facendo scoprire Petrovskij, in cambio della sua morte; cos\u00ec pu\u00f2 accusare i responsabili e candidarsi alla poltrona di direttore del KGB."}
{"id": "3823418", "revid": "1442080", "url": "https://it.wikipedia.org/wiki?curid=3823418", "title": "Open di Zurigo 1987 - Singolare", "text": "Il singolare del torneo di tennis Open di Zurigo 1987, facente parte del Virginia Slims World Championship Series 1987, ha avuto come vincitrice Steffi Graf che ha battuto in finale Hana Mandl\u00edkov\u00e1 6-2, 6-2."}
{"id": "3823420", "revid": "1086846", "url": "https://it.wikipedia.org/wiki?curid=3823420", "title": "Prima Divisione 2011-2012 (Yemen)", "text": "La Prima Divisione yemenita 2011-2012 \u00e8 stata la 19\u00aa edizione della massima competizione nazionale di calcio per club dello Yemen. La squadra campione in carica era l'Al-Oruba. \nVi hanno partecipato 14 squadre, che si sono incontrate in gare di andata e ritorno, per un totale di 26 giornate. Al termine del campionato, le ultime quattro in classifica sono retrocesse nella Seconda Divisione yemenita. La prima e la seconda classificata si sono qualificate all'edizione 2012-2013 dell'AFC Cup."}
{"id": "3823421", "revid": "112841853", "url": "https://it.wikipedia.org/wiki?curid=3823421", "title": "Colombo (brigantino)", "text": "Il Colombo \u00e8 stato un brigantino della Regia Marina, gi\u00e0 della Marina del Regno di Sardegna.\nCaratteristiche.\nCostruito sugli stessi progetti del quasi gemello \"Eridano\", il \"Colombo\" era un brigantino di tipo classico, di dimensioni medie, e mise in evidenza (cos\u00ec come il suo predecessore) eccellenti qualit\u00e0 nautiche: si rivel\u00f2 un'unit\u00e0 robusta, marina e buona veliera.\nScafo in legno con carena rivestita in rame, il \"Colombo\" aveva due alberi armati a brigantino (trinchetto e maestra, a vele quadre) e dislocava 480 tonnellate, trenta in pi\u00f9 rispetto al suo predecessore \"Eridano\".\nUn'altra leggera differenza consisteva nell'armamento: il \"Colombo\" disponeva infatti di 14 cannoni in ferro a canna liscia da 24 libbre e di due cannoni-obici, anch'essi in ferro ed a canna liscia, dello stesso calibro, mentre questi ultimi sull'\"Eridano\" erano di calibro inferiore (16 libbre). Nonostante la somiglianza, che porta alcune fonti a trattarli come un'unica classe, i due brigantini non costituirono mai, almeno sul piano formale, una classe.\nStoria.\nVarata nei cantieri genovesi della Foce il 6 marzo 1843, la nave entr\u00f2 in servizio nella Marina del Regno di Sardegna nel corso dello stesso anno.\nVerso le tre del pomeriggio del 26 dicembre 1843 il \"Colombo\", trovandosi a Palermo (dov'era giunto tre giorni prima da Cagliari \u2013 da dov'era partito il 18 dicembre \u2013 e da dove sarebbe ripartito il 31 dicembre) al comando del capitano di fregata Edoardo Tholosano di Valgrisenche, ebbe modo di soccorrere la nave statunitense \"Margaret Hugg\", che, carica di zolfo, si era incendiata: quattro imbarcazioni del \"Colombo\", con un'ottantina di uomini a bordo, guidati dal comandante in seconda Ricci e dal sottotenente di vascello Ribotti, raggiunsero la nave in fiamme, separarono il carico che aveva gi\u00e0 preso fuoco da quello ancora intatto ed estinsero le fiamme allagando le stive.\nSul finire del 1845 il \"Colombo\", ancora agli ordini del capitano di fregata Edoardo Tholosano di Valgrisanche, venne inviato sul Rio della Plata quale stazionario, permanendovi sino al gennaio 1848.\nDopo il rientro in Italia il brigantino venne sottoposto a lavori di manutenzione e quindi, scoppiata la prima guerra d\u2019indipendenza, fu mandato in Mare Adriatico, aggregandosi alla squadra sarda del contrammiraglio Giuseppe Albini, l\u00e0 mandata a supporto di Venezia insorta. Tale formazione, insieme ad unit\u00e0 venete, prese parte alle operazioni di blocco al porto di Trieste, a favore di Venezia. Dal 7 giugno al 14 agosto le navi sardo-piemontesi e ad alcune unit\u00e0 venete, stazionarono al largo di Trieste nell'ambito del blocco navale imposto alla citt\u00e0, importante porto civile e militare austro-ungarico. Tale blocco rimase per\u00f2 sulla carta, dato che la squadra sardo-veneta, giunta davanti a Trieste gi\u00e0 il 23 maggio, aveva ricevuto diversi consoli delle nazioni della Confederazione tedesca, i quali affermarono che qualunque atto di guerra contro Trieste sarebbe stato considerato anche contro i loro stati. La squadra italiana rimase pertanto inattiva, e non reag\u00ec nemmeno quando, il 6 giugno, la nave ammiraglia \"San Michele\" venne colpita di rimbalzo da una palla sparata per provocazione da una fregata austroungarica. Nonostante la formale proclamazione del blocco, avvenuta l'11 giugno, diverse navi nemiche con carichi militari riuscirono ad entrare ed uscire da Trieste senza incontrare ostacoli. Le navi sarde rientrarono a Venezia in agosto e ricevettero l'ordine di ritrasportare in Piemonte via mare il corpo di spedizione sardo-piemontese del generale La Marmora, costituito da circa 2.000 uomini. Tornate ad Ancona il 9 settembre, negli ultimi giorni di ottobre le navi effettuarono una breve puntata su Venezia, per poi tornare rapidamente nel porto marchigiano. La Squadra sarda fu poi fatta rientrare in patria in seguito alla definitiva sconfitta di Novara. Durante le operazioni in Adriatico il \"Colombo\" fu a Venezia e successivamente ad Ancona, stazionando inattivo nel porto dorico sino all'aprile 1849, quando rientr\u00f2 in patria insieme al brigantino \"Daino\" ed alla corvetta \"Aquila\", dopo aver preso a bordo truppe dell'Esercito sardo-piemontese in ritirata da Venezia dopo la sconfitta.\nIl 24 ottobre 1849 la nave part\u00ec per Tangeri, ove trasport\u00f2 Giuseppe Garibaldi. Nel settembre 1852 il brigantino, assegnato alla Squadra di Evoluzione del contrammiraglio Carlo Pellion di Persano, venne inviato nelle acque della Grecia.\nNel 1855-1856, durante la guerra di Crimea, il \"Colombo\" fece parte della Divisione Navale sarda inviata in Crimea (forte complessivamente di 23 navi di vario tipo, 126 pezzi d\u2019artiglieria e 2574 uomini) e prese parte alle operazioni di tale conflitto.\nNel maggio 1858 il \"Colombo\", agli ordini del capitano di fregata Baldassarre Galli della Mantica, salp\u00f2 da Genova e raggiunse l'Africa occidentale, navigando per quattro mesi nel Golfo di Guinea e toccando vari porti di Sierra Leone, Costa d'Oro, Dahomey (parte dell'odierno Benin) e Nigeria, avendo cos\u00ec modo di \u00abmostrare la bandiera\u00bb in quelle terre africane. Ripartita dall'Africa nel novembre 1858, la nave si port\u00f2 in Sud America, fece scalo a Pernambuco, Bahia e Rio de Janeiro e giunse quindi Montevideo ad inizio aprile 1859. Il brigantino avrebbe dovuto quindi restare stazionario a Montevideo, ma, essendo prossimo lo scoppio della seconda guerra d\u2019indipendenza, ne venne deciso il rientro in patria, ove arriv\u00f2 dopo una traversata durata 87 giorni (a conflitto gi\u00e0 in corso), senza fare tappa in nessun porto.\nDopo i necessari lavori di manutenzione e riattamento, il \"Colombo\" venne assegnato alla divisione del capitano di vascello Edoardo Tholosano di Valgrisanche, con la quale oper\u00f2 in Adriatico durante la guerra. Tornato a Genova il 30 luglio 1859, il brigantino fu sottoposto a nuovi lavori in arsenale dal novembre al dicembre dello stesso anno.\nIl 15 marzo 1860 assunse il comando della nave il capitano di corvetta Emilio Fa\u00e0 di Bruno, che lasci\u00f2 il comando dell'unit\u00e0 il 5 maggio dello stesso anno.\nIl 17 marzo 1861 il \"Colombo\", classificato brigantino, venne iscritto nel Quadro del Naviglio della neocostituita Regia Marina. Nel corso del 1861 la nave \u2013 nuovamente comandata per un breve periodo dal capitano di corvetta Fa\u00e0 di Bruno \u2013 venne utilizzata in Mar Tirreno come nave scuola, partecipando a varie manovre e svolgendo attivit\u00e0 addestrativa nell'arcipelago toscano, insieme alla vecchia fregata a vela \"San Michele\", all\u2019\"Eridano\" ed alla corvetta \"Valoroso\", per poi essere disarmata a La Spezia.\nRimessa in armamento nell'aprile 1862, l'unit\u00e0 partecip\u00f2 ad esercitazioni e manovre sino a giugno. Destinato alla flottiglia d'istruzione della Scuola Novizi e Mozzi (\u00ab\"Flottiglia de' Novizi e Mozzi\"\u00bb), il \"Colombo\" venne nuovamente messo in disarmo a Genova nel gennaio 1863.\nTrainato a La Spezia dalla pirofregata \"Maria Adelaide\", il brigantino vi rest\u00f2 disarmato sino alla radiazione, decretata dal Regio Decreto n. 3985 del 10 ottobre 1867, venendo quindi demolito.\nLa polena del \"Colombo\", una statua raffigurante il busto del navigatore eponimo con la Terra, sferica, nella mano sinistra, \u00e8 conservata presso il Museo Tecnico Navale della Spezia."}
{"id": "3823424", "revid": "1566286", "url": "https://it.wikipedia.org/wiki?curid=3823424", "title": "Laura Magni", "text": "Inizia la sua carriera nel 1991, quando partecipa al cabaret \"Festival degli sconosciuti\". Nel 2001 inizia a frequentare i laboratori dello Zelig, invece nel 2003 e 2005 ha fatto parte del laboratorio Zelig Cabaret. Nel 2004 e 2005 ha lavorato per MTV nel programma MTV Comedy Lab, oltre ad essere curatrice e autrice di programmi di intrattenimento. Dal 2008 al 2011 \u00e8 nel cast di Colorado. Ha lavorato anche su Telenova, nel programma \"Lista d'attesa\", inoltre per canali televisivi come Match Music e Bonsai TV."}
{"id": "3823427", "revid": "1442080", "url": "https://it.wikipedia.org/wiki?curid=3823427", "title": "Virginia Slims of Arkansas 1987 - Singolare", "text": "Il singolare del torneo di tennis Virginia Slims of Arkansas 1987, facente parte del Virginia Slims World Championship Series 1987, ha avuto come vincitrice Sandra Cecchini che ha battuto in finale Nata\u0161a Zvereva 0-6, 6-1, 6-3."}
{"id": "3823434", "revid": "594360", "url": "https://it.wikipedia.org/wiki?curid=3823434", "title": "Cassie Blake", "text": ""}
{"id": "3823436", "revid": "125729811", "url": "https://it.wikipedia.org/wiki?curid=3823436", "title": "Laura del Sol", "text": "Biografia.\nNata a Barcellona, ha studiato flamenco a Bilbao per poi trasferirsi a Madrid. Laura Del Sol \u00e8 ricordata in Italia per aver interpretato (doppiata da Lina Polito) il ruolo di Rosaria, sorella del boss camorrista nel film \"Il camorrista\" (ispirata a sua volta, alla figura di Rosetta Cutolo, sorella del boss Raffaele).\nVita privata.\n\u00c8 sposata con Antoine Perset, con il quale vive a Parigi: i due sono i genitori dell'attore francese Ymanol Perset."}
{"id": "3823438", "revid": "110157", "url": "https://it.wikipedia.org/wiki?curid=3823438", "title": "Kverkfj\u00f6ll", "text": "La catena montuosa del Kverkfj\u00f6ll (1764\u00a0m) si trova sul confine nord-orientale del ghiacciaio Vatnaj\u00f6kull in Islanda.\nDescrizione.\nLa montagna \u00e8 coperta dal ghiacciaio Kverkj\u00f6kull e si trova tra il Vatnaj\u00f6kull e l'Askja. Tra queste montagne si trovano ancora vulcani attivi, che con le loro eruzioni causano inondazioni, come avvenuto nel 1720.\nLa presenza di camere di magma al di sotto di queste montagne porta alla formazione di caverne glaciali, attrazione turistica importante dell'area, ma che non possono essere visitate se non dall'esterno a causa del rischio di crollo.\nNei pressi del Kverkj\u00f6ll si trova il rifugio di Sigur\u00f0arsk\u00e1li, sede dei ranger dell'altopiano e dotata di un ostello ed un'area campeggio per ospitare turisti. Il rifugio \u00e8 raggiungibile tramite la Kverkfjallalei\u00f0 che si collega all'Austurlei\u00f0 per raggiungere o l'Askja, o la Hringvegur.\nUn posto da non perdere"}
{"id": "3823448", "revid": "38275", "url": "https://it.wikipedia.org/wiki?curid=3823448", "title": "Refrigerante", "text": ""}
{"id": "3823449", "revid": "119667872", "url": "https://it.wikipedia.org/wiki?curid=3823449", "title": "Facciamo un affare", "text": "Facciamo un affare \u00e8 stato un programma televisivo italiano di genere game show, in onda nel 1985 e 1986, in mattinata, su Canale 5. Il programma, condotto da Iva Zanicchi, ha segnato il debutto dell'\"Aquila di Ligonchio\" come conduttrice.\nIl gioco a quiz, tratto dal format statunitense \"Let's Make a Deal\" condotto da Monty Hall in onda a pi\u00f9 riprese su vari network, pu\u00f2 essere considerato un derivato del ben pi\u00f9 noto \"Ok, il prezzo \u00e8 giusto!\" (in effetti, era registrato nello stesso studio di quest'ultimo). La meccanica del gioco era semplice: a concorrenti scelti casualmente tra il pubblico in sala erano proposti degli \"affari\", ovverosia, erano offerti loro dei premi di medio valore. Spettava, poi, al concorrente decidere se scambiarli con un premio misterioso celato dietro una delle tre \"vetrine\" che poteva essere notevolmente pi\u00f9 ricco (come, ad esempio, un'automobile) o di scarso, o nullo, valore e comunque tendenzialmente ridicolo (per esempio, un'automobile vecchia privata di ruote, sportelli e parabrezza). Questa tipologia di affari poteva essere sostituita anche da minigiochi (come scegliere in quale busta fra tre era celato un assegno da parecchi milioni di lire o stimare entro un certo range il prezzo del premio offerto). Al termine del programma era, infine, proposto a un fortunato concorrente un \"Super Affare\" del valore di parecchie decine di milioni di lire. Il tutto consisteva nello scegliere la vetrina giusta, evitando il premio di medio valore e, chiaramente, quella vuota.\nLa sigla era la canzone \"Da domani senza te\" incisa da Iva Zanicchi e pubblicata su 45 giri."}
{"id": "3823453", "revid": "100460841", "url": "https://it.wikipedia.org/wiki?curid=3823453", "title": "La settimana di Montanelli", "text": "La settimana di Montanelli,\" fino al 1997 La domenica di Montanelli\", \u00e8 stato un programma televisivo italiano di commento giornalistico in onda dall'8 ottobre 1995 al 23 giugno 2001 su TMC, condotto da Alain Elkann e Indro Montanelli. Nel colloquio registrato, che avvenne quasi sempre nello studio della casa di Montanelli a Milano o a Roma, Elkann poneva all'anziano giornalista quesiti sui principali fatti di attualit\u00e0 della settimana, approfondendo tematiche politiche e di cronaca, italiane e straniere. \nLa trasmissione.\nLa prima puntata and\u00f2 in onda l'8 ottobre 1995 in seconda serata: nelle prime due stagioni la trasmissione s'intitol\u00f2 La domenica di Montanelli e and\u00f2 in onda ogni domenica (inizialmente in seconda serata, poi anticipato in prima serata). A partire dal 1997 il programma fu anticipato al sabato.\nDurante la puntata del 17 marzo 2001 Montanelli critic\u00f2 pesantemente l'atteggiamento di Silvio Berlusconi e Gianfranco Fini riguardo al rapporto tra satira e politica ed anche riguardo ad alcune epurazioni in Rai in caso di vittoria alle elezioni:\nL'ultima puntata and\u00f2 in onda il 23 giugno 2001 e il giorno dopo l'emittente monegasca cambi\u00f2 nome, diventando LA7."}
{"id": "3823464", "revid": "45986865", "url": "https://it.wikipedia.org/wiki?curid=3823464", "title": "Mogadorian", "text": ""}
{"id": "3823465", "revid": "177966", "url": "https://it.wikipedia.org/wiki?curid=3823465", "title": "Corsetto Sant'Agata", "text": "Corsetto Sant'Agata \u00e8 una via di Brescia che collega, in direzione nord-sud, l'estremit\u00e0 di via Dante Alighieri, all'imbocco su piazza della Vittoria, e piazza Rovetta, lambendo il palazzo della Loggia ai piedi del fronte posteriore.\nStoria.\nLa strada ha tracciato antichissimo, sorto parallelamente seguendo la sponda destra del torrente Garza. Originariamente, la via si congiungeva a nord con corso Goffredo Mameli, mentre a sud si aveva un incrocio netto con via Dante Alighieri. Nella prima met\u00e0 del Novecento i due imbocchi sono stati snaturati, a sud con la realizzazione di piazza della Vittoria tra il 1927 e il 1932, e a nord con l'apertura di piazza Rovetta, slargo nato per erigervi i nuovi uffici comunali, mai ultimati. Corsetto Sant'Agata, pertanto, oggi congiunge piazza Rovetta con via Dante.\nLa via, dal percorso breve e lineare, leggermente in pendenza, ha mantenuto l'antica vocazione commerciale. In et\u00e0 medievale si snodava fra botteghe artigiane e alimentari di macellai, pollivendoli, salumieri e formaggiai, nate soprattutto grazie alla presenza del torrente Garza\ne di altri canali che permettevano un rapido scarico dei rifiuti che venivano prodotti. A nord della via si teneva invece un mercato con bancarelle detto \"mercato dell'Arco\", dove si vendevano animali, legname e vino.\nIl cuore religioso della via, che ne conferisce anche il nome, era ed \u00e8 ancora la chiesa di Sant'Agata, posta all'imbocco sud. Altra chiesa affacciata sul corsetto era la chiesa di San Zenone all'Arco, sconsacrata per\u00f2 all'inizio del Novecento e oggi adibita a galleria d'arte.\nToponimo.\nIl vezzoso appellativo \"corsetto\", che ha sempre caratterizzato la via, \u00e8 insolito e curioso, poich\u00e9 il termine \"corso\" era utilizzato solo per ben precise strade, cio\u00e8 quelle dove si svolgevano regolarmente gare di corsa. In questa via, per\u00f2, non si hanno notizie di eventi simili accaduti in passato."}
{"id": "3823466", "revid": "287204", "url": "https://it.wikipedia.org/wiki?curid=3823466", "title": "Campionati europei di canoa/kayak sprint 2008", "text": "I Campionati europei di canoa/kayak sprint 2008 si sono svolti dal 15 al 18 maggio presso l'Idroscalo di Milano, in Italia."}
{"id": "3823468", "revid": "287204", "url": "https://it.wikipedia.org/wiki?curid=3823468", "title": "Virginia Slims of New England 1987 - Singolare", "text": "Il singolare del torneo di tennis Virginia Slims of New England 1987, facente parte del Virginia Slims World Championship Series 1987, ha avuto come vincitrice Pam Shriver che ha battuto in finale Chris Evert 6\u20134, 4\u20136, 6\u20130."}
{"id": "3823471", "revid": "287204", "url": "https://it.wikipedia.org/wiki?curid=3823471", "title": "Ameritech Cup 1987 - Singolare", "text": "Il singolare del torneo di tennis Ameritech Cup 1987, facente parte del Virginia Slims World Championship Series 1987, ha avuto come vincitrice Martina Navr\u00e1tilov\u00e1 che ha battuto in finale Nata\u0161a Zvereva 6\u20131, 6\u20132."}
{"id": "3823472", "revid": "715388", "url": "https://it.wikipedia.org/wiki?curid=3823472", "title": "Brasil Open 1987 - Singolare", "text": "Il singolare del torneo di tennis Brasil Open 1987, facente parte del WTA Tour 1988, ha avuto come vincitrice Neige Dias che ha battuto in finale Patr\u00edcia Medrado 6-0, 6-7, 6-4."}
{"id": "3823474", "revid": "838137", "url": "https://it.wikipedia.org/wiki?curid=3823474", "title": "Pietro Luigi Speranza", "text": "Biografia.\nNato nel 1801 nella contrada Candrietti del comune di Piario (BG), era il sesto figlio di Francesco e da Maria Anna Fornoni. Nel 1818 entr\u00f2 nel seminario di Bergamo. Fu allievo di Marco Celio Passi, Giuseppe Benaglio e Giovanni Brignoli, formandosi sotto l'egida del vescovo Pietro Mola. Divenne dapprima suddiacono e poi diacono il 12 giugno 1824, e ricevette l'ordinazione sacerdotale il 18 settembre. Nel 1830 fu nominato professore di teologia morale nel seminario del Collegio apostolico in cui egli stesso studi\u00f2, sulle basi teoriche ispirate a Sant'Ambrogio e San Carlo. Nel 1842 fu promosso a canonico penitenziere dal vescovo Carlo Gritti Morlacchi.\nFu nominato vescovo di Bergamo da papa Pio IX il 19 dicembre 1853.\nNel 1868 emise il decreto che riconosceva la Congregazione della Sacra Famiglia di Bergamo.\nUomo forte e severo, fu figura centrale del Risorgimento lombardo negli anni dell'Unit\u00e0 di Italia. Partecip\u00f2 al Concilio Vaticano I. Il suo cenotafio, opera marmorea di Luigi Pagani, \u00e8 custodito nel cimitero di Piario.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3823477", "revid": "1442080", "url": "https://it.wikipedia.org/wiki?curid=3823477", "title": "Virginia Slims of New England gennaio 1986 - Singolare", "text": "Il singolare del torneo di tennis Virginia Slims of New England gennaio 1986, facente parte del Virginia Slims World Championship Series 1986, ha avuto come vincitrice Martina Navr\u00e1tilov\u00e1 che ha battuto in finale Pam Shriver 6\u20131, 6\u20134."}
{"id": "3823481", "revid": "56620", "url": "https://it.wikipedia.org/wiki?curid=3823481", "title": "Camera dei deputati d'Austria (Impero austro-ungarico)", "text": ""}
{"id": "3823484", "revid": "1442080", "url": "https://it.wikipedia.org/wiki?curid=3823484", "title": "Virginia Slims of Kansas 1986 - Singolare", "text": "Il singolare del torneo di tennis Virginia Slims of Kansas 1986, facente parte del Virginia Slims World Championship Series 1986, ha avuto come vincitrice Wendy White che ha battuto in finale Betsy Nagelsen 6\u20131, 6\u20137, 6\u20132."}
{"id": "3823485", "revid": "1305772", "url": "https://it.wikipedia.org/wiki?curid=3823485", "title": "Al Iraqia", "text": "Al Iraqia \u00e8 un'emittente televisiva satellitare e terrestre pubblica trasmessa in Iraq, istituita dopo la caduta di Saddam Hussein come presidente del Paese. La sua copertura raggiunge circa l'85% della popolazione irachena.\nNel 2010, il giornalista Riyad Assaray, che lavorava per questo canale, \u00e8 stato ucciso mentre si stava recando sul luogo di lavoro."}
{"id": "3823486", "revid": "216537", "url": "https://it.wikipedia.org/wiki?curid=3823486", "title": "Stobart Ford", "text": ""}
{"id": "3823487", "revid": "729019", "url": "https://it.wikipedia.org/wiki?curid=3823487", "title": "Adlertag", "text": "L'Adlertag (tradotto dal tedesco in \"Giorno dell'Aquila\"; in inglese: \"Eagle Day\") fu il primo giorno dell'\"Unternehmen Adlerangriff\" (\"Operazione Attacco dell'Aquila\"), nome in codice dato dall'Aviazione tedesca all'operazione militare il cui scopo era distruggere la controparte britannica.\nLa distruzione della Royal Air Force da parte della Luftwaffe era necessaria affinch\u00e9 le unit\u00e0 navali tedesche potessero attraversare il Canale della Manica senza opposizione aerea e affinch\u00e9 la Home Fleet, che avrebbe potuto opporsi all'invasione dal mare fosse priva di protezione dal cielo. Adolf Hitler ordin\u00f2 quindi al Comandante in Capo della Luftwaffe, il Reichsmarschall Hermann G\u00f6ring, e all'Oberkommando der Luftwaffe di preparare l'operazione.\nL'obiettivo principale era la distruzione del Fighter Command per cui, per tutto luglio e i primi di agosto, i tedeschi fecero i preparativi. La data dell'assalto fu posticipata diverse volte per il brutto tempo e infine fu decisa per il 13 agosto 1940.\nAntefatti.\nVisione strategica.\nCon l'Europa occidentale occupata, il Comando della Luftwaffe e della Wehrmacht spostarono la loro attenzione sul Regno Unito, all'epoca l'ultimo nemico rimasto. I tentativi di negoziato avanzati da Adolf Hitler furono per\u00f2 rigettati dal governo di Winston Churchill e ci\u00f2 convinse Hitler della necessit\u00e0 di ordinare alla Luftwaffe e alla Kriegsmarine di preparare un assalto anfibio della Gran Bretagna, noto con il nome di Operazione Leone marino. Per prima cosa, la Luftwaffe avrebbe dovuto eliminare la potenza aerea nemica, dopodich\u00e9 la Kriegsmarine avrebbe dovuto fare tutto il necessario per prepararsi a trasportare le unit\u00e0 di terra attraverso il Canale della Manica. Tuttavia, G\u00f6ring e Hitler auspicavano che una volta resa impotente la RAF i britannici si arrendessero, rendendo cos\u00ec non pi\u00f9 necessaria l'invasione. Se ci\u00f2 non fosse accaduto, la Luftwaffe avrebbe allora supportato l'esercito e impedito alla Royal Navy di interdire il traffico tedesco in mare.\nPrime battaglie.\nLe perdite durante la campagna primaverile avevano indebolito la Luftwaffe gi\u00e0 prima della battaglia d'Inghilterra obbligando i tedeschi ad attendere fino al ristabilimento di un livello accettabile dell'organico prima di iniziare l'assalto principale contro la RAF. La prima fase dell'offensiva aerea tedesca cominci\u00f2 sopra il Canale della Manica, tra il 10 luglio e l'8 agosto 1940. Gli attacchi contro i convogli non ebbero per\u00f2 molto successo e l'impatto sul Fighter Command fu minimo. Gli inglesi persero, tra morti e dispersi, 74 piloti da caccia mentre altri 48 rimasero feriti nel solo mese di luglio; nonostante le perdite, la forza del Fighter Command crebbe fino a raggiungere, il 3 agosto, i velivoli, avendo per\u00f2 a disposizione solo 124 piloti.\nNella seconda fase dell'attacco, convogli, aeroporti lungo la costa, radar e stazioni ferroviarie a sud di Londra furono attaccate tra l'8 e il 18 agosto. La Luftwaffe stava gradualmente aumentando la frequenza degli attacchi. I bombardieri tedeschi eseguivano inoltre raid colpendo anche zone pi\u00f9 a nord di Liverpool durante le ore notturne. Il primo grande attacco contro i campi di aviazione della RAF avvenne il 12 agosto. Le basi di Hawkinge, Lympne, Manston e le stazioni radar a Pevensey, Rye e Dover furono distrutte. Anche il porto di Portsmouth fu colpito. L'esito complessivo del raid fu incerto. La stazione radar a Ventnor fu gravemente danneggiata ma, come avvenne per altri obiettivi, non fu distrutta. Tutte le infrastrutture non andate distrutte erano di nuovo in funzione la mattina seguente.\nI tedeschi non avevano raggiunto un grado di successo paragonabile al loro sforzo. In ogni caso, credendo di aver colpito considerevolmente il Fighter Command, prepararono il loro assalto finale alla RAF per il giorno successivo. Al 12 agosto, la forza aerea germanica aveva raggiunto un livello accettabile per questo tipo di operazione. Dopo aver preparato tutte le unit\u00e0 disponibili in organico, la Luftwaffe diede il via ad \"Adlertag\"; presero cos\u00ec parte all'attacco il 71% dei bombardieri, l'85% dei Bf 109 e l'83% dei Bf 110 disponibili.\nPreparazione.\nL'intelligence della Luftwaffe.\nGli errori dell'intelligence tedesca furono una delle maggiori componenti che portarono al fallimento di \"Adlertag\". La decodifica del codice tedesco Enigma, dovuta alla carenza di disciplina nelle comunicazioni della Luftwaffe, permisero ai britannici di accedere facilmente al traffico delle comunicazioni tedesche, ottenendo cos\u00ec un'accurata immagine del dispiegamento delle forze aeree in Francia e nel resto dell'Europa Occidentale.\nJoseph Schmid, l'ufficiale a capo dell'intelligence della Luftwaffe, riteneva che il numero di aeroporti britannici operativi nel sud del Regno Unito fosse molto limitato; stim\u00f2 che gli inglesi potessero produrre solo 180-330 aerei da caccia al mese (il numero reale era 496) e ritenne quindi che la RAF non avrebbe potuto sostenere una lunga battaglia di logoramento. Schmid asser\u00ec inoltre che il comando nemico era rigido ed inflessibile a tutti i livelli, cosa che avrebbe impedito ai caccia di decollare in tempo per opporsi ai tedeschi. Nella lista delle omissioni, Schmid manc\u00f2 di menzionare le operazioni di manutenzione della RAF, la quale era in grado di riparare i propri velivoli in tempi molto brevi.\nLa mancanza di sufficienti attacchi sulle postazioni radar, concesse ai britannici la libert\u00e0 di usare uno strumento fondamentale per dispiegare le forze della RAF dove necessario e nei momenti opportuni. Un altro ripetuto errore dei tedeschi fu l'erronea identificazione delle basi del Fighter Command: tra esse furono infatti inclusi campi d'aviazione che erano invece parte del Coastal Command o del Bomber Command.\nI seguenti obiettivi furono scelti per l'attacco del 13 agosto 1940:\nI sistema difensivo della Royal Air Force.\nLa chiave della difesa britannica era il complesso sistema di sorveglianza, comando e controllo della battaglia, il \"Sistema Dowding\", ideato dal generale sir Hugh Dowding, il Comandante in Capo del Fighter Command, modernizzando un sistema creato nel 1917 dal generale Edward Ashmore. Il nocciolo del sistema di Dowding fu l'uso del nuovo strumento chiamato Radio Direction Finding (RDF, o Radar come lo chiamavano gli statunitensi); esso, in aggiunta alle informazioni ricevute dal Royal Observer Corps (ROC; piccoli gruppi di soldati in osservazione lungo la costa), fu cruciale per rendere efficienti le azioni di intercettamento dei velivoli nemici. Per motivi di sicurezza, alla tecnologia del radar ci si riferiva con la sola sigla RDF, per celarne il funzionamento in caso fosse stata scoperta dai tedeschi.\nIl sistema Dowding prevedeva che la prima notifica di un imminente raid aereo giungesse da una stazione del Radio Direction Finding, lungo la costa. Nella maggior parte dei casi, il radar era in grado di identificare i velivoli della Luftwaffe gi\u00e0 quando esse si organizzavano in formazione sopra la Francia o il Belgio. Una volta giunti sulle coste inglesi, venivano individuati dagli osservatori a terra che ne trasmettevano la posizione esatta. Le informazioni dell'RDF e degli Observer Corps venivano inviate nella sala di controllo principale al Quartier Generale del Fighter Command, a Bentley Priory. L\u00ec, venivano valutate per determinare se i velivoli fossero \"amici\" o nemici; se ostili, l'informazione veniva quindi inviata nella sala di comando delle operazioni, situata in un bunker sotterraneo.\nNella sala di comando le informazioni riguardanti ogni raid veniva gestito dalle donne del Women's Auxiliary Air Force (WAAF) che ricevevano le trasmissioni via telefono. Contatori colorati, rappresentanti ogni formazione, erano posizionati su un grande tavolo, su cui era disegnata una mappa della Gran Bretagna in una griglia di riferimento. Quando la posizione delle formazioni venivano aggiornate, il contatore veniva spostato nella nuova posizione. L'efficienza del sistema permetteva di vedere quasi in tempo reale posizione, altitudine e direzione della formazione nemica, dando il tempo di identificare il possibile bersaglio e decidere rapidamente quali contromisure prendere.\nBattaglia.\nRaid del KG 2.\nLa mattina del 13 agosto, il tempo non era sereno cos\u00ec G\u00f6ring ordin\u00f2 che il raid fosse rinviato. Tuttavia, i Dornier Do 17 del KG 2 non furono informati e decollarono alle ore 04:50 diretti verso i loro obiettivi. I bombardieri si incontrarono con la loro scorta appartenente allo ZG 26 sopra la Manica. Lo ZG 26 ricevette l'ordine di rinvio, tranne i gruppi II. e III., appartenenti anch'essi al KG 2, che quindi presero parte alla missione. L'unit\u00e0 si mise in formazione alle 05:10, guidata dallo tenente colonnello Johannes Fink. Alcuni piloti della scorta, al comando dell'sottotenente Joachim Huth, tentarono di avvertire i Dornier del rinvio con performance acrobatiche, non essendo in grado di contattare i bombardieri via radio. Fink tuttavia li ignor\u00f2 e continu\u00f2 per la sua strada, diretto verso il suo obiettivo, il campo d'aviazione a Eastchurch sull'Isola di Sheppey, nel Kent. Albert Kesselring aveva esplicitamente dato ordine che i bombardieri abbandonassero la missione nel caso in cui la loro scorta non si fosse presentata; tuttavia Fink non volle essere accusato di aver fallito e prosegu\u00ec lo stesso. Il viaggio di ritorno del KG 2 avrebbe sorvolato il territorio di competenza del Gruppo RAF N.\u00ba 11 e, senza la scorta dei Bf 109, i bombardieri avevano poche possibilit\u00e0 di ritornare alla base. A causa delle nuvole basse, la sorveglianza britannica lungo la costa giudic\u00f2 male la direzione dei bombardieri e neppure il radar riusc\u00ec a tracciarla correttamente, cosicch\u00e9 nella fase iniziale i caccia inglesi ebbero un ritardo nell'intercettamento.\nI primi avvistamenti radar giunsero tra le 05:30 e le 05:40, quando due formazioni di circa 30 aerei venne localizzata presso Amiens. Per trenta minuti sorvolarono la Manica e alle 06:10 si furono in vista della Gran Bretagna. Ignari dell'errore commesso, alle 06:15 i controllori inglesi ordinarono l'intercettamento a tre squadroni e ne dispiegarono altri tre in riserva. Le unit\u00e0 inglesi erano lo Squadrone N.\u00ba 151, che stava proteggendo un convoglio lungo il Tamigi, il N.\u00ba 111, a protezione della base RAF a Hawkinge, il N.\u00ba 74, sopra la base di Manston, parte dello Squadrone N.\u00ba 85, lo Squadrone N.\u00ba 43 e il N.\u00ba 238, tutti e tre in sorvolo sopra Londra. Alle ore 06:25, le formazioni tedesche avevano raggiunto la costa. Lo Squadrone N.\u00ba 238 fu inviato a proteggere la sua base, a Warmwell, mentre il N.\u00ba 257 venne fatto decollare alle 06:20 per pattugliare Canterbury. Non soddisfatti della situazione, tra le 06:30 e le 06:35 i britannici inviarono gli Squadroni N.\u00ba 601, N.\u00ba 213, N.\u00ba 64 e N.\u00ba 87, per intercettare i tedeschi. Il primo scontro cominci\u00f2 alle 06:30.\nA causa degli errori e della scomparsa dai radar di uno stormo tedesco che si dirigeva a est, il KG 2 pot\u00e9 colpire il suo bersaglio affermando poi di aver distrutto a terra 10 Spitfire. Ritenendo di aver avvistato degli aerei da caccia, i tedeschi si convinsero che Eastchurch fosse una base del Fighter Command, cos\u00ec la Luftwaffe nella settimana seguente attacc\u00f2 la base per ben sette volte. Nonostante ci\u00f2, i tedeschi non riuscirono a mantenere una pressione costante sulla RAF e i raid risultarono troppo sporadici, concedendo cos\u00ec agli inglesi tutto il tempo necessario per riprendersi. Inoltre, Eastchurch non apparteneva al Fighter Command bens\u00ec al Coastal Command, che in questo primo attacco perse in realt\u00e0 cinque bombardieri Bristol Blenheim e un caccia Spitfire. Diversi danni per\u00f2 furono riportati alle infrastrutture. Equipaggiamenti e munizioni furono distrutti e 16 uomini rimasero uccisi. La base di Eastchurch divenne nuovamente operativa alle ore 16:00 del giorno stesso.\nUna volta intercettati, il KG 2 perse cinque bombardieri e altri sei furono gravemente danneggiati. Durante il rientro, il fuoco dei cannonieri dei Dornier abbatterono due caccia Hurricane; gli squadroni intercettori furono il N.\u00ba 111, il N.\u00ba 151 e il N.\u00ba 74, guidati da Adolph Malan, che abbatt\u00e9 egli stesso un bombardiere tedesco. Un'altra fonte suggerisce che furono abbattuti cinque Dornier e che altri sette fossero danneggiati. I tedeschi persero 11 uomini e altri 9 sopravvissero finendo prigionieri.\nPorti e basi costiere.\nLa maggior parte delle unit\u00e0 della Luftflotte 2 ricevettero l'ordine di abbandonare le operazioni mattutine ma alcune cominciarono i loro attacchi contro le basi e i porti nel sud dell'Inghilterra. Il KG 76 abbandon\u00f2 l'attacco su Debden ma colp\u00ec la base di Kenley e altri aeroporti nel Kent e nell'Essex. Il risultato dell'attacco e il numero di perdite non \u00e8 noto. Il KG 27 abbandon\u00f2 la maggior parte delle operazioni. Il gruppo III. per\u00f2 cerc\u00f2 di colpire il porto di Bristol ma lo Squadrone N.\u00ba 87 della RAF si oppose, abbattendo un bombardiere Heinkel He 111. Il porto sub\u00ec danni lievi.\nL'ordine di cancellazione non giunse al Quartier Generale della Luftflotte 3. Il suo comandante, Hugo Sperrle, ordin\u00f2 quindi di cominciare l'attacco. Alle 05:00, 20 bombardieri Junkers Ju 88, del I. gruppo del KG 54, decollarono per bombardare l'aeroporto del Royal Aircraft Establishment, a Farnborough. Alle 05:05, 18 Ju 88 del II. gruppo, sempre del KG 54, decoll\u00f2 per colpire Odiham. Alle 05:50, 88 Junkers Ju 87 dell'StG 77 cominciarono a dirigersi verso la baia di Portland. I raid furono scortati da 60 Bf 110 dello Zerst\u00f6rergeschwader 2 (Stormo Distruttore 2; ZG 2), dal V. gruppo dell'LG 1 e da 173 Bf 109 dello Jagdgeschwader 27 (JG 27), dello Jagdgeschwader 53 (JG 53) e dello Jagdgeschwader 3 (JG 3); tutti caccia volavano davanti alle formazioni di bombardieri per attaccare eventuali caccia nemici. L'obiettivo dell'StG 77 era oscurato dalle nuvole ma questo non sconfort\u00f2 il KG 54, che continu\u00f2 comunque il suo viaggio. I caccia della RAF dalle basi di Northolt, Tangmere e Middle Wallop decollarono per intercettarli. Quattro Ju 88 e un Bf 109, del JG 2, furono abbattuti. I tedeschi affermarono che i loro caccia abbatterono sei caccia britannici e che i loro bombardieri ne abbatterono altri quattordici. In realt\u00e0, i bombardieri solamente danneggiarono cinque caccia. I Bf 109 distrussero un solo aereo e ne danneggiarono un altro. Dei cinque caccia della RAF danneggiati, due di essi furono poi rottamati. Dei venti caccia reclamati in totale, solo tre furono effettivamente abbattuti e i tre piloti rimasero feriti.\nLe ulteriori missioni del II. gruppo, del KG 54, verso la base RAF di Croydon furono cancellate. Il gruppo I., del KG 54, doveva colpire la base della Fleet Air Arm a Gosport. La ZG 2 era stata scelta per dare supporto a questo attacco ma giunse sull'obiettivo senza i suoi Ju 88, ai quali era stato ordinato di rimanere a terra. Un Bf 110 fu abbattuto dallo Squadrone N.\u00ba 238 della RAF.\nAlle ore 11:10, il gruppo V. dell'LG 1, composto da Bf 110, decoll\u00f2 per supportare un raid del KG 54, possibilmente coinvolgendo i caccia della RAF prima dell'assalto principale, in modo da modificare la posizioni degli aerei inglesi. La missione dei bombardieri fu cancellata. Lo stesso ordine non giunse al gruppo V. che continu\u00f2 la sua missione. I ventitr\u00e9 Bf 110 si diressero cos\u00ec sulla baia di Portland, scontrandosi con gli Hurricane delle Squadrone N.\u00ba 601 e perdendo sei aerei, pi\u00f9 tre danneggiati. Solo un Hurricane fu abbattuto ed uno fu danneggiato. Una seconda fonte afferma che quattro Bf 110 fossero stati distrutti, mentre una terza indica che cinque aerei fossero stati abbattuti e altri cinque danneggiati. Al termine della battaglia, lo Zerst\u00f6rergeschwader ottimisticamente afferm\u00f2 che i propri aerei avevano abbattuto trenta caccia (in realt\u00e0 le perdite della RAF furono di tredici caccia, nel totale della giornata), contro i tredici Bf 110 persi dalla Luftwaffe. I raid mattutini furono nel complesso un fallimento. Gli attacchi mostrarono una serie di errori tecnici dei tedeschi nelle comunicazioni tra unit\u00e0.\nRinnovo degli attacchi.\nIl 'via libera' ufficiale venne dato alle 14:00. Un'ora e mezza dopo, alle 15:30, circa 58-80 Ju 88 dal I., II. e III. gruppo dell'LG 1, scortati da 30 Bf 110 del V. gruppo LG 1, decollarono per bombardare Boscombe Down e Worthy Down. La base RAF di Andover venne colpita, con il supporto di 52 Ju 87 dall'StG 1 e dall'StG 2 che dovevano colpire anche le basi a Warmwell e Yeovil. Il gruppo I. del JG 53 vol\u00f2 pi\u00f9 avanti rispetto ai bombardieri, da Poole fino a Lyme Regis, nel tentativo di impegnare la RAF in battaglia. Il gruppo avvist\u00f2 la costa alle 16:00, fallendo per\u00f2 nell'attirare e distrarre gli squadroni della RAF. Le difese della RAF furono allertate cinque minuti prima, cosicch\u00e9, quando l'ondata principale degli LG 1 e StG 2 raggiunse la costa, furono accolti da 77 caccia della RAF.\nSull'Inghilterra giunsero anche il gruppo II. e III. del JG 53 e il gruppo III. dello ZG 76, la scorta per gli Ju 87. Giunsero anche il ZG 2 e il JG 27, a scorta dell'LG 1. Contro di essi fu inviato l'intero Gruppo N.\u00ba 10 della RAF. Uno Squadrone Staffel del gruppo II. dell'StG 2 fu gravemente colpito dallo Squadrone britannico N.\u00ba 609; sei dei nove Ju 87 furono abbattuti. Gli StG 1 e 2 dovettero rinunciare ai loro obiettivi per via delle nuvole basse, risparmiando cos\u00ec l'isola di Portland.\nIl gruppo I. dell'LG 1 abbandon\u00f2 la possibilit\u00e0 di bombardare Boscombe Down e ripieg\u00f2 su Southampton. Lo Squadrone N.\u00ba 238 fu inviato ad intercettarlo ma i caccia di scorta si rivelarono troppo ardui e i bombardieri non furono ostacolati nella loro missione. Diversi magazzini furono distrutti e anche un impianto di stoccaggio a freddo fu danneggiato. Tutti gli incendi furono domati entro il tramonto. Un velivolo del gruppo III. dell'LG 1 sganci\u00f2, per errore, le sue bombe sul settore della base RAF a Middle Wallop, colpendo solo l'aeroporto di Andover usato per\u00f2 dai bombardieri e non dai caccia. Il gruppo III. perse due Ju 88. Tredici \"Gruppen\" (\"Gruppi\") di Ju 88 persero sei aerei e molti furono danneggiati. Nonostante ci\u00f2, riuscirono a rientrare sul continente senza troppe difficolt\u00e0, dopo aver distrutto una fabbrica di biciclette, un magazzino di mobili e un deposito di carne refrigerata. L'intelligence della Luftwaffe non segn\u00f2 la fabbrica degli Spitfire a Southampton come uno degli obiettivi principali, ritenendo che fosse una fabbrica di bombardieri. Solo pi\u00f9 tardi, in settembre, fu attaccata e gravemente danneggiata. Tuttavia, anche allora i tedeschi erano ignari dei danni inflitti alla produzione degli Spitfire. La fabbrica sarebbe stata smantellata e la produzione spostata ad altri stabilimenti.\nOperazioni degli Ju 87.\nL'StG 77 era anch'esso in azione, scortato dai Bf 109 del JG 27. Ai suoi 52 Ju 87 furono aggregati 40 Ju 88 del KG 54. Entrambe le formazioni si diressero verso l'aeroporto RAF del Gruppo N.\u00ba 10 e avevano come obiettivo la base RAF di Warmwell. Il Geschwader per\u00f2 fall\u00ec nel trovare il suo obiettivo, sganciando le sue bombe a caso, ma riuscirono a fuggire indisturbati perch\u00e9 le altre unit\u00e0 di Ju 87 avevano attirato molto di pi\u00f9 l'attenzione inglese.\nL'Erprobungsgruppe 210 fu inviato pi\u00f9 a est per un'operazione con obiettivi vicino a Southend. I suoi velivoli decollarono alle 15:15 e furono scortati dallo ZG 76. Sfortunatamente, trovarono nuvole compatte sopra l'Essex, dove vennero intercettati dallo Squadrone RAF N.\u00ba 56, riuscendo per\u00f2 a sganciare le bombe su Canterbury. Il gruppo II. dell'StG 1 fu inviato a bombardare l'aeroporto vicino a Rochester. Il gruppo per\u00f2 fall\u00ec nel trovare l'obiettivo e torn\u00f2 senza incontrare nemici. Il gruppo IV. dell'LG 1 fu inviato oltre la base RAF di Detling mentre lo JG 26 avanz\u00f2 pi\u00f9 velocemente per ripulire i cieli dai caccia nemici. L'unit\u00e0 perse un Bf 109 sopra Folkestone, per causa sconosciuta. Gli Ju 87 bombardarono la base e 40 Bf 109 la mitragliarono, uccidendo il comandante e 67 altri uomini senza subire perdite. La Sala Operativa fu colpita, causando gravi perdite. Le perdite furono disastrose anche per lo Squadrone RAF N.\u00ba 53, che perse diversi Blenheim al suolo. Il comandante ucciso era il 'group captain' (colonnello, nell'aviazione italiana) E. P. M. Davis. Tuttavia, Detling non era una base del Fighter Command e l'attacco non colp\u00ec in nessun modo i caccia del Gruppo RAF N.\u00ba 11.\nRaid sulla costa sudorientale.\nIl gruppo I., II. e III. del KG 55 furono anch'essi inviati in missione. Il gruppo III. bombard\u00f2 l'aeroporto di Heathrow. I risultati dell'attacco e le perdite non sono noti. Il KG 55 aveva subito pesanti perdite i giorni precedenti, cos\u00ec le sue operazioni risultano limitate. Il 12 agosto, perse tredici He 111 e i loro equipaggi. Il giorno seguente, il 14 agosto, l'unit\u00e0 perse il suo Geschwaderkommodore Alois Stoeckl.\nNel pomeriggio, un gruppo formato da 80 Dornier 17 del KG 3 - scortato dal JG 51, JG 52, JG 54 e da 60 Bf 109 dal JG 26 (circa 270 velivoli in tutto) - si diresse verso l'aeroporto di Eastchurch e la fabbrica della Compagnia \"Short Brothers\", a Rochester. Il gruppo III. del KG 3 ruppe la formazione principale e attacc\u00f2 Eastchurch mentre il gruppo II. si diresse verso Rochester. Danni significativi furono fatti alla fabbrica, che produceva bombardieri pesanti Short S.29 Stirling. Ad intercettare i tedeschi vi erano gli Squadroni RAF N.\u00ba 3, N.\u00ba 64, N.\u00ba 111, N.\u00ba 151, N.\u00ba 234, N.\u00ba 249, N.\u00ba 601 e N.\u00ba 609. Secondo il resoconto del JG 26, i caccia britannici non riuscirono a colpire duramente i bombardieri. In compenso furono abbattuti tre Bf 109.\nAnche il Bomber Command prese parte agli scontri del giorno. Anche se Charles Portal - AOC (Air Officer Commanding - Ufficiale Comandante dell'Aviazione) - ebbe da protestare per l'inutilit\u00e0 dell'attacco agli aeroporti scandinavi, l'Air Ministry insistette rispondere ai tedeschi con dei raid. Lo Squadrone RAF N.\u00ba 82 invi\u00f2 dodici Bristol Blenheim a bombardare le basi del KG 30 ad Aalborg, Danimarca. Un pilota torn\u00f2 indietro durante la missione, lamentando \"problemi di carburante\" ma fu mandato dinnanzi la corte marziale. Questo bombardiere fu l'unico a tornare. Il resto dei velivoli furono abbattuti dal fuoco della contraerea e dei caccia tedeschi. Circa 24 uomini rimasero uccisi e 9 furono catturati.\nRaid notturni.\nCon il calare delle tenebre, alla conclusione di Adlertag, Sperrle invi\u00f2 9 Kampfgruppe 100 (Gruppo di Bombardieri 100), formati da He 111, in un bombardamento strategico contro la fabbrica di Spitfire a Castle Bromwich, Birmingham. Nonostante il gruppo fosse specializzato negli attacchi e nella navigazione notturni, solo in quattro trovarono il loro obiettivo. Le undici bombe sganciate, da 250\u00a0kg ciascuna, non furono sufficienti ad interrompere la produzione di aerei da caccia. Circa solo cinque, di quelle undici, caddero all'interno del complesso industriale. Le vittime furono poche, dato che gli operai si erano diretti immediatamente nel rifugio, dopo l'allarme. Seri danni furono inflitti agli uffici e a una stanza degli attrezzi; anche una condotta del gas venne rotta. Un altro gruppo di bombardieri, guidati dal Gruppenkommandeur Hauptmann (Comandante del Gruppo, Capitano) Friedrich Achenbrenner e formato da quindici He 111 decollati dalle basi in Bretagna, attravers\u00f2 il mare d'Irlanda per colpire la fabbrica \"Short Brothers\" a Queen's Island, Belfast, nell'Irlanda del Nord. Cinque Short S.29 Stirling furono distrutti. Anche il KG 27 prese parte alla missione e bombard\u00f2 Glasgow ma il loro obiettivo non \u00e8 noto. Altri bombardieri bombardarono Bristol, Cardiff, Swansea, Liverpool, Sheffield, Norwich, Edimburgo and Aberdeen. Le citt\u00e0 subirono danni molto leggeri, con qualche rotaia distrutta e con cento vittime in totale. Non \u00e8 noto se la Luftwaffe abbia perso qualche velivolo. Un aviere tedesco fu trovato ferito nella campagna a Balcombe, Somerset. Non fu trovata nessun'altra traccia di aerei o altri membri d'equipaggio nemici caduti sulla Gran Bretagna.\nConseguenze.\nIl fallimento della Luftwaffe di identificare la catena di radar e di distinguere le basi dei caccia min\u00f2 la sua capacit\u00e0 di distruggere le difese aeree britanniche. La Luftwaffe sottostim\u00f2 i radar britannici e non realizz\u00f2 la loro importanza nel sistema operativo britannico. Al contrario, l'OKL credeva che le stazioni radar beneficiassero i tedeschi, inviando le forze della RAF su larga scala per decimare la Luftwaffe. Le industrie britanniche sostituirono le perdite materiali e i suoi piloti furono sostituiti, per quanto possibile, rendendo possibile restare entro i limiti che avrebbero segnato il declino delle forze della RAF e la possibile vittoria tedesca. La RAF fu in grado di assicurare la sostituzione dei suoi membri d'equipaggio contrariamente a quanto fu in grado di fare la Luftwaffe, che cominci\u00f2 a risentire di questa carenza tra agosto e settembre.\nEffetto dei raid.\nI tedeschi continuarono gli attacchi sugli aeroporti nel sud-ovest dell'Inghilterra, sui qual avevano cominciato il giorno precedente. Il 12 agosto, la maggior parte degli aeroporti del Kent erano stati attaccati; il 13 agosto, i tedeschi si concentrarono sulla \"seconda linea\" dei campi d'aviazione, a sud di Londra. La concentrazione d'attacco su Detling e Eastchurch fu per\u00f2 un fallimento dal punto di vista strategico, dato che appartenevano al Coastal Command. Il bombardamento del 12 agosto fall\u00ec nel distruggere queste piste d'aviazione e, Adlertag stesso, fall\u00ec nel distruggere o rendere non operative le basi di Detling e Eastchurch. A causa della scarsa intelligence, delle condizioni meteo e della resistenza della RAF, gli attacchi su altri obiettivi fallirono o non ebbero successo.\nPropaganda sulle perdite.\nIl Fighter Command sostenne che, il 13 agosto 1940, 78 aerei tedeschi fossero stati abbattuti. Un'altra fonte afferma che ufficialmente per la RAF i nemici abbattuti furono 64. In realt\u00e0 le perdite tedesche furono di 47\u201348. velivoli abbattuti e 39 gravemente danneggiati. Allo stesso modo, la Luftwaffe afferma di aver distrutto 70 tra Hurricane e Spitfire, in volo, e 18 bombardieri Blenheim, sempre in volo. Questa per\u00f2 \u00e8 un'esagerazione di sette volte il numero effettivo. Altri 84 caccia della RAF furono considerati distrutti al suolo dai tedeschi. Realisticamente le perdite britanniche in volo ammontano a 13 caccia e 11 bombardieri, pi\u00f9 altri 47 aerei di vario genere al suolo."}
{"id": "3823488", "revid": "1442080", "url": "https://it.wikipedia.org/wiki?curid=3823488", "title": "Virginia Slims of California 1986 - Singolare", "text": "Il singolare del torneo di tennis Virginia Slims of California 1986, facente parte del Virginia Slims World Championship Series 1986, ha avuto come vincitrice Chris Evert-Lloyd che ha battuto in finale Kathy Jordan 6\u20132, 6\u20134."}
{"id": "3823489", "revid": "915690", "url": "https://it.wikipedia.org/wiki?curid=3823489", "title": "Campionati europei di canoa/kayak sprint", "text": "I Campionati europei di canoa/kayak sprint sono un evento sportivo internazionale organizzato dall'European Canoe Association (ECA). Dal 2004, le edizioni si svolgono a cadenza annuale.\nMedagliere.\nAggiornato al 2016.\nAtleti plurimedagliati.\nAggiornato al 2013."}
{"id": "3823490", "revid": "1442080", "url": "https://it.wikipedia.org/wiki?curid=3823490", "title": "Virginia Slims of Oklahoma 1986 - Singolare", "text": "Il singolare del torneo di tennis Virginia Slims of Oklahoma 1986, facente parte del Virginia Slims World Championship Series 1986, ha avuto come vincitrice Marcella Mesker che ha battuto in finale Lori McNeil 6-4, 4-6, 6-3."}
{"id": "3823492", "revid": "12582", "url": "https://it.wikipedia.org/wiki?curid=3823492", "title": "Museo Bande", "text": ""}
{"id": "3823493", "revid": "1442080", "url": "https://it.wikipedia.org/wiki?curid=3823493", "title": "US Indoors 1986 - Singolare", "text": "Il singolare del torneo di tennis US Indoors 1986, facente parte del Virginia Slims World Championship Series 1986, ha avuto come vincitrice Martina Navr\u00e1tilov\u00e1 che ha battuto in finale Helena Sukov\u00e1 3\u20136, 6\u20130, 7\u20136(5)."}
{"id": "3823494", "revid": "80030", "url": "https://it.wikipedia.org/wiki?curid=3823494", "title": "Biblioteca Planettiana", "text": ""}
{"id": "3823495", "revid": "648716", "url": "https://it.wikipedia.org/wiki?curid=3823495", "title": "Alfie Boe", "text": "Nel 1999 \u00e8 Ernesto in Don Pasquale ad Edimburgo.\nPer il Glyndebourne Festival Opera nel 2000 \u00e8 Rodolfo ne La boh\u00e8me ed in trasferta a Woking, Norwich, Milton Keynes, Plymouth, Oxford e Stoke-on-Trent, nel 2002 Albert Herring di Benjamin Britten con la London Philharmonic Orchestra, Felicity Lott e nel 2005 Cassio in Otello (Verdi).\nAl Royal Opera House di Londra nel 2008 interpreta Un giovane servo in Elettra (Strauss) e nel 2010 \u00e8 Tybalt in Romeo e Giulietta (Gounod) diretto da Daniel Oren."}
{"id": "3823496", "revid": "287204", "url": "https://it.wikipedia.org/wiki?curid=3823496", "title": "Peter Wunderer", "text": "Carriera.\nClub.\nPeter Wunderer esord\u00ec nel mondo professionistico nella stagione 2007-2008 con la maglia dell'Hockey Club Merano, collezionando 6 punti in 40 partite di stagione regolare. La stagione successiva pass\u00f2 all'Hockey Club Neumarkt-Egna, mettendosi in mostra con 27 punti in 37 gare disputate. In vista della stagione Wunderer 2009-2010 fu ingaggiato dall'Hockey Milano Rossoblu.\nNella prima stagione a Milano fu autore di 29 punti in 38 apparizioni, mentre l'anno successivo Wunderer produsse 23 punti. Nella stagione 2011-2012, culminata con la promozione in Serie A di Milano, Wunderer miglior\u00f2 il proprio rendimento arrivando a 23 reti e 30 assist in 56 partite giocate.\nNell'estate del 2012 pass\u00f2 all'Hockey Club Bolzano, vincendo nel mese di settembre la Supercoppa italiana. Nell'estate del 2013 Wunderer fu riconfermato dal Bolzano, iscrittosi a partire dalla stagione 2013-14 alla prima divisione austriaca, la EBEL. Con la maglia degli altoatesini vinse la EBEL 2013-2014.\nNell'estate del 2014 ritorn\u00f2 a giocare in Serie A con la maglia del Cortina. Vi rimase due stagioni in massima serie, prima di decidere di tornare in Val Venosta, accasandosi all'omonima squadra di Laces, in Serie C.\nNazionale.\nWunderer gioc\u00f2 con la selezione Under-18 il Mondiale di Prima Divisione del 2008, mentre l'anno successivo gioc\u00f2 con la rappresentativa Under-20 la Prima Divisione del 2009.\nNel mese di novembre del 2014, in occasione dell'Euro Ice Hockey Challenge, fece il suo debutto con la maglia della Nazionale maggiore contro la Polonia."}
{"id": "3823498", "revid": "1442080", "url": "https://it.wikipedia.org/wiki?curid=3823498", "title": "Virginia Slims of Pennsylvania 1986 - Singolare", "text": "Il singolare del torneo di tennis Virginia Slims of Pennsylvania 1986, facente parte del Virginia Slims World Championship Series 1986, ha avuto come vincitrice Janine Tremelling che ha battuto in finale Catherine Suire 6\u20131, 6\u20134."}
{"id": "3823500", "revid": "300067", "url": "https://it.wikipedia.org/wiki?curid=3823500", "title": "Virginia Slims of Arizona 1986 - Singolare", "text": "Il singolare del torneo di tennis Virginia Slims of Arizona 1986, facente parte del Virginia Slims World Championship Series 1986, ha avuto come vincitrice Beth Herr che ha battuto in finale Ann Henricksson 6\u20130, 3\u20136, 7\u20135."}
{"id": "3823501", "revid": "1543377", "url": "https://it.wikipedia.org/wiki?curid=3823501", "title": "Corey Stoll", "text": "Ha ricevuto una candidatura ai Drama Desk Award come miglior attore protagonista in una commedia per la produzione teatrale \"Intimate Apparel\", insieme a Viola Davis.\nBiografia.\nStoll \u00e8 nato e cresciuto come ebreo nell'Upper West Side di New York. Nel 1998 si \u00e8 diplomato all'Oberlin College, mentre nel 2003 ha ricevuto la laurea per il Programma di Recitazione della Tisch School of the Arts, una delle 15 scuole che compongono la New York University. Dal 1988 al 1992, aveva studiato recitazione al Long Lake Camp For The Arts.\nHa debuttato al cinema nel 2005 con il film \"North Country - Storia di Josey\"; ha recitato poi in diversi film come \"Slevin - Patto criminale\", \"Brief Interviews with Hideous Men\" e \"Push\". Nel 2010 \u00e8 apparso in \"Helena from the Wedding\" e \"Salt\". In televisione nel 2005 ha fatto un'apparizione come guest star nell'episodio \"La strada di casa\" di \"Alias\", e nell'episodio \"Sacrifice\" della serie \"Numb3rs\".\nStoll ha avuto anche un ruolo fisso nella serie poliziesca della NBC \"\", quello del detective del LAPD Thomas \"TJ\" Jaruszalski. Stoll ha poi interpretato Ernest Hemingway nel film del 2011 di Woody Allen \"Midnight in Paris\", che ha debuttato al Festival di Cannes; essendo quasi totalmente calvo, l'attore ha dovuto indossare una parrucca. Dal 2013 al 2016 ha interpretato Peter Russo nella serie televisiva \"House of Cards - Gli intrighi del potere\", pubblicata dal servizio di streaming Netflix. Sempre nel 2013 partecipa al film \"Annie Parker\". Dal 2014 al 2017 \u00e8 il protagonista della serie televisiva horror \"The Strain\", ideata da Guillermo del Toro e Chuck Hogan. Nel 2015 interpreta il \"villain\" Darren Cross, alias Calabrone nel film \"Ant-Man\" dei Marvel Studios. Nel giugno dello stesso anno sposa l'attrice Nadia Bowers, con cui quattro mesi dopo ha avuto un figlio. Nel 2016 recita nel film di Woody Allen \"Caf\u00e9 Society\", mentre nel 2018 in quello di Damien Chazelle \"First Man - Il primo uomo\".\nDoppiatori italiani.\nNelle versioni in italiano delle opere in cui ha recitato, Corey Stoll \u00e8 stato doppiato da:"}
{"id": "3823502", "revid": "1442080", "url": "https://it.wikipedia.org/wiki?curid=3823502", "title": "WTA Tournament of Champions 1986 - Singolare", "text": "Il singolare del torneo di tennis WTA Tournament of Champions 1986, facente parte del Virginia Slims World Championship Series 1986, ha avuto come vincitrice Chris Evert-Lloyd che ha battuto in finale Claudia Kohde Kilsch 6\u20132, 6\u20134."}
{"id": "3823503", "revid": "110157", "url": "https://it.wikipedia.org/wiki?curid=3823503", "title": "Heilwig", "text": "Origine e diffusione.\n\u00c8 composto dalle radici germaniche \"heil\", \"felice\", \"sano\", \"cordiale\" e \"wig\", \"guerra\"; il secondo elemento \u00e8 condiviso anche con nomi quali Edvige, Luigi e Wiebe.\nOnomastico.\nIl nome \u00e8 adespota, cio\u00e8 non \u00e8 portato da alcuna santa, pertanto l'onomastico ricade il 1\u00ba novembre, giorno di Ognissanti."}
{"id": "3823504", "revid": "1305772", "url": "https://it.wikipedia.org/wiki?curid=3823504", "title": "La verit\u00e0 (programma televisivo)", "text": "La verit\u00e0 \u00e8 stato un programma televisivo italiano degli anni novanta condotto da Marco Balestri, e andato in onda per 60 puntate inizialmente su Canale 5 dal 1\u00ba luglio 1990 ed in seguito su Rete 4 fino al 1995, con la direzione nella regia di Roberto Meneghin.\nIl programma.\nStoria.\nEra la versione italiana del game show statunitense \"To Tell the Truth\", prodotto dalla Goodson-Todman Productions e andato in onda originariamente sulla CBS dal 1956 al 1968 e, longevamente dopo, in syndication nelle varie emittenti locali dal 1969 al 2001. Per un breve periodo, dal 1990 al 1991, venne invece trasmesso sulla NBC.\nIl format, esportato anche in molti paesi del mondo, era ideato da Bob Stewart (gi\u00e0 autore negli anni cinquanta dell'originale \"Ok, il prezzo \u00e8 giusto!\").\nStrutturazione.\nNe \"La verit\u00e0\" c'erano in studio tre personaggi, maschili e/o femminili, sostenenti di essere tutti e tre una certa persona, ma solo uno di essi diceva la verit\u00e0, mentre gli altri due erano degli impostori.\nIl gioco si svolgeva con quattro concorrenti che, nei panni degli investigatori, avevano il compito di scoprire quale dei tre personaggi corrispondeva a quello misterioso: per farlo dovevano prima giurare al conduttore (Marco Balestri) di non conoscere nessuno dei tre, e poi uno alla volta li interrogavano ponendo delle domande riguardanti la storia del \"vero\" personaggio. Finite le domande, si procedeva con la scoperta del vero personaggio dando un voto ai loro sospetti.\nDel programma venne anche realizzata una versione VIP, con personaggi noti sempre nei panni degli investigatori."}
{"id": "3823507", "revid": "818832", "url": "https://it.wikipedia.org/wiki?curid=3823507", "title": "San Giovanni (corvetta)", "text": ""}
{"id": "3823516", "revid": "287204", "url": "https://it.wikipedia.org/wiki?curid=3823516", "title": "Isaia Ghiron", "text": "Fu prefetto della Biblioteca Nazionale Braidense.\nBiografia.\nNasce da Elia Vita e da Rosa Sacerdote, due esponenti della locale comunit\u00e0 israelitica. \nIntraprende gli studi universitari dapprima a Torino e poi a Napoli Nel 1859 prende parte alla Seconda guerra d'indipendenza; quindi diviene membro dei gabinetti dei ministri della Pubblica Istruzione Pasquale Stanislao Mancini, Carlo Matteucci e Michele Amari. \nSotto la spinta di Amari intraprende gli studi orientali, concentrandosi sull'epigrafia e sulla numismatica arabe.\nNel 1874 fonda la Rivista italiana di scienze, lettere ed arti, di cui \u00e8 il primo direttore. Quindi \u00e8 uno dei soci fondatori della Societ\u00e0 storica lombarda di cui ricopre il ruolo di segretario negli anni 1877-81. \nCome bibliotecario Ghiron inizia a lavorare nel 1865 alla Biblioteca nazionale di Brera a Milano, nel 1882 \u00e8 a Roma alla Biblioteca nazionale Vittorio Emanuele II e nel 1884 \u00e8 inviato da M. Coppino a dirigere la Braidense, incarico che ricopre fino alla morte nel 1889 e dove nel giugno del 1892 gli fu dedicato un busto.\nCome numismatico approfondisce lo studio della numismatica islamica, pubblicando alcuni lavori sulle monete islamiche del Gabinetto numismatico di Milano. Nel 1888 \u00e8 uno dei componenti della redazione della Rivista italiana di numismatica."}
{"id": "3823518", "revid": "47767", "url": "https://it.wikipedia.org/wiki?curid=3823518", "title": "Hillevi", "text": ""}
{"id": "3823519", "revid": "365417", "url": "https://it.wikipedia.org/wiki?curid=3823519", "title": "Spalloni", "text": ""}
{"id": "3823520", "revid": "47767", "url": "https://it.wikipedia.org/wiki?curid=3823520", "title": "Elvige", "text": ""}
{"id": "3823521", "revid": "1728", "url": "https://it.wikipedia.org/wiki?curid=3823521", "title": "Biblioteca nazionale Vittorio Emanuele II", "text": ""}
{"id": "3823524", "revid": "287204", "url": "https://it.wikipedia.org/wiki?curid=3823524", "title": "Pribram", "text": ""}
{"id": "3823526", "revid": "1354930", "url": "https://it.wikipedia.org/wiki?curid=3823526", "title": "An Post R\u00e1s", "text": "La An Post R\u00e1s \u00e8 una corsa a tappe maschile di ciclismo su strada che si svolge in Irlanda, ogni anno nel mese di maggio. Dal 2005 fa parte del circuito UCI Europe Tour, classe 2.2.\nCreata nel 1953 come \"R\u00e1s Tailteann\", nel 1984 divenne \"FBD Milk R\u00e1s\", restando sempre riservata ai dilettanti. Nel 2001 fu classificata 2.5 dalla UCI, aprendo le porte ai professionisti e cambiando nome in \"FBD Insurance R\u00e1s\". Nel 2011 \u00e8 diventata \"An Post R\u00e1s\".\nAlbo d'oro recente.\n\"Aggiornato all'edizione 2017.\""}
{"id": "3823530", "revid": "124552121", "url": "https://it.wikipedia.org/wiki?curid=3823530", "title": "Gneo Ottavio (console 128 a.C.)", "text": "Biografia.\nFiglio di Gneo Ottavio, console nel 165 a.C., fu eletto console nel 128 a.C. ed ebbe come collega Tito Annio Rufo.\nViene ricordato da Cicerone come uno dei migliori oratori del suo tempo "}
{"id": "3823531", "revid": "339392", "url": "https://it.wikipedia.org/wiki?curid=3823531", "title": "Strisce quotidiane", "text": ""}
{"id": "3823533", "revid": "339392", "url": "https://it.wikipedia.org/wiki?curid=3823533", "title": "Sunday pages", "text": ""}
{"id": "3823536", "revid": "4252", "url": "https://it.wikipedia.org/wiki?curid=3823536", "title": "Inside jokes", "text": ""}
{"id": "3823537", "revid": "4252", "url": "https://it.wikipedia.org/wiki?curid=3823537", "title": "Comic books", "text": ""}
{"id": "3823541", "revid": "767487", "url": "https://it.wikipedia.org/wiki?curid=3823541", "title": "Succhiami", "text": "Succhiami (\"Breaking Wind\") \u00e8 un film del 2011 diretto da Craig Moss.\n\u00c8 la parodia dei due film ' e '.\nTrama.\nLa trama parla del matrimonio fra Bella e Edward, mentre il licantropo Jacob, affranto dal dolore, decide di lasciare la palestra e iniziare a consumare carboidrati, chiedendosi come mai Bella abbia scelto Edward anzich\u00e9 lui. Oltre alla famiglia dei Cullen, nel film appaiono anche i \"piccoli Cullen\", nani sosia della famiglia di vampiri.\nUna nuova stirpe di vampiri vuole eliminare Bella: pertanto, i vampiri si alleano con i lupi mannari, ora sovrappeso. Bella viene salvata dall'assideramento grazie a un amplesso con Jacob, giusto prima del suo matrimonio con Edward.\nDistribuzione.\nIl film \u00e8 stato distribuito mondialmente il 13 gennaio 2012 tramite dvd e blu-ray.\nEdizione italiana.\nL'edizione italiana \u00e8 curata dallo Studio Asci e la direzione del doppiaggio \u00e8 stata affidata a Fabrizio Mazzotta, inoltre i doppiatori di alcuni protagonisti sono gli stessi dei protagonisti di \"Twilight\"."}
{"id": "3823542", "revid": "729019", "url": "https://it.wikipedia.org/wiki?curid=3823542", "title": "Seattle Seahawks 2010", "text": "La stagione 2010 dei Seattle Seahawks \u00e8 stata la 35\u00aa della squadra nella National Football League. Jim Mora fu licenziato l'8 gennaio 2010, portando i Seahawks a un accordo con Pete Carroll, assunto come allenatore il giorno seguente. Questa fu la nona stagione che i Seahawks giocarono le gare casalinghe al Qwest Field. La squadra super\u00f2 il numero di vittorie della stagione 2009 e vinse la division NFC West con record di 7\u20139. Essi divennero il primo team della storia con un record negativo, non solo a centrare i playoff, ma anche a vincere un titolo di division e una gara di playoff, in una stagione senza scioperi.\nOffseason.\nCambiamenti nella dirigenza.\nIl general manager Tim Ruskell lasci\u00f2 la sua posizione due settimane prima della fine della stagione regolare del 2009. Il general manager ad interim Rubston Webster prese in mano le redini fino al termine della stagione ma fu confermato che non sarebbe rimasto dopo la fine della stagione. Webster lasci\u00f2 la squadra per occupare la stessa posizione nei Tennessee Titans.\nSorprendentemente, il posto vacante di capo-allenatore, creatosi dalla partenza di Mora, fu riempito dai Seahawks con Pete Carroll. L'amministratore delegato dei Seahawks Tod Leiweke sugger\u00ec che Carroll e il general manager avessero una \"relazione collaborativa\" sul controllo della squadra.\nTra i candidati scrutinati, ci furono l'ex gm Tennessee Titans Floyd Resse e il direttore degli scout New York Giants Marc Ross. Il 19 gennaio 2010, i Seahawks firmarono ufficialmente il direttore operativo dei Green Bay Packers John Schneider come loro nuovo general manager.\nCambiamenti dello staff.\nIn seguito alla sua prima stagione con un record di 5\u201311 coi Seahawks, Jim Mora fu licenziato il 9 gennaio 2010. Mora appar\u00ec sorpreso e deluso dalla notizia mentre l'amministratore delegato Tod Leiweke afferm\u00f2 che la franchigia si stava muovendo in una nuova direzione per diventare di successo.\nMeno di un giorno dall'addio di Mora, i Seahawks iniziarono ad intervistare candidati come il capo-allenatore di USC Pete Carroll, il coordinatore difensivo dei Minnesota Vikings Leslie Frazier e il coordinatore difensivo dei San Diego Chargers Ron Rivera. Nacquero della controversie quando trapel\u00f2 la notizia che Carroll aveva raggiunto un accordo preliminare per firmare un contratto come capo-allenatore, il quale gli avrebbe dato anche il pieno controllo della franchigia, quando n\u00e9 Frazier n\u00e9 Rivera erano ancora stati intervistati, rompendo quindi potenzialmente la Rooney Rule. Ad ogni modo, Frazier acconsent\u00ec a un colloquio prima che i Seahawks firmassero Carroll, rispettando la regola. Due giorni dopo, Carroll divenne ufficialmente l'ottavo allenatore della storia della franchigia.\nPochi giorni dopo l'assunzione di Carroll, il resto dello staff precedente fu quasi del tutto eliminato. Con le eccezioni di Gus Bradley e Dan Quinn, nessuno degli allenatori di Mora avrebbe fatto ritorno. Il coordinatore offensivo di USC Jeremy Bates fu assunto dai Seahawks come coordinatore offensivo, mentre Alex Gibbs dagli Houston Texans sarebbe stato allenatore della linea offensiva e primo assistente del capo allenatore. Poche settimane prima della partenza della stagione regolare per\u00f2, Gibbs si ritir\u00f2 improvvisamente da questa posizione, con l'ex assistente di Carroll a USC, Pat Ruel, che prese il suo posto.\nPartenze chiave.\nIl wide Receiver Nate Burleson, dopo 4 anni con i Seahawks, firm\u00f2 con i Detroit Lions il 5 marzo 2010, dopo essere stato un free agent per 24 ore. Il quarterback di riserva Seneca Wallace, conosciuto per la sua versatilit\u00e0 come wide receiver, fu spedito ai Cleveland Browns l'8 marzo 2010 in uno scambio in cambio di una scelta nel Draft NFL 2011.\nLa guardia Rob Sims, regolarmente titolare nei Seahawks negli ultimi 4 anni, fu scambiato coi Lions per il defensive end Robert Henderson e una scelta del 5\u00ba giro nel Draft NFL 2010. Il veterano defensive End Darryl Tapp fu anch'egli spedito ai Philadelphia Eagles per Chris Clemons e una scelta del 4\u00ba giro.\nIl 13 aprile 2010, il defensive end Patrick Kerney annunci\u00f2 il suo ritiro dopo 11 stagioni nella NFL. Kerney fu scelto per il Pro Bowl nel 2007 e guid\u00f2 la squadra in sack in due occasioni (2007 e 2009). Il 29 aprile 2010, il quattro volte All-Pro Left Tackle Walter Jones annunci\u00f2 anch'egli il ritiro dopo 13 anni di carriera durante i quali divenne una pietra portante dei Seattle Seahawks.\nDurante il training camp, i Seahawks continuarono a tagliare diversi giocatori dal roster. L'ex scelta del primo giro Lawrence Jackson, che Carroll aveva allenato a USC, fu mandato ai Detroit Lions per una scelta del 6\u00ba giro. Altri titolari dell'ultima stagione, come il FB Owen Schmitt e il WR T.J. Houshmandzadeh, furono svincolati dalla squadra. Il DB Josh Wilson fu mandato a Baltimore per una scelta del 5\u00ba giro.\nArrivi chiave.\nL'ex quarterback dei San Diego Chargers Charlie Whitehurst fu acquisito da Seattle il 18 marzo 2010. Whitehurst avrebbe dovuto competere per il posto da quarterback titolare con Matt Hasselbeck. Inoltre, i Seahawks presero i defensive end Chris Clemons e Robert Henderson, rispettivamente da Eagles e Lions. Il wide receiver Reggie Williams, ex scelta del primo giro dei Jacksonville Jaguars ed ex sensazione dei Washington Huskies, firm\u00f2 con la squadra il 16 aprile 2010.\nL'ultimo giorno del Draft 2010, i Seahawks acquisirono il running back LenDale White e il defensive tackle Kevin Vickerson dai Tennessee Titans. Con questo acquisto, White si sarebbe riunito col suo ex allenatore del college Pete Carroll a USC ma venne tagliato il 28 maggio 2010. Inoltre, i New York Jets inviarono l'ex Pro Bowler Leon Washington a Seattle.\nScelte nel Draft 2010.\nDopo aver terminato la stagione 2009 con un record di 5\u201311, i Seahawks ottennero la sesta scelta assoluta nel Draft NFL 2010. Inoltre detenevano la 14\u00aa scelta assoluta come risultato di uno scambio del Draft 2009 in cui diedero la loro seconda scelta del 2009 ai Denver Broncos per la loro prima scelta nel 2010. I Seahawks scambiarono la loro scelta del terzo giro coi Philadelphia Eagles come parte di un accordo dal draft dell'anno precedente in cui diedero la loro scelta del secondo giro in cambio di Charlie Whitehurst e ricevettero inoltre un'altra scelta del secondo giro dai San Diego Chargers.\nElenco delle gare.\nPre-stagione.\n\"Nota: gli orari di inizio sono riportati secondo il fuso orario PDT.\"\nStagione regolare.\n\"Nota: gli orari di inizio sono riportati secondo il fuso orario PDT.\"\nGli avversari di division sono scritti in grassetto."}
{"id": "3823544", "revid": "287204", "url": "https://it.wikipedia.org/wiki?curid=3823544", "title": "Mazzucco", "text": ""}
{"id": "3823547", "revid": "287204", "url": "https://it.wikipedia.org/wiki?curid=3823547", "title": "Campionati europei di canoa/kayak sprint 2001", "text": "I Campionati europei di canoa/kayak sprint 2001 si sono svolti dal 15 al 18 luglio presso l'Idroscalo di Milano, in Italia."}
{"id": "3823549", "revid": "1305772", "url": "https://it.wikipedia.org/wiki?curid=3823549", "title": "Ippoliti", "text": "Persone:\nLuoghi:"}
{"id": "3823550", "revid": "254059", "url": "https://it.wikipedia.org/wiki?curid=3823550", "title": "Patrizio Tricasso", "text": ""}
{"id": "3823556", "revid": "1442080", "url": "https://it.wikipedia.org/wiki?curid=3823556", "title": "WTA South Carolina 1986 - Singolare", "text": "Il singolare del torneo di tennis WTA South Carolina 1986, facente parte del Virginia Slims World Championship Series 1986, ha avuto come vincitrice Elise Burgin che ha battuto in finale Tine Scheuer-Larsen 6\u20131, 6\u20133."}
{"id": "3823560", "revid": "417341", "url": "https://it.wikipedia.org/wiki?curid=3823560", "title": "San Magno di Orkney", "text": ""}
{"id": "3823561", "revid": "599013", "url": "https://it.wikipedia.org/wiki?curid=3823561", "title": "Antti Sumiala", "text": "Carriera.\nNazionale.\nSumiala conta 38 presenze e 9 reti per la ."}
{"id": "3823565", "revid": "1442080", "url": "https://it.wikipedia.org/wiki?curid=3823565", "title": "Barcelona Ladies Open 1986 - Singolare", "text": "Il singolare del torneo di tennis Barcelona Ladies Open 1986, facente parte del Virginia Slims World Championship Series 1986, ha avuto come vincitrice Petra Huber che ha battuto in finale Laura Garrone 7\u20136(4), 6\u20130."}
{"id": "3823567", "revid": "417341", "url": "https://it.wikipedia.org/wiki?curid=3823567", "title": "San Martino di Porres", "text": ""}
{"id": "3823569", "revid": "216401", "url": "https://it.wikipedia.org/wiki?curid=3823569", "title": "FBD Insurance R\u00e1s", "text": ""}
{"id": "3823571", "revid": "124350307", "url": "https://it.wikipedia.org/wiki?curid=3823571", "title": "Eddie Stobart Logistics", "text": "Eddie Stobart Logistics \u00e8 una societ\u00e0 inglese di logistica multimodale, con interessi nei trasporti e nella distribuzione, fondata da Eddie Stobart.\nStoria.\nL'attivit\u00e0 \u00e8 stata avviata da Eddie Stobart nel 1950 come azienda agricola a Carlisle. Suo figlio, Edward Stobart Jr., nato nel Cumberland in Inghilterra il 21 novembre 1954 a casa dei suoi genitori, appena fuori Hesket Newmarket vicino a Carlisle. Era uno dei quattro figli, con una sorella maggiore Anna, un fratello maggiore Giovanni, pi\u00f9 giovane fratello William. \u00c8 stato sempre chiamato Edward per evitare confusione con il suo padre Eddie. Era molto interessato in camion, e quando lascia la scuola, inizia a lavorare per le imprese di suo padre, allo scopo di fornire materiale agricolo nella regione. Nel 1970, la compagnia era composta da tre parti principali: fertilizzanti, alaggio e spaccio aziendale.\nSponsorizzazioni.\nLa Stobart \u00e8 impegnata dal 2006 nel campionato del mondo rally come sponsor del team britannico M-Sport, che a sua volta \u00e8 la seconda squadra ufficiale della casa statunitense Ford.\nIn passato, tuttavia, l'impegno di Stobart nel mondiale WRC, \u00e8 stato associato anche ad altri team, quali ad esempio il Subaru World Rally Team, ma nelle serie minori del WRC."}
{"id": "3823585", "revid": "599013", "url": "https://it.wikipedia.org/wiki?curid=3823585", "title": "Trevor Cilia", "text": "Caratteristiche tecniche.\nTrevor Cilia \u00e8 un'ala.\nCarriera.\nClub.\nCresciuto nelle giovanili della Floriana Cilia debutta in Premier League a 17 anni. Nelle prime due stagioni gioca solo 4 partite, ma dalla stagione 2002-2003 diventa uno dei titolari della Floriana. Gioca 13 partite e realizza 2 marcature nella stagione 2002-03, per poi collezionare sempre pi\u00f9 partite ed esperienza. Nel 2008, dopo otto stagioni si conclude la sua esperienza con i biancoverdi, con i quali ha disputato 135 partite e realizzato 21 reti in campionato. Nel 2008 il Birkirkara acquista Cilia. Viene schierato subito titolare nella nuova squadra: colleziona 23 presenze e 2 reti nella prima stagione. Nella seconda Cilia gioca 27 incontri di campionato e sigla 12 marcature, rendendosi protagonista della vittoria in campionato. Il 21 agosto 2010 segna al 118' la rete del 2-2 in Supercoppa di Malta contro Valletta: la rete di Cilia \u00e8 vana perch\u00e9 due minuti pi\u00f9 tardi la Valletta trova la rete del 2-3 ed vince la competizione. Il Birkirkara in Champions affronta e sconfigge il Santa Coloma, squadra andorrana: all'andata il Santa Coloma perde 3-0 a tavolino, al ritorno Cilia firma una doppietta (4-3). In seguito la squadra sar\u00e0 sconfitta dagli slovacchi dello \u017dilina (3-1). In questa stagione Cilia realizza 4 reti in 16 incontri di campionato.\nNazionali.\nDal 1999 Cilia gioca in Under-16, Under-18 e Under-19 collezionando complessivamente 9 presenze ed una rete. In seguito gioca anche nell'Under-21, totalizzando 16 presenze senza reti. Esordisce nella Nazionale maggiore il 25 febbraio 2006 contro la Moldavia (0-2). Dopo aver giocato un'altra partita amichevole contro il Giappone nel 2006 a D\u00fcsseldorf (1-0), Cilia non viene convocato per quattro anni, fino al 3 marzo 2010, quando viene chiamato per la sfida amichevole contro la Finlandia (1-2).\nStatistiche.\nPresenze e reti nei club.\n\"Statistiche aggiornate al 18 agosto 2012\"."}
{"id": "3823586", "revid": "125456455", "url": "https://it.wikipedia.org/wiki?curid=3823586", "title": "James Gleason", "text": "Biografia.\nCarriera.\nAttore dilettante durante gli anni della scuola, Gleason inizi\u00f2 a lavorare all'et\u00e0 di tredici anni ed esercit\u00f2 i pi\u00f9 svariati mestieri, dal fattorino al lift, prima di arruolarsi sedicenne e servire nelle Forze Armate tre anni nelle Filippine. Al rientro dal servizio militare intraprese la carriera di attore e lavor\u00f2 sui palcoscenici di Londra per due anni, prima di tornare negli Stati Uniti, dove lavor\u00f2 durante gli anni venti scrivendo commedie di successo per Broadway, e debuttando nel cinema come sceneggiatore e soggettista all'epoca degli inizi del sonoro.\nL'esordio cinematografico di Gleason come interprete risale al 1927 con il film \"The Count of Ten\" (1928), prodotto dalla Universal Pictures, mentre l'anno successivo l'attore apparve in un breve ruolo non accreditato nel musical \"La canzone di Broadway\" (1929), il secondo film della storia del cinema a vincere l'Oscar al miglior film dell'anno, a cui collabor\u00f2 anche come coautore dei dialoghi. Per Gleason fu l'inizio di una carriera che gli assicur\u00f2 un posto tra i pi\u00f9 bravi ed apprezzati caratteristi del cinema americano, e gli fece guadagnare l'appellativo di \"dinamite irlandese\", specializzato in ruoli di dinamici \"duri\" metropolitani, dall'apparenza burbera ma fondamentalmente di buon cuore (sbirri, ladri, giornalisti, mafiosi del ring).\nDi corporatura smilza, con la voce roca e il volto magro dai lineamenti affilati, Gleason confer\u00ec un dinamismo tutto irlandese ai suoi arcigni personaggi di detective e tutori della legge. Uno su tutti fu l'ispettore di polizia Oscar Piper in una serie di sei pellicole poliziesche tratte dai romanzi di Stuart Palmer e incentrate sulla figura dell'investigatrice dilettante Hildegarde Withers (Edna May Oliver), la prima delle quali fu \"Penguin Pool Murder\" (1932). Ma innumerevoli altri furono i suoi ruoli di supporto, dal venditore di hot dog in \"Primo amore\" (1934) con Janet Gaynor, al manager di boxe Max \"Pop\" Corkle ne \"L'inafferrabile signor Jordan\" (1941), che gli valse una candidatura all'Oscar come miglior attore non protagonista, al tenente Rooney in \"Arsenico e vecchi merletti\" (1944) di Frank Capra, al lattaio che prende a benvolere Judy Garland e Robert Walker in \"L'ora di New York\" (1945).\nGleason riprese il personaggio di Max Corkle in \"Bellezze in cielo\" (1947), interpretato da Rita Hayworth, e continu\u00f2 la sua prolifica carriera di caratterista, eccellendo in particolar modo nelle commedie quali \"Segretaria tuttofare\" (1949), \"La fortuna si diverte\" (1950), \"Matrimoni a sorpresa\" (1952), \"Il balio asciutto\" (1958). Notevole il suo impegno anche sul piccolo schermo, con partecipazioni, tra le altre, alle serie \"The Life of Riley\" (1953-1955) e \"Alfred Hitchcock presenta\" (1956-1957). L'attore lavor\u00f2 intensamente durante tutti gli anni cinquanta, distinguendosi in ruoli brevi ma incisivi sul grande schermo, come in \"La morte corre sul fiume\" (1955), diretto da Charles Laughton, nel western \"Esecuzione al tramonto\" (1957), e nel dramma politico \"L'ultimo urr\u00e0\" (1958), diretto da John Ford, in cui interpret\u00f2 un compagno di partito di Spencer Tracy.\nVita privata.\nGleason conobbe la moglie Lucile Webster quando entrambi si trovarono a recitare nella compagnia di repertorio gestita dal padre di lei. Si sposarono nel 1905 ed ebbero un unico figlio, Russell, nato nel 1908 a Portland (Oregon) durante una tourn\u00e9e. Il ragazzo segu\u00ec le orme dei genitori, con i quali apparir\u00e0 in \"The Higgins Family\" (1938) e in altre commedie della serie. Russell divenne celebre con il ruolo del soldato tedesco M\u00fcller, lo studente sognatore in \"All'ovest niente di nuovo\" (1930), il capolavoro antimilitarista di Lewis Milestone, e in seguito spos\u00f2 Cynthia Lindsay, chorus girl di Busby Berkeley. La sua esistenza si concluse tragicamente la notte di Natale del 1945: Russell Gleason mor\u00ec dopo essere caduto da una finestra al quarto piano dell'Hotel Sutton di Manhattan, dove si trovava acquartierato con altri componenti del suo reggimento, l'Army Signal Corps Photo Center dell'Astoria Studio, in attesa di partire per l'Europa. La sua morte venne definita accidentale, ma si parl\u00f2 anche di suicidio, senza per\u00f2 giungere a una definitiva spiegazione dell'accaduto.\nLucile Gleason, che aveva interpretato il ruolo di Tess in \"Klondike Annie\" (1936), accanto a Mae West, fu una donna politicamente impegnata, si candid\u00f2 per la Camera in California e ricopr\u00ec il ruolo di presidente della Screen Actors Guild. Mor\u00ec nel 1947.\nJames Gleason mor\u00ec il 12 aprile 1959, all'et\u00e0 di settantasei anni. \u00c8 sepolto all'Holy Cross Cemetery di Culver City (California), accanto alla moglie.\nDoppiatori italiani.\nNelle versioni in italiano dei suoi film, James Gleason \u00e8 stato doppiato da:"}
{"id": "3823592", "revid": "216401", "url": "https://it.wikipedia.org/wiki?curid=3823592", "title": "R\u00e1s Tailteann", "text": ""}
{"id": "3823598", "revid": "1345932", "url": "https://it.wikipedia.org/wiki?curid=3823598", "title": "Lago Don Juan", "text": "Il lago Don Juan (conosciuto anche come stagno Don Juan; in lingua inglese: \"Don Juan pond\") \u00e8 un piccolo e poco profondo lago ipersalino situato nella valle di Wright nella regione orientale dell'Antartide, nella zona delle Valli secche McMurdo, a circa 9 chilometri ad ovest del lago Vanda. Lo specchio d'acqua si incunea tra la parte meridionale del monte Asgard Range e il versante nord del Dais. Sul lato ovest si trova un piccolo affluente e una caratteristica che \u00e8 stata descritta come ghiacciaio roccioso.\nCon un livello di salinit\u00e0 del 40,2%, il lago Don Juan \u00e8 considerato lo specchio d'acqua pi\u00f9 salato conosciuto sulla Terra (a confronto il Mar Morto ha una percentuale di salinit\u00e0 del 23,1%, mentre la media degli oceani del globo si attesta sul 3,38%). A causa dell'alta concentrazione di sale, questo lago gela ad una temperatura di -53\u00a0\u00b0C.\nIl lago Don Juan fu scoperto nel 1961 e il suo nome deriva dai due piloti di elicottero, Don Roe e John Hickey, che partirono per studiare il laghetto: durante tale prima esplorazione la temperatura era di -30\u00a0\u00b0C e l'acqua si trovava allo stato liquido.\nSalinit\u00e0.\nIl lago Don Juan \u00e8 uno stagno superficiale, a fondo piatto, iper-salino. Si ha una maggiore salinit\u00e0 del Mar Morto o addirittura del Lago Assal (situato a Gibuti) e lo stesso vale per il Lago di Vanda e per gli altri laghi antartici delle Valli secche McMurdo.\nSi ritiene che il lago Don Juan contenga un grado di salinit\u00e0 di oltre 18 volte superiore all'oceano (rispetto al Mar Morto che \u00e8 9,6 volte superiore rispetto a quella del mare). Il fatto che sia l'unico dei laghi ipersalini antartici che non gela quasi mai \u00e8 un'indicazione del suo rango superiore di salinit\u00e0 tra i laghi di tutto il mondo.\n\u00c8 stata descritta inizialmente come una zona di scarico delle acque sotterranee ipersaline; tuttavia in base ad una ricerca scientifica del 2013 l'acqua salata deriva dall'umidit\u00e0 che scioglie il terreno roccioso circostante.\nGli ioni dominanti in soluzione sono calcio e cloruro. L'area intorno al lago Don Juan \u00e8 ricoperta da sali di cloruro di sodio e cloruro di calcio che sono stati precipitati con l'evaporazione dell'acqua.\nLa superficie e il volume del Don Juan variano nel tempo: secondo la mappa topografica USGS pubblicata nel 1977, la zona era di circa 0,25\u00a0km\u00b2. Tuttavia, le dimensioni dello stagno si sono successivamente ridotte considerevolmente. La profondit\u00e0 massima nel 1993-1994 era di circa un piede (30\u00a0cm), mentre nel gennaio del 1997 era di appena 10 centimetri; infine nel dicembre 1998 lo stagno era quasi del tutto asciutto ovunque eccetto una zona di poche decine di metri quadrati. La maggior parte dell'acqua rimanente era raccolta nelle depressioni del fondo dello stagno.\nLa composizione dell'acqua calcolata \u00e8 CaCl2 3,72 mol/kg e NaCl 0,50 mol/kg, alla temperatura di -51,8\u00a0\u00b0C. Questo sarebbe equivalente a 413 g di CaCl2 e 29 g di NaCl per kg di acqua."}
{"id": "3823599", "revid": "767487", "url": "https://it.wikipedia.org/wiki?curid=3823599", "title": "M\u00e5lselvfossen", "text": "La cascata di M\u00e5lselvfossen \u00e8 situata nel comune M\u00e5lselv, nella contea di Troms og Finnmark in Norvegia.\n\u00c8 costituita da tre salti consecutivi del fiume M\u00e5lselva, su uno sviluppo lineare di 600 metri, per un dislivello totale di 22 metri.\nLa portata d'acqua raggiunge i 750\u00a0m\u00b3 /\u00a0s in primavera."}
{"id": "3823617", "revid": "399", "url": "https://it.wikipedia.org/wiki?curid=3823617", "title": "Working!!", "text": "Working!! \u00e8 un manga \"yonkoma\" scritto e disegnato da Karino Takatsu, serializzato sulla rivista \"Young Gangan\" di Square Enix dal numero di gennaio 2005 a quello di novembre 2014. I capitoli della serie sono stati raccolti in tredici volumi \"tank\u014dbon\", editi da Square Enix a partire da novembre 2005. \nSquare Enix ha pubblicato tre drama CD tra il 2007 e il 2009, i cui testi sono stati scritti da Shogo Mukai. Una serie televisiva anime di 13 episodi prodotta dallo studio A-1 Pictures e diretta da Yoshimasa Hiraike \u00e8 andata in onda nel 2010 su Tokyo MX. Una seconda stagione di 13 episodi, intitolata \"Working'!!\" e diretta da Atsushi Ootsuki, \u00e8 stata trasmessa nel 2011. Una terza stagione da 13 episodi, la cui produzione \u00e8 stata ufficializzata nell'agosto 2014, \u00e8 stata trasmessa tra luglio e settembre 2015. Un quattordicesimo ed ultimo episodio per la serie di 45 minuti \u00e8 stato trasmesso il 26 dicembre 2015.\nUn manga spin-off, intitolato \"Web-ban Working!!\", \u00e8 stato pubblicato online a partire dal 25 luglio 2015 ed \u00e8 stato adattato in una serie televisiva anime sempre prodotta da A-1 Pictures e trasmessa dal 1\u00ba ottobre al 24 dicembre 2016. \nIn Italia sia il manga che l'anime sono inediti.\nTrama.\n\"WORKING!!\" \u00e8 ambientato in un ristorante chiamato Wagnaria, situato nella prefettura di Hokkaido. Il sedicenne liceale S\u014dta Takanashi un giorno incontra Popura Taneshima, una diciassettenne carina e bassa di statura che sta cercando un cameriere che lavori part-time per il Wagnaria. S\u014dta, che adora tutto ci\u00f2 che \u00e8 piccolo e carino, accetta la proposta di Popura e inizia a lavorare come cameriere. Oltre a loro nello staff del locale, a gestire le consumazioni dei clienti, ci sono altri dipendenti in qualche modo particolari, misteriosi e stravaganti. Poco a poco S\u014dta si rende conto che forse ha per compagni di lavoro delle persone molto pericolose.\nMedia.\nManga.\n\"Working!!\" \u00e8 iniziato nella forma di web comic scritto ed illustrato da Karino Takatsu, pubblicato ad intervalli irregolari sul proprio sito web. Le ambientazioni ed i personaggi di questa versione del fumetto erano leggermente differenti dai successivi fumetti yonkoma, la cui serializzazione \u00e8 iniziata sul numero di gennaio 2005 della rivista manga \"Young Gangan\" della Square Enix. L'autrice ha chiamato la versione web comic mentre la versione manga . Il primo volume \"tank\u014dbon\" del manga \u00e8 stato pubblicato il 25 novembre 2005, ed al 25 marzo 2011 sono usciti nove volumi in Giappone. Altri dieci capitoli sono stati distribuiti via telefono cellulare. I diritti per la pubblicazione del manga in lingua cinese a Taiwan sono della Tong Li Publishing. Takatsu ha lanciato una versione web bisettimanale di \"Working!!\" il 16 ottobre 2009 per commemorare l'inizio della serie animata ed ha pubblicato il manga sul sito ufficiale dell'anime. Sul numero di settembre 2014 della rivista \"Shonen Gangan\" fu annunciato che il tredicesimo volume della serie, in uscita il 25 dicembre 2014, sarebbe stato l'ultimo della serie.\nDrama CD.\nLa Square Enix ha pubblicato tre drama CD con il titolo \"Young Gangan Book In CD Working!!\", su sceneggiatura di Sh\u014dgo Mukai. Il primo volume, uscito il 25 gennaio 2007 \u00e8 stato pubblicato insieme ad un booklet di 96 pagine contenente un manga bonus. Il secondo ed il terzo volume, usciti il 25 aprile 2008 ed il 25 marzo 2009 rispettivamente, sono stati pubblicati con un simile booklet. I doppiatori presenti nei CD drama non sono gli stessi utilizzati per la serie televisiva.\nAnime.\nLa prima stagione di tredici episodi della serie televisiva anime ispirata al manga di Takatsu, prodotta dall studio d'animazione A-1 Pictures e diretta da Yoshimasa Hiraike, \u00e8 stata trasmessa in Giappone fra il 4 aprile ed il 26 giugno 2010 su Tokyo MX. Il primo episodio \u00e8 stato trasmesso in anteprima il 6 marzo 2010. La NIS America ha acquistato i diritti dell'anime con il titolo \"Wagnaria!!\", ed un cofanetto DVD con sottotitoli in lingua inglese \u00e8 stato pubblicato il 24 marzo 2011.\nUna seconda stagione di 13 episodi, intitolata \"Working'!!\" (con un apostrofo), \u00e8 iniziata il 1\u00ba ottobre 2011, dopo un'anteprima avvenuta il 3 settembre 2011. La serie \u00e8 stata inoltre trasmessa in simulcast da Crunchyroll.\nIn occasione di un evento dedicato a \"Working!!\" e all'altra serie di Takatsu \"Servant x Service\", il 10 agosto 2014 il cast dell'anime ha annunciato che \u00e8 stata avviata la produzione di una terza stagione dell'anime, che \u00e8 andata in onda a luglio 2015.\nInternet radio show.\nUno show radiofonico su internet intitolato \"Yamaking!!\" \u00e8 stato trasmesso per tredici episodi fra il 21 maggio ed il 29 ottobre per promuovere la serie televisiva. Lo show era condotto da Ry\u014d Hirohashi, la doppiatrice di Aoi Yamada. Lo show \u00e8 ricominciato con il titolo \"Yamaking!!\" il 7 ottobre 2011.\nAccoglienza.\nIl quarto volume del manga Working!! era 7\u00b0 nella classifica dei manga pi\u00f9 venduti in Giappone per la settimana del 23 ottobre e del 29 ottobre 2007. Il sesto volume del manga \u00e8 stato il sesto nella classifica dei manga pi\u00f9 venduti Giappone per la settimana del 24 marzo e del 30 marzo 2009, avendo venduto oltre 73.000 volumi quella settimana."}
{"id": "3823630", "revid": "1568601", "url": "https://it.wikipedia.org/wiki?curid=3823630", "title": "Her\u00f0ubrei\u00f0", "text": "Her\u00f0ubrei\u00f0 \u00e8 un tuya situato nel nord-est degli Altopiani d'Islanda nel deserto del campo di lava di \u00d3d\u00e1\u00f0ahraun, lungo la \u00d6skjulei\u00f0 e non molto lontano dall'Askja.\nLa forma caratteristica a cima piatta del vulcano \u00e8 dovuta alla fuoriuscita della lava nello strato di ghiaccio che copriva l'Islanda negli ultimi periodi glaciali.\nNei pressi della montagna si trova l'oasi di \"Her\u00f0ubrei\u00f0arlindir\", un campeggio sede dei ranger dell'altopiano, dal quale partono alcuni sentieri escursionistici."}
{"id": "3823631", "revid": "88341644", "url": "https://it.wikipedia.org/wiki?curid=3823631", "title": "Mankiewicz", "text": ""}
{"id": "3823636", "revid": "436907", "url": "https://it.wikipedia.org/wiki?curid=3823636", "title": "Lie Lie Live", "text": "Lie Lie Live \u00e8 il primo EP del cantautore statunitense Serj Tankian, pubblicato il 24 giugno 2008 esclusivamente sull'iTunes Store.\nDescrizione.\nContiene due brani eseguiti dal vivo e tre remix di cui i primi due sono presenti rispettivamente nei singoli \"Empty Walls\" e \"Sky Is Over\"."}
{"id": "3823637", "revid": "287204", "url": "https://it.wikipedia.org/wiki?curid=3823637", "title": "Mohelnice nad Jizerou", "text": "Mohelnice nad Jizerou \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3823639", "revid": "619191", "url": "https://it.wikipedia.org/wiki?curid=3823639", "title": "Campionati del mondo di canoa/kayak sprint ICF", "text": ""}
{"id": "3823640", "revid": "287204", "url": "https://it.wikipedia.org/wiki?curid=3823640", "title": "Mukarov", "text": ""}
{"id": "3823642", "revid": "180559", "url": "https://it.wikipedia.org/wiki?curid=3823642", "title": "Accademia Doemens", "text": "L'accademia Doemens \u00e8 un istituto di formazione per professionisti del settore alimentare, situato a Gr\u00e4felfing, nel circondario di Monaco di Baviera.\nStoria.\nL'accademia \u00e8 stata fondata nel 1895 dal dottor Albert Doemens, con lo scopo di fornire formazione e competenze nel campo della produzione della birra. Nel 2004 \u00e8 stata aperta una sede anche in Italia, a Santarcangelo di Romagna. Nel 2000 l'accademia ha istituito il \"World Brewing Academy\" con l'istituto Siebel di Chicago.\nProgramma di studio.\nL'accademia svolge principalmente attivit\u00e0 di formazione nel campo della produzione di birra, bevande e alimenti, oltre a seminari sulla tecnologia alimentare in diverse lingue anche a distanza. "}
{"id": "3823645", "revid": "1314312", "url": "https://it.wikipedia.org/wiki?curid=3823645", "title": "BlackBerry Bold", "text": "BlackBerry Bold era la serie di smartphone top di gamma di RIM, introdotti nell'agosto del 2008 con la filosofia \"business-oriented\" e tutti muniti di fotocamera con flash, i quali si possono macroscopicamente dividere in due rami, quelli con schermo touch-screen e quelli solo con tastiera QWERTY.\nBold.\n9000.\nIl BlackBerry Bold 9000 \u00e8 stato immesso sul mercato con BlackBerry OS 4.6. Nel 2008 Bonnie Cha di CNET valutato il telefono come \"eccellente\" e ha elogiato schermo del telefono e le capacit\u00e0 multimediali. Tuttavia, non le piaceva la voluminosit\u00e0 del dispositivo, e osservava problemi nella navigazione web, come la limitata riproduzione di video su YouTube, grazie al supporto limitato del telefono per i formati video, un'interfaccia goffa per funzioni quali il bookmarking, poco intuitivo, e il design del browser in generale.\n9700.\nPubblicato nel mese di novembre del 2009 includendo il trackpad al posto del trackball, altre specifiche sono:\nFotocamera\n9650.\nPubblicato nel mese di maggio del 2010 e rappresenta una versione pi\u00f9 economica, che riprende le caratteristiche del precedente 9700, ma con un processore meno performante, altre specifiche sono:\nFotocamere\n9780.\nPubblicato nel mese di novembre del 2010, altre specifiche sono:\nSpecifiche.\nFotocamere\nBold (touch).\nDifferiscono dalla linea originaria per via dello schermo touch-screen.\n9790.\nPubblicato nel mese di novembre del 2011, il primo caratterizzato da tasti sporgenti in modo analogo a quelli della tastiera, altre specifiche sono:\n9900, 9220 e 9930.\nIl 9900 e il 9930 vengono presentati nel mese di agosto del 2011, in particolare quest'ultimo ha la possibilit\u00e0 di funzionare anche con le reti CDMA, mentre il 9220 viene pubblicato nel dicembre del 2011, le specifiche sono:"}
{"id": "3823646", "revid": "767487", "url": "https://it.wikipedia.org/wiki?curid=3823646", "title": "Muka\u0159ov (Mlad\u00e1 Boleslav)", "text": "Muka\u0159ov \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3823651", "revid": "287204", "url": "https://it.wikipedia.org/wiki?curid=3823651", "title": "N\u011bm\u010dice (Mlad\u00e1 Boleslav)", "text": "N\u011bm\u010dice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3823656", "revid": "110157", "url": "https://it.wikipedia.org/wiki?curid=3823656", "title": "Nemyslovice", "text": "Nemyslovice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3823659", "revid": "1543377", "url": "https://it.wikipedia.org/wiki?curid=3823659", "title": "Gran Premio Citt\u00e0 di Modena-Memorial Viviana Manservisi", "text": "Il Gran Premio Citt\u00e0 di Modena-Viviana Manservisi \u00e8 una corsa in linea maschile di ciclismo su strada, che si disputa in provincia di Rimini, in Italia, ogni anno nel mese di settembre. Dal 2005 fa parte del circuito UCI Europe Tour, classe 1.1.\nLa corsa fu disputata per la prima volta nel 1996 come \"Gran Premio Citt\u00e0 di Misano Adriatico\", salvo poi tornare ad essere organizzata nel 2004 come \"Giro Colline del Chianti Val d'Elsa\". Nel 2005 torn\u00f2 a chiamarsi \"Gran Premio Citt\u00e0 di Misano-Adriatico\". Nel 2007 divent\u00f2 \"Memorial Viviana Manservisi\u2013dalla Pianura alle Valli e Lidi di Comacchio\", nel 2009 non fu organizzato e nel 2010 era denominato \"Gran Premio Citt\u00e0 di Modena\u2013Memorial Viviana Manservisi\".\nAlbo d'oro.\n\"Aggiornato all'edizione 2011.\""}
{"id": "3823662", "revid": "767487", "url": "https://it.wikipedia.org/wiki?curid=3823662", "title": "Nep\u0159ev\u00e1zka", "text": "Nep\u0159ev\u00e1zka \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3823664", "revid": "287204", "url": "https://it.wikipedia.org/wiki?curid=3823664", "title": "Neprevazka", "text": ""}
{"id": "3823668", "revid": "657000", "url": "https://it.wikipedia.org/wiki?curid=3823668", "title": "11eyes", "text": ""}
{"id": "3823672", "revid": "657000", "url": "https://it.wikipedia.org/wiki?curid=3823672", "title": "11 Eyes", "text": ""}
{"id": "3823673", "revid": "36426", "url": "https://it.wikipedia.org/wiki?curid=3823673", "title": "Vini della Calabria", "text": "Vitigni.\nLa produzione \u00e8 incentrata per circa'80% su uve a bacca rossa, come il Gaglioppo, il Magliocco, Nerello, Capuccio e Aglianico \nElenco dei vini prodotti in Calabria.\nCi sono molte variet\u00e0 di uve in Calabria, ad esempio Nerello Mascalese, Greco Nero, Gaglioppo, Magliocco e Zibibbo. \nVitigni Antichissimi e coltivati fin dai tempi della Magna Grecia, che danno origine a diversi vini"}
{"id": "3823675", "revid": "287204", "url": "https://it.wikipedia.org/wiki?curid=3823675", "title": "Neveklovice", "text": "Neveklovice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3823677", "revid": "216401", "url": "https://it.wikipedia.org/wiki?curid=3823677", "title": "Memorial Viviana Manservisi", "text": ""}
{"id": "3823679", "revid": "216401", "url": "https://it.wikipedia.org/wiki?curid=3823679", "title": "Gran Premio Citt\u00e0 di Misano Adriatico", "text": ""}
{"id": "3823682", "revid": "287204", "url": "https://it.wikipedia.org/wiki?curid=3823682", "title": "Nim\u011b\u0159ice", "text": "Nim\u011b\u0159ice \u00e8 un comune della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3823683", "revid": "287204", "url": "https://it.wikipedia.org/wiki?curid=3823683", "title": "Nimerice", "text": ""}
{"id": "3823684", "revid": "599013", "url": "https://it.wikipedia.org/wiki?curid=3823684", "title": "Erkka Pet\u00e4j\u00e4", "text": "Carriera.\nClub.\nHa trascorso la quasi totalit\u00e0 della sua carriera in club scandinavi, in particolare svedesi e finlandesi.\nNazionale.\nSumiala conta 83 presenze senza aver segnato alcun goal per la ."}
{"id": "3823687", "revid": "7077", "url": "https://it.wikipedia.org/wiki?curid=3823687", "title": "Giorno di paga (gioco)", "text": "Giorno di Paga \u00e8 un gioco da tavolo edito da MB Hasbro. \u00c8 una variante di 'Monopoly' basato sulla gestione del proprio denaro durante uno o pi\u00f9 mesi.\nSvolgimento del gioco.\nSubito si decide la durata del gioco (a quanti mesi terminare la partita); inizia il giocatore pi\u00f9 giovane tirando il dado e si continua in senso orario.\nSul tabellone vi sono parecchie caselle che fanno variare il gioco: una di queste variabili \u00e8 rappresentato dalla casella posta. Su di queste vi sar\u00e0 segnato il numero di carte posta da prendere, e a fine mese bisogner\u00e0 pagare o riscuotere la somma di denaro accumulata. Le carte posta possono essere pubblicitarie o lettere, e in questo caso non si deve pagare nulla, oppure le carte posta bancarie, e bisogner\u00e0 riscuotere dalla banca la somma accumulata, o ancora carte posta da pagare, come ad esempio parcelle mediche o polizza auto o altro.\nSul tabellone vi sono poi le caselle che faranno pescare le carte imprevisto: queste offrono una variante interessante del gioco, in quanto si potr\u00e0 trovare carte imprevisto favorevoli, che permetteranno di riscuotere immediatamente la somma segnata sulla carta, o sfavorevoli, costringendo a pagare sul banco (tassello centrale del gioco) la somma riportata. I soldi sul banco verranno vinti da colui che lanciando il dado durante il suo turno far\u00e0 6.\nVi \u00e8 poi la casella propriet\u00e0: quando un giocatore capita su questa casella, dovr\u00e0 pescare una carta propriet\u00e0, e decidere se acquistarla o meno. Se non l'acquister\u00e0, dovr\u00e0 semplicemente scartarla e pagare la tassa di commissione, mentre se procede ad acquistare la propriet\u00e0, dovr\u00e0 pagare la somma corrisposta alla banca. A questo punto, se tirando il dado si finisce su una casella vendita, si potr\u00e0 vendere la propria propriet\u00e0, recuperando i soldi spesi per l'acquisto e ricavando una somma di denaro, in quanto ogni carta propriet\u00e0 permette di guadagnare soldi.\nImportante \u00e8 anche il libretto dei risparmi e la relativa riscossione dei soldi a fine mese. Nel caso in cui si \u00e8 a corto di soldi si pu\u00f2 richiedere un prestito di 1.500\u20ac, promettendo la restituzione di almeno il 10% a fine mese.\nVince il giocatore che possiede l'importo maggiore o, in caso di crolli economici per ogni giocatore (molto raro), colui che ha richiesto meno prestiti alla banca."}
{"id": "3823711", "revid": "1543377", "url": "https://it.wikipedia.org/wiki?curid=3823711", "title": "Another Green World", "text": "Another Green World \u00e8 un album discografico del musicista britannico Brian Eno. Prodotto dall'autore e da Rhett Davies, venne pubblicato dalla Island Records nel settembre 1975. Utilizzando in prevalenza la tecnica ideata da Eno delle \"Strategie Oblique\", l'album contiene qualche pezzo rock con testi brevi e coincisi abbinati a brani strumentali dalla produzione elaborata, molti dei quali eseguiti esclusivamente da Eno senza l'apporto degli ospiti.\nIl disco.\nProduzione.\n\"Another Green World\" fu registrato negli Island Studios di Londra nel luglio e agosto del 1975. Dopo quattro giorni di relativa improduttivit\u00e0, Brian Eno consult\u00f2 le \"Strategie Oblique\" per trarre ispirazione come fece per il precedente \"Taking Tiger Mountain (By Strategy)\".\nNonostante abbia collaborato con numerosi ospiti alla realizzazione di \"Another Green World\" (inclusi Phil Collins, John Cale e Robert Fripp) Eno si concentr\u00f2 principalmente sulla composizione di brani solisti (in sette delle tracce suona tutti gli strumenti da solo, comprese le tastiere, le chitarre e le percussioni).\nMusica e testi.\n\"Another Green World\" segna una svolta nella carriera musicale di Brian Eno. Se le canzoni dei primi due album sono soltanto rock, in \"Another Green World\" solo cinque delle quattordici tracce presentano un testo. Le tracce strumentali, che esplorano nuove sonorit\u00e0 pi\u00f9 pacate e rilassanti, rappresentano una fase di transizione fra la musica rock dei suoi esordi e le future composizioni strumentali, dove le tessiture e i timbri sono considerati gli elementi musicali pi\u00f9 importanti. Nel brano di apertura \"Sky Saw\", gli strumenti musicali cambiano struttura, se si esclude il basso che ripete lo stesso pattern lungo tutta la traccia. Eno ha riutilizzato le strumentazioni di \"Sky Saw\" in una traccia di \"Music for Films\" e nell'album di debutto degli Ultravox che produrr\u00e0 in seguito. In \"Over Fire Island\" il basso e la batteria risentono dell'influenza delle tecniche usate nel jazz. Nelle tracce \"In Dark Trees\" e \"The Big Ships\", Eno suona tutti gli strumenti, compresi un sintetizzatore e le percussioni sintetiche.\nPer comporre i testi, Eno ha cantato sillabe senza significato sull'accompagnamento strumentale di alcune tracce dell'album, successivamente associate fra loro al fine di ottenere testi che avessero senso. Questo metodo venne usato dal musicista per comporre tutte le sue tracce degli anni settanta basate sulle sonorit\u00e0 vocali.\nAccoglienza.\nPur non raggiungendo le classifiche del Regno Unito cos\u00ec come quelle degli Stati Uniti, il disco venne recensito perlopi\u00f9 positivamente. Charley Walters di \"Rolling Stone\" dichiar\u00f2 che \"Pur continuando a rischiare, Eno ha trionfato. \"Another Green World\" \u00e8 indubbiamente un album importante e geniale.\" Robert Christgau scrisse in una recensione: \"Sono giunto ad amare ogni singolo minuto di questa piccola raccolta artistica di tracce statiche per sintetizzatore\". Secondo una classifica stilata dal settimanale \"The Village Voice\" nel 1976, \"Another Green World\" \u00e8 considerato uno dei migliori album di quell'anno.\nTracce.\nTutte le tracce sono state composte da Brian Eno."}
{"id": "3823712", "revid": "1305772", "url": "https://it.wikipedia.org/wiki?curid=3823712", "title": "World Fashion Channel", "text": "World Fashion Channel \u00e8 un canale televisivo nato nel 2005 e trasmesso in Europa, Asia e dal 31 luglio 2007 in Italia sulla piattaforma televisiva Sky al canale 488. Ha avuto anche delle edizioni locali in Russia.. In Italia \u00e8 trasmesso in lingua originale. Il canale \u00e8 dedicato alla moda e trasmette sfilate e programmi correlati alla bellezza, allo stile e ovviamente alla moda; trasmette 24 ore su 24. Il canale ha partecipato alla settimana della moda organizzata da Madeinmedi, nella stagione 2010 e 2011. Dal 1\u00ba aprile 2015 trasmette solo in HD sul satellite Eutelsat Hot Bird 13D.\nA maggio 2020 il canale viene eliminato dalla piattaforma Sky Italia"}
{"id": "3823714", "revid": "1005847", "url": "https://it.wikipedia.org/wiki?curid=3823714", "title": "Elezioni amministrative in Italia del 1977", "text": "Le elezioni amministrative italiane del 1977 si tennero il 17 e 18 aprile per il rinnovo di 34 consigli comunali (tra cui Abano Terme, Capua, Castellammare di Stabia e San Marco in Lamis) e del consiglio provinciale di Rovigo."}
{"id": "3823715", "revid": "62004", "url": "https://it.wikipedia.org/wiki?curid=3823715", "title": "Trofeo Gianfranco Bianchin", "text": "Il Trofeo Gianfranco Bianchin \u00e8 una corsa in linea maschile di ciclismo su strada che si svolge ogni settembre a Ponzano Veneto (provincia di Treviso), in Italia. Dal 2005 al 2012 ha fatto parte del circuito UCI Europe Tour come gara per Under-23 di classe 1.2U, mentre dal 2013 \u00e8 riclassificata come gara 1.12 (gara nazionale Elite/Under-23).\n\u00c8 intitolato a Gianfranco Bianchin, ciclista professionista prematuramente scomparso nel 1970.\nAlbo d'oro.\n\"Aggiornato all'edizione 2017.\""}
{"id": "3823716", "revid": "767487", "url": "https://it.wikipedia.org/wiki?curid=3823716", "title": "Vento di terre lontane", "text": "Vento di terre lontane (\"Jubal\") \u00e8 un film del 1956 diretto da Delmer Daves, con Glenn Ford, Ernest Borgnine, Rod Steiger e Charles Bronson.\nTrama.\nIl cowboy Jubal Troop, appiedato e in cattive condizioni fisiche, trova rifugio e ristoro nel grosso ranch di Shep Horgan, ove tuttavia egli viene subito preso di mira da Pinky, un mandriano che lo accusa di puzzare troppo di pecora. Shep Horgan \u00e8 un simpatico ed allegro individuo, che ha una moglie molto bella e molto pi\u00f9 giovane di lui, Mae, incontrata in Canada.\nHorgan sviluppa subito una grande simpatia per Jubal, a cui offre un lavoro stabile presso il suo ranch. Tuttavia anche Mae non rimane indifferente a Jubal e gli fa capire senza mezzi termini di essersi invaghita di lui. Impressionato dalla bravura di Jubal nel suo lavoro, Horgan lo nomina capo dei mandriani, il che acuisce l'antipatia nei suoi confronti da parte di Pinky, nel quale Horgan non ha fiducia. Jubal respinge le avances di Mae, mentre non \u00e8 insensibile al fascino di Naomi, una giovane donna al seguito di una carovana di uno sconosciuto gruppo di devoti, che i cowboy di Horgan chiamano \"rawhiders\".\nPinky cerca di cacciare questi fedeli e non gradisce gli interventi di Jubal in loro favore. Jubal ha un unico alleato: un vagabondo di nome Reb, che si era posto al seguito della carovana. Con la raccomandazione di Jubal, Reb viene assunto per lavorare nel ranch di Shep Horgan.\nPinky, che aveva avuto una relazione con Mae alle spalle del marito, dice a quest'ultimo che lei lo tradisce con Jubal. Horgan affronta la moglie chiedendole la verit\u00e0 e Mae gli risponde adirata che non lo ama pi\u00f9, anzi non pu\u00f2 proprio pi\u00f9 sopportarlo e che ormai ama Jubal e, mentendo, che quest'ultimo le fa la corte. Infuriato, Shep va incontro a Jubal deciso ad ucciderlo, ma quando lo incontra e sta per mettere in atto il suo proposito, Rep lancia una rivoltella a Jubal, che si difende uccidendo Shep Horgan.\nPinky ci riprova con Mae, ed al suo rifiuto la picchia selvaggiamente, poi chiama a raccolta gli altri contro Jubal, convincendoli che questi, dopo aver portato via la moglie a Shep, lo ha ucciso. Tuttavia il gruppo raccoglie la testimonianza in \"articulo mortis\" di Mae, che rivela come le accuse lanciate contro Jubal fossero false e che lei \u00e8 stata picchiata a morte da Pinky. Questi viene circondato dai cowboy, mentre Jubal se ne va insieme a Naomi ed a Rep."}
{"id": "3823721", "revid": "599013", "url": "https://it.wikipedia.org/wiki?curid=3823721", "title": "\u00c9ric Bauth\u00e9ac", "text": "Carriera.\nClub.\nLa sua carriera da calciatore inizia nel 1995 quando milita per il Bagnols Pont. Dopo essersi messo in mostra in cinque stagioni con la maglia \"biancoblu\" si trasferisce al club di Saint-\u00c9tienne, l'Association Sportive de Saint-\u00c9tienne Loire. Dopo sette stagioni viene acquistato dal Cannes dove, in tre stagioni, colleziona settantasette presenze e quindici reti, prima di trasferirsi al Digione.\nIl 15 giugno 2012 viene ufficializzato il suo passaggio a titolo definitivo al Nizza, squadra con cui firma un contratto triennale.\nIl 25 giugno 2015 passa al Lille, con cui firma un contratto triennale.\nL'8 settembre 2017 viene ingaggiato dalla societ\u00e0 australiana dei .\nIl 25 luglio 2019, dopo esser rimasto svincolato, trova un accordo con l', club che partecipa alla massima divisione cipriota."}
{"id": "3823726", "revid": "765341", "url": "https://it.wikipedia.org/wiki?curid=3823726", "title": "MPD Psycho (manga)", "text": " \u00e8 un manga scritto da Eiji \u014ctsuka e disegnato da Sho-u Tajima.\nPersonaggi.\n \u00e8 un detective della polizia che lavora su un caso di omicidio seriale. Mentre cerca di rintracciare un serial killer che mutila le sue vittime smembrandole, la sua ragazza (Chizuko) viene mutilata dal killer, che sostiene di riconoscere il detective come un compagno psicopatico. Dopo aver rintracciato il killer, in Yosuke emerge la personalit\u00e0 sadica di , che spara al killer uccidendolo. Questa personalit\u00e0 sparisce subito e viene sostituita da quella da , un serio criminologo. Amamiya viene quindi arrestato e imprigionato per l'omicidio del serial killer e Kobayashi viene considerato pazzo. In seguito, la detective ed ex poliziotta Machi Isono richiede l'aiuto di Amamiya come consulente per la sua neonata agenzia di indagini private. Durante tutto il corso della storia, Kazuhiko Amamiya \u00e8 la personalit\u00e0 dominante con Nishizono che compare sporadicamente (di solito emerge dopo un incidente traumatico o quando il corpo \u00e8 in pericolo). In seguito viene rivelato che Shinji Nishizono \u00e8 la personalit\u00e0 originale del corpo mentre Yosuke Kobayashi e Kazuhiko Amamiya erano suoi amici d'infanzia nonch\u00e9 vittime.\n \u00e8 una ex poliziotta che gestisce una societ\u00e0 di consulenza privata. Impiega come consulente Kazuhiko Amamiya al suo rilascio dalla prigione e lo invita a vivere nel grande appartamento che funge da casa per s\u00e9 stessa e sua sorella Miwa, nonch\u00e9 da sede della sua attivit\u00e0.\n \u00e8 la sorella minore di Machi. Inizialmente lei si presenta come una ragazzina con una forte personalit\u00e0 che ogni tanto aiuta Machi e Amamiya nel loro lavoro. Col progredire della serie, diventa un personaggio pi\u00f9 importante. Viene infatti rivelato che custodisce una personalit\u00e0 alternativa cruciale per la formazione di Lucy Monostone. \u00c8 stata lei a trasferire la personalit\u00e0 di Kazuhiko Amamiya a Tetora Nishizono.\n \u00e8 una versione adolescente di Kazuhiko Amamiya. Tetora ha anche la personalit\u00e0 psicopatica di Shinji Nishizono che \u00e8 molto pi\u00f9 dominante in Tetora. Riceve la personalit\u00e0 di Kazuhiko da Miwa.\n in vita era una pop star americana e un terrorista. Era ritenuto essere l'assassino perfetto. Mentre l'ingegneria genetica pu\u00f2 ricreare il corpo di Monostone, la sfida sembra ricreare la sua anima in modo che l'assassino finale possa rinascere. Sembra che questo risultato possa essere raggiunto solo combinando una serie di personaggi, che rappresentano le diverse parti di Monostone, in un unico corpo.\nAltri media.\nNel 2000 \u00e8 stata trasmessa una miniserie televisiva in sei episodi dal titolo Multiple Personality Detective Psycho - Kazuhiko Amamiya Returns basata sulla trama iniziale del manga ma con uno sviluppo completamente diverso: Yosuke Kobayashi \u00e8 un detective della omicidi che ha visto la moglie uccisa dal serial killer Shinji Nishizono. \nPer lo shock dell'incidente, egli soffre di disturbo di personalit\u00e0 multipla e diventa Kazuhiko Amamiya. Poco dopo, riesce a dare la caccia e uccidere l'assassino di sua moglie. Ora una serie di omicidi ha avuto inizio, e il sospetto rivendica di essere Shinji Nishizono."}
{"id": "3823728", "revid": "72396", "url": "https://it.wikipedia.org/wiki?curid=3823728", "title": "Alexander Samoilovich", "text": ""}
{"id": "3823730", "revid": "345405", "url": "https://it.wikipedia.org/wiki?curid=3823730", "title": "Baba Badi XVI", "text": ""}
{"id": "3823738", "revid": "107541080", "url": "https://it.wikipedia.org/wiki?curid=3823738", "title": "Verde ufficio", "text": "Il verde ufficio \u00e8 una tonalit\u00e0 del colore verde. \u00c8 il colore designato ad essere il \"verde\" in HTML."}
{"id": "3823740", "revid": "339392", "url": "https://it.wikipedia.org/wiki?curid=3823740", "title": "Aeroporto di Ancona", "text": ""}
{"id": "3823742", "revid": "7077", "url": "https://it.wikipedia.org/wiki?curid=3823742", "title": "Shopping visuale", "text": "Lo shopping visuale \u00e8 un settore dello shopping online nel quale vengono utilizzate le pi\u00f9 recenti tecniche di Computer Vision e Image Processing al fine di agevolare l'utente nel processo di acquisto di un determinato bene di cui si dispone di una o pi\u00f9 immagini rappresentative. In particolare questa tipologia di shopping nasce per sopperire alle limitazioni delle ricerche testuali dei principali motori di ricerca attraverso le quali \u00e8 spesso difficile se non impossibile descrivere in modo esaustivo un particolare oggetto.\nModa e abbigliamento.\nNello specifico il settore merceologico in cui meglio si presta questo tipo di shopping \u00e8 il settore della moda e dell'abbigliamento poich\u00e9 spesso le descrizioni testuali associate ai prodotti presenti nei negozi online sono scarne e prive di dettagli; una ricerca basata sull'informazione visuale presente nelle immagini, in questo caso, pu\u00f2 quindi notevolmente favorire l'estrazione di contenuto informativo, la sua indicizzazione e la successiva interrogazione.\nIn letteratura sta nascendo un forte interesse nella realizzazione di nuove tecniche in grado di gestire questo tipo di informazione estraendo dagli oggetti di interesse caratteristiche come colore, tessiture, forme e contorni, attributi visuali, ecc.."}
{"id": "3823744", "revid": "767487", "url": "https://it.wikipedia.org/wiki?curid=3823744", "title": "Sa\u00eff Ghezal", "text": ""}
{"id": "3823747", "revid": "45991062", "url": "https://it.wikipedia.org/wiki?curid=3823747", "title": "Comuniste", "text": ""}
{"id": "3823749", "revid": "1446238", "url": "https://it.wikipedia.org/wiki?curid=3823749", "title": "Distretto di Bokhtar", "text": "Il distretto di Kushoniyon (fino al 12 marzo 1992 \"Kommunist\u012b\";\u00a0fino al 2018 \"Bochtar\") si trova nella regione di Chatlon in Tagikistan. Il suo capoluogo \u00e8 un villaggio di 8000 abitanti chiamato Ismoili Somoni; nel distretto ci sono circa 209.000 abitanti.\nIl distretto venne chiamato nel 1944 col nome di \"Otjabr\" quando era ancora parte dell'Unione sovietica e poi venne rinominato col nome di \"Kommunist\u012b\" (\u041a\u043e\u043c\u043c\u0443\u043d\u0438\u0441\u0442\u04e3)."}
{"id": "3823750", "revid": "119657244", "url": "https://it.wikipedia.org/wiki?curid=3823750", "title": "Standartenf\u00fchrer", "text": "Standartenf\u00fchrer era un grado paramilitare che \u00e8 stato utilizzato in diverse organizzazioni naziste, come le SA, SS, NSKK e NSFK, e corrisponde al grado militare di colonnello. Fondato come un titolo nel 1925, nel 1928 il rango divenne uno dei primi gradi commissionato ed \u00e8 stato conferito a quegli ufficiali SA e delle SS che comandavano le unit\u00e0 conosciute come Standarten che erano reggimenti e formazioni di dimensioni intorno ai 305 uomini.\nNel 1929 il grado di Standartenf\u00fchrer \u00e8 stato diviso in due file separate conosciuti come Standartenf\u00fchrer (I) e Standartenf\u00fchrer (II). Questo concetto \u00e8 stato abbandonato nel 1930 quando entrambe le formazioni naziste delle SA e delle SS hanno ampliato i propri sistemi.\nNel 1933, quando Adolf Hitler giunse al potere in Germania, il rango di Standartenf\u00fchrer era stato stabilito come il pi\u00f9 grande grado da ufficiale superiore e minore rispetto al rango di Oberf\u00fchrer che \u00e8 stato considerato il primo titolo da ufficiale generale delle SS e SA. Con l'inizio della seconda guerra mondiale, lo Standartenf\u00fchrer era largamente diffuso sia nelle SS che nelle SA. Nelle Waffen-SS, il rango era considerato l'equivalente di un Oberst, un colonnello.\nL'insegna per Standartenf\u00fchrer consisteva in una foglia di quercia singola visualizzata su entrambi i collari. Standartenf\u00fchrer \u00e8 stato il primo grado a visualizzare la stessa immagine su entrambi i collari."}
{"id": "3823752", "revid": "107819135", "url": "https://it.wikipedia.org/wiki?curid=3823752", "title": "Folkitalia", "text": "Folkitalia era un programma televisivo italiano, trasmesso in 10 puntate da Rai 3, dal 7 maggio 1983 al 16 luglio dello stesso anno, per la regia di Nanni Mandelli.\nL'autore era Alfonso De Liguoro, mentre il conduttore e curatore era Toni Cosenza."}
{"id": "3823755", "revid": "110157", "url": "https://it.wikipedia.org/wiki?curid=3823755", "title": "Diocesi di La Ceiba", "text": "La diocesi di La Ceiba (in latino: \"Dioecesis Ceibensis\") \u00e8 una sede della Chiesa cattolica in Honduras suffraganea dell'arcidiocesi di Tegucigalpa. Nel 2019 contava 406.800 battezzati su 537.600 abitanti. \u00c8 retta dal vescovo Michael Lenihan, O.F.M.\nTerritorio.\nLa diocesi comprende i dipartimenti di Atl\u00e1ntida e Islas de la Bah\u00eda nella parte settentrionale dell'Honduras.\nSede vescovile \u00e8 la citt\u00e0 di La Ceiba, dove si trova la cattedrale di Sant'Isidoro lavoratore.\nIl territorio si estende su una superficie di 4.640\u00a0km\u00b2 ed \u00e8 suddiviso in 14 parrocchie.\nStoria.\nLa diocesi \u00e8 stata eretta il 30 dicembre 2011 con la bolla \"Cum ad provehendam\" di papa Benedetto XVI, ricavandone il territorio dalla diocesi di San Pedro Sula.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2019 su una popolazione di 537.600 persone contava 406.800 battezzati, corrispondenti al 75,7% del totale."}
{"id": "3823757", "revid": "339392", "url": "https://it.wikipedia.org/wiki?curid=3823757", "title": "Dead &amp; Buried", "text": ""}
{"id": "3823758", "revid": "767487", "url": "https://it.wikipedia.org/wiki?curid=3823758", "title": "Ugello Kort", "text": "L'ugello Kort (o ugello di Kort) \u00e8 un anello affusolato con profilo ad ala, che circonda un'elica per propulsione marina. \u00c8 stato sviluppato nel 1930 da parte dall'ingegnere aeronautico italiano Luigi Stipa e perfezionato dall'architetto navale tedesco Ludwig Kort.\nPer piccole velocit\u00e0, la presenza di un ugello Kort pu\u00f2 rendere la propulsione significativamente pi\u00f9 efficiente rispetto ad eliche non intubate, producendo una spinta maggiore. I rimorchiatori sono l'applicazione pi\u00f9 comune per gli ugelli Kort."}
{"id": "3823762", "revid": "339392", "url": "https://it.wikipedia.org/wiki?curid=3823762", "title": "Universit\u00e0 telematica management audiovisivo TEL.M.A.", "text": ""}
{"id": "3823770", "revid": "287204", "url": "https://it.wikipedia.org/wiki?curid=3823770", "title": "Coppa dell'Imperatore 2011", "text": "La Coppa dell'Imperatore 2011 \u00e8 la novantunesima edizione della coppa nazionale giapponese di calcio."}
{"id": "3823772", "revid": "767487", "url": "https://it.wikipedia.org/wiki?curid=3823772", "title": "Cantopop", "text": "Il Cantopop (abbreviazione di musica popolare cantonese e chiamato a volte HK-pop) \u00e8 un genere musicale pop cinese nato negli anni settanta e sviluppatosi attorno alla citt\u00e0 di Hong Kong come evoluzione della musica popolare cinese e dello shidaiqu. Vi sono influenze musicali ricavate da molti altri generi come il jazz, rock and roll, R&amp;B, musica elettronica e tutto il pop occidentale.\nI testi dei brani sono generalmente cantati in cantonese. \u00c8 famoso soprattutto nella Cina meridionale e nell'Asia sud-orientale.\nTra i principali artisti si possono citare, Roman Tam considerato il padrino del genere, Liza Wang, Paula Tsui negli anni 70, Anita Mui, Leslie Cheung, Alan Tam, Sally Yeh, Priscilla Chan negli anni ottanta e novanta.\nCon l'annessione di Hong Kong da parte della Cina, avvenuta nel 1997, il genere si espanse ad artisti cinesi dell'entroterra.\nDopo il 2000 nuovi cantanti vennero alla ribalta, tra questi il duo delle Twins, Joey Yung, Miriam Yeung. Ci furono anche scandali sessuali che ricevettero una grossa attenzione da parte dei media anche occidentali come le foto private divulgate in internet in cui il cantante e attore Edison Chen fu ritratto in atti sessuali espliciti con le cantanti Gillian Chung, Bobo Chan e Cecilia Cheung.\nEtichette discografiche.\nSin dagli anni settanta, si stabilirono ad Hong Kong filiali delle case discografiche occidentali PolyGram, EMI, Sony Music e Warner. Successivamente, nacquero etichette locali come la Crown Records (\u5a1b\u6a02\u5531\u7247), la Wing Hang Records (\u6c38\u6046), la Manchi Records (\u6587\u5fd7) e la Capital Artists, che divennero presto competitive sul mercato. Tuttavia, quando a met\u00e0 degli anni ottanta le colonne sonore delle serie televisive persero il favore del pubblico, il mercato musicale si spost\u00f2 in favore delle multinazionali.Le classifiche annuali delle vendite musicali vengono stilate dalla IFPI (la Federazione Internazionale dell'Industria Fonografica)."}
{"id": "3823774", "revid": "610351", "url": "https://it.wikipedia.org/wiki?curid=3823774", "title": "Miss USA 2003", "text": "Miss USA 2003 \u00e8 la cinquantaduesima edizione del concorso di bellezza Miss USA, e si \u00e8 svolto presso San Antonio, Texas il 24 marzo 2003. Vincitrice del concorso alla fine dell'evento \u00e8 risultata Susie Castillo del Massachusetts."}
{"id": "3823775", "revid": "1543377", "url": "https://it.wikipedia.org/wiki?curid=3823775", "title": "Walter Espec", "text": "Fu un personaggio di spicco del regno di Enrico I di Inghilterra.\nBiografia.\nWalter Espec succedette a suo padre William Speche nei possedimenti del Bedfordshire.\nNegli anni fino al 1120, assieme a Eustace fitz John controllava il nord dell'Inghilterra.\nOttenne, probabilmente dal re, numerose terre, principalmente situate nei dintorni dei castelli da lui fatti edificare di Helmsley (Yorkshire) e Wark (Northumberland), divenendo cos\u00ec una delle personalit\u00e0 pi\u00f9 influenti del territorio.\nIn tarda et\u00e0, quando era Alto sceriffo dello Yorkshire, combatt\u00e9 contro gli scozzesi nella Battaglia dello Stendardo nel 1138.\nSecondo lo storico Christopher Tyerman, il contributo pi\u00f9 significativo di Walter Espec resta il suo patronato dei nuovi ordini religiosi. \nSiccome non aveva discendenza, egli consacr\u00f2 le sue fortune.\nFond\u00f2 il priorato agostiniano di Kirkham (Yorkshire, 1121/22) e successivamente l'Abbazia cistercense di Rievaulx (Yorkshire, 1132).\nA questa Abbazia don\u00f2 4\u00a0km2 di terre ed \u00e8 ampiamente ritenuto che a lui sia dovuto l'arrivo dei cistercensi in Inghilterra. \nVerso il 1135-1136, fond\u00f2 anche l'abbazia di Warden (Wardon) nel Bedfordshire, una filiazione di Rievaulx.\nLa data di morte di Walter Espec non \u00e8 nota. Secondo una fonte dubbia, sarebbe divenuto monaco a Rievaulx verso il 1153 e sarebbe morto e sepolto il 15 marzo 1155. Gli storici ritengono che potesse essere ancora vivo tra il 1147 e l'ottobre 1153, quando suo nipote Robert de Ros conferma le sue donazioni a Rievaulx.\nFamiglia.\nSuo padre era probabilmente William Speche, un seguace di Guglielmo I di Inghilterra, attivo nel 1086, un normanno proveniente dalla parte occidentale del Ducato di Normandia; forse William potrebbe essere stato lo zio materno.\nWalter Espec aveva tre sorelle, chiamate Hawise (Agnese), Aubrey e Adelina, che sposarono rispettivamente Guillaume de Bussei, Geoffroy II de Trailli e Pierre de Ros. \nAveva uno zio di nome Guillaume che divenne il primo priore di Kirkham, dopo esser stato rettore di Garton (Yorkshire) e canonico del priorato di Nostell (Yorkshire).\nSpos\u00f2 Adeline, di parentela sconosciuta.\nNel 1158, i suoi eredi, che erano i figli delle sue tre sorelle, erano in possesso delle sue terre. Guillaume de Bussei e Geoffroy de Trailli si spartirono le terre del Bedfordshire, mentre Robert de Ros ottenne quelle dello Yorkshire e del Northumberland."}
{"id": "3823780", "revid": "287204", "url": "https://it.wikipedia.org/wiki?curid=3823780", "title": "NHL Entry Draft 2011", "text": "LNHL Entry Draft 2011 \u00e8 stato il 49\u00ba draft della National Hockey League. Si \u00e8 tenuto fra il 24 ed il 25 giugno 2011 presso lo Xcel Energy Center di Saint Paul casa dei Minnesota Wild. Era la prima volta che l'Entry Draft tornava nello stato del Minnesota, l'ultima volta fu organizzato dai Minnesota North Stars nel 1989. Le formazioni della National Hockey League selezionarono i migliori giocatori di hockey su ghiaccio provenienti dai campionati giovanili, universitari, o dai campionati europei. Gli Edmonton Oilers, dopo aver concluso all'ultimo posto la stagione 2010-11, conservarono l'opzione per la prima scelta assoluta dopo la NHL Draft lottery vinta dai New Jersey Devils.\nGli Edmonton Oilers, approfittando della prima posizione, selezionarono il centro canadese Ryan Nugent-Hopkins dai Red Deer Rebels, formazione della Western Hockey League (WHL). I Colorado Avalanche invece come seconda scelta puntarono sull'ala destra svedese Gabriel Landeskog, proveniente dai Kitchener Rangers della OHL, mentre i Florida Panthers scelsero in terza posizione il centro Jonathan Huberdeau dei Saint John Sea Dogs, formazione della QMJHL. Fra i 210 giocatori selezionati, 119 erano attaccanti, 72 erano difensori e 19 erano portieri.\nMigliori prospetti.\nDati elaborati dal \"NHL Central Scouting Bureau\".\nTurni.\nLegenda delle posizioni\nA = Attaccante\u00a0\u00a0\u00a0AD = Ala destra\u00a0\u00a0\u00a0AS = Ala sinistra\u00a0\u00a0\u00a0C = Centro\u00a0\u00a0\u00a0D = Difensore\u00a0\u00a0\u00a0P = Portiere"}
{"id": "3823784", "revid": "767487", "url": "https://it.wikipedia.org/wiki?curid=3823784", "title": "Kofun Ishibutai", "text": "Il \u00e8 un antico tumulo in pietra situato ad Asuka, nella prefettura di Nara, in Giappone. Risale al VII secolo d.C. \u00c8 la pi\u00f9 grande struttura megalitica conosciuta in Giappone\nQuesta tomba monumentale \u00e8 di forma fondamentalmente rettangolare ed ha una camera mortuaria anch'essa rettangolare le cui misure sono all'incirca 8 metri per 4.\nL'altezza della camera - alla quale si accede attraverso un passaggio coperto - \u00e8 di circa 5 metri.\nL'intera struttura \u00e8 costituita da pietre e rocce (inclusi imponenti monoliti e megaliti) a secco. I massi maggiori, come le strutture portanti dell'ingresso alla camera mortuaria e la copertura, sono di un peso stimato tra le 60 e le 80 tonnellate ciascuna.\nIl kofun di Ishibutai \u00e8 ritenuto essere la tomba di Soga no Umako, della corte imperiale di Yamato, la regione dove si stanziarono i sovrani del paese. Dato che non \u00e8 un tumulo di un imperatore, i cui scavi sarebbero considerati sacrileghi, il kofun Ishibutai \u00e8 stato oggetto di un'intensa esplorazione, iniziata nel 1933 dall'archeologo giapponese K\u014dsaku Hamada. Gli scavi sono continuati fino al 1975.\nIl kofun fu proclamato sito storico nel 1935 e nel 1954 \u00e8 diventato un , uno dei 75 presenti nel paese"}
{"id": "3823789", "revid": "599013", "url": "https://it.wikipedia.org/wiki?curid=3823789", "title": "Klaus Zaczyk", "text": ""}
{"id": "3823790", "revid": "767487", "url": "https://it.wikipedia.org/wiki?curid=3823790", "title": "Parata di primavera", "text": "Parata di primavera (\"Spring Parade\") \u00e8 un film del 1940 diretto da Henry Koster. \u00c8 il remake di \"Parata di primavera\" (\"Fr\u00fchjahrsparade\"), film del 1934 di G\u00e9za von Bolv\u00e1ry.\nProduzione.\nIl film fu prodotto dall'Universal Pictures.\nDistribuzione.\nDistribuito dall'Universal Pictures, il film usc\u00ec nelle sale cinematografiche statunitensi il 27 settembre 1940."}
{"id": "3823794", "revid": "2129878", "url": "https://it.wikipedia.org/wiki?curid=3823794", "title": "196 (numero)", "text": "Centonovantasei \u00e8 un numero naturale che succede al 195 e precede il 197."}
{"id": "3823810", "revid": "656701", "url": "https://it.wikipedia.org/wiki?curid=3823810", "title": "197 (numero)", "text": "Centonovantasette \u00e8 un numero naturale che succede al 196 e precede il 198."}
{"id": "3823817", "revid": "1869172", "url": "https://it.wikipedia.org/wiki?curid=3823817", "title": "Desmond Dickinson", "text": "\u00c8 fratello del regista Thorold Dickinson."}
{"id": "3823823", "revid": "1090988", "url": "https://it.wikipedia.org/wiki?curid=3823823", "title": "209 (numero)", "text": "Duecentonove \u00e8 un numero naturale che succede al 208 e precede il 210."}
{"id": "3823827", "revid": "124761131", "url": "https://it.wikipedia.org/wiki?curid=3823827", "title": "210 (numero)", "text": "Duecentodieci \u00e8 il numero naturale che succede al 209 e precede il 211.\nRappresentazioni alternative.\n210 viene cos\u00ec espresso in altri sistemi di numerazione:"}
{"id": "3823834", "revid": "118207359", "url": "https://it.wikipedia.org/wiki?curid=3823834", "title": "Obersturmf\u00fchrer", "text": "Obersturmf\u00fchrer era un grado paramilitare del Partito nazista che \u00e8 stato utilizzato in diverse organizzazioni, come le SA, SS, NSKK e NSFK. Il grado fu creato nel 1932 come il risultato di una espansione della Sturmabteilungen (SA) e la necessit\u00e0 di un grado supplementare nel corpo ufficiali. Obersturmf\u00fchrer divenne anche un rango delle SS in quel momento stesso. Corrispondeva all'attuale grado militare di tenente.\nStoria.\nUna SA-Obersturmf\u00fchrer era tipicamente un comandante di compagnia, responsabile di 50-100 soldati. All'interno della SS, il rango di Obersturmf\u00fchrer era utilizzato in una vasta gamma di occupazioni da assistente personale, ufficiale della Gestapo, supervisore di un campo di concentramento, e nelle Waffen-SS comandante di un plotone. All'interno di entrambe le SS e SA, il rango di Obersturmf\u00fchrer era considerato l'equivalente di un tenente della Wehrmacht tedesca.\nLe insegne.\nL'insegna per Obersturmf\u00fchrer aveva tre semi d'argento e una striscia d'argento centrata su una pezza nera sul collare dell'uniforme. Il rango di Obersturmf\u00fchrer era superiore ad un Untersturmf\u00fchrer (o Sturmf\u00fchrer nelle SA), e inferiore al rango di Hauptsturmf\u00fchrer.\nPersonalit\u00e0.\nTra gli ufficiali che hanno ricoperto questo rango nelle SS ci sono stati: Siegfried Seidl, comandante del lager di Theresienstadt e Kurt Gerstein, medico nel lager di Treblinka."}
{"id": "3823837", "revid": "599013", "url": "https://it.wikipedia.org/wiki?curid=3823837", "title": "Ralf Weber", "text": ""}
{"id": "3823842", "revid": "92723", "url": "https://it.wikipedia.org/wiki?curid=3823842", "title": "Kremen\u010duk", "text": "Kremen\u010duk , \u00e8 un'importante citt\u00e0 industriale dell'oblast' di Poltava situata sulle rive del fiume Dnipro. \u00c8 centro amministrativo del Distretto di Kremen\u010duk.\nGeografia fisica.\nKremen\u010duk si trova a valle del Bacino di Kremen\u010duk e a monte del Bacino di Dniprodzer\u017eyns'k sul Dnepr. La citt\u00e0 si sviluppa principalmente sulla riva sinistra del fiume, ma \u00e8 collegata al quartiere Krjukov, sulla riva destra, mediante il ponte Krjukov. Si trova 93\u00a0km a sud-ovest di Poltava e 256\u00a0km a sud est di Kiev.\nStoria.\nKremen\u010duk si suppone sia stata fondata nel 1571. Secondo una paretimologia, il nome consisterebbe di due parole: \"kremen\", ovvero chert (una variet\u00e0 di quarzo simile alla selce) poich\u00e9 la citt\u00e0 \u00e8 situata su una grande piattaforma fatta di questo materiale, e \"\u010duk\", dall'ucraino \"\u010duju\" (\"sento\"), un grido dei timonieri medievali in risposta al grido di \"Kremen!\" che risuonava quando i loro vascelli si avvicinavano alle rapide navigando lungo il fiume Dnepr. Un'altra spiegazione vuole che il nome derivi dal turco e significhi \"piccola fortezza\". Per la sua posizione al limite meridionale del tratto navigabile del Dnepr e punto di passaggio tra la Moscovia e il Mar Nero ha acquisito in passato una grande importanza commerciale e gi\u00e0 nel 1655 era una ricca citt\u00e0 cosacca. Nel 1625, al Lago Kurukove, a Kremen\u010duk venne firmato il Trattato di Kurukove fra Cosacchi e Polacchi.\nFu capoluogo del Governatorato di Novorossijsk.\nDurante la Seconda guerra mondiale Kremen\u010duk ha sofferto pesantemente dell'occupazione nazista. Pi\u00f9 del 90% degli edifici venne raso al suolo nel corso della guerra e la maggior parte della popolazione ebraica venne cancellata. Il 29 settembre, giorno in cui la citt\u00e0 fu liberata dai nazisti nel 1943, \u00e8 festeggiato come Giorno della Citt\u00e0.\nEconomia.\nKremen\u010duk \u00e8 una grande citt\u00e0 industriale della regione di Poltava e uno dei maggiori centri industriali dell'Ucraina. Contribuisce per il 7% (2005) all'economia nazionale e al 50% dell'export della regione di Poltava. La citt\u00e0 \u00e8 sede della KrAZ, una delle maggiori industrie di autocarri dell'Europa orientale, della Ukrtatnafta, raffineria tra le pi\u00f9 grandi d'Europa e di fabbriche di automobili, vagoni ferroviari, ruote, carbone e acciaio.\nL'industria leggera della citt\u00e0 comprende tabacchi (JTI), prodotti dolciari (Roshen), lavorazione della maglia, del latte e della carne.\nInfrastrutture e trasporti.\nKremen\u010duk \u00e8 uno dei pi\u00f9 importanti nodi ferroviari dell'Ucraina Centrale (grazie alla sua posizione geografica e ad un ponte sul fiume Dnepr, e un importante porto fluviale sul maggiore fiume dell'Ucraina.\nLetteratura.\nKremen\u010duk \u00e8 la citt\u00e0 in cui avvengono i fatti di stregoneria narrati nel secondo racconto di \"Storie di streghe\", di Ludwig Bechstein. In particolare, in un imprecisato museo sarebbe conservata sotto alcol una creatura diabolica nota come \"Furia infernale\"."}
{"id": "3823846", "revid": "1543377", "url": "https://it.wikipedia.org/wiki?curid=3823846", "title": "Kim Christensen (calciatore 1980)", "text": ""}
{"id": "3823865", "revid": "169529", "url": "https://it.wikipedia.org/wiki?curid=3823865", "title": "Istituto Smol'nyj", "text": "L'Istituto Smol'nyj () \u00e8 un edificio palladiano a San Pietroburgo che ha svolto un ruolo importante nella storia della Russia.\nOnomaturgia.\nHa mutuato il suo nome dal vicino Convento Smol\u2019nyj.\nL'area fu chiamata \"Smol'nyj\", cio\u00e8 \"il luogo della pece\", perch\u00e9, alle origini di San Pietroburgo, questo era il luogo ai margini della citt\u00e0 dove la pece (\"smola\" in russo) era prodotta per l'impiego nella costruzione e la manutenzione delle navi.\nStoria.\nFunzione originaria.\nL'edificio fu commissionato a Giacomo Quarenghi dalla Societ\u00e0 per l'Educazione delle Nobili Fanciulle e costruito tra il 1806 ed 1808 per ospitare l'Istituto Smol'nyj per Nobili Fanciulle, fondato con un decreto di Caterina la Grande nel 1764, su sollecitazione di Ivan Beckoj.\nLo Smol'nyj fu il primo istituto di istruzione per donne della Russia e continu\u00f2 a funzionare sotto il patrocinio personale dell'imperatrice fino a poco prima della rivoluzione del 1917.\nUn giardino curato e una recinzione in ferro battuto attorno all'istituto risalgono al XIX secolo.\nAveva studiato allo Smol'nyj anche Elena del Montenegro, futura regina d'Italia.\nNel Novecento.\nNel 1917 l'edificio venne scelto da Vladimir Lenin come quartier generale dei Bolscevichi durante Rivoluzione d'ottobre.\nFu la residenza di Lenin per diversi mesi, fino a quando il governo nazionale venne spostato al Cremlino di Mosca. \nSuccessivamente, lo Smol'nyj divenne la sede pietroburghese del Partito Comunista dell'Unione Sovietica.\nNel 1927, un monumento a Lenin fu eretto di fronte all'edificio, disegnato dallo scultore, Vasily Kozlov e dagli architetti Vladimir Shchuko e Vladimir Gelfreikh.\nQui fu assassinato Sergei Kirov nel 1934.\nDopo il 1991, il palazzo \u00e8 stato utilizzato come sede del sindaco (governatore dopo il 1996) e dell'amministrazione della citt\u00e0. Vladimir Putin vi ha lavorato dal 1991 al 1997, mentre era in carica Anatolij Aleksandrovi\u010d Sob\u010dak."}
{"id": "3823866", "revid": "1442080", "url": "https://it.wikipedia.org/wiki?curid=3823866", "title": "Virginia Slims of Houston 1986 - Singolare", "text": "Il singolare del torneo di tennis Virginia Slims of Houston 1986, facente parte del Virginia Slims World Championship Series 1986, ha avuto come vincitrice Chris Evert-Lloyd che ha battuto in finale Kathy Rinaldi 6\u20134, 2\u20136, 6\u20134."}
{"id": "3823872", "revid": "46291", "url": "https://it.wikipedia.org/wiki?curid=3823872", "title": "Carduus crispus", "text": "Il cardo crespo (Carduus crispus ) \u00e8 una pianta erbacea angiosperma dicotiledone bienne dai grandi capolini violetto-purpurei appartenente alla famiglia delle Asteraceae.\nEtimologia.\nIl nome del genere (\"Carduus\") deriva dal latino (= \u201ccardo\u201d in italiano) che a sua volta potrebbe derivare da una parola greca il cui significato si avvicina al nostro vocabolo \u201crapare\u201d; ma altre ricerche farebbero derivare da un'altra radice, sempre greca, \" \u201cardis\u201d \" (= \u201cpunta dello strale\u201d), alludendo ovviamente alla spinosit\u00e0 delle piante di questo genere. L'epiteto specifico (\"crispus\") deriva dal latino e significa \"\u201carricciato o ondulato\u201d\" in riferimento alle foglie.\n&lt;br&gt;\nIl binomio scientifico attualmente accettato (\"Carduus crispus\") \u00e8 stato proposto da Carl von Linn\u00e9 (Rashult, 23 maggio 1707 \u2013Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi nella pubblicazione \"\u201dSpecies Plantarum\u201d\" (http://www.botanicus.org/title.aspx?bibid=b12069590) del 1753.\nDescrizione.\n\u00c8 una pianta eretta che pu\u00f2 raggiungere dai 5 ai 12 dm e oltre di altezza (in America dai 3 ai 15 dm). La forma biologica della specie \u00e8 emicriptofita bienne (H bienn); ossia sono piante perennanti per mezzo di gemme poste al suolo con un ciclo di crescita biennale: significa che il primo anno produce al pi\u00f9 una bassa rosetta basale di foglie, mentre il secondo anno fiorisce completamente. In queste piante le spine sono molte e presenti sia sul fusto che sulle foglie.\nRadici.\nLe radici sono grosse e servono anche da ancoraggio oltre che da alimentazione.\nFusto.\nLa parte aerea del fusto \u00e8 eretta e ramosa verso l'alto. La forma \u00e8 tubolare e striata e con ali spinate (spine deboli di 1 \u2013 3\u00a0mm) fino all'infiorescenza.\nFoglie.\nLe foglie sono di due tipi: quelle basali che si sviluppano il primo anno e quelle cauline disposte in modo alterno. La pagina inferiore della foglie \u00e8 cosparsa di peli unicellulari lisci e l'aspetto \u00e8 bianco- tomentoso; quella superiore \u00e8 sparsamente spinata (spine deboli di 1 \u2013 2\u00a0mm, anche 3\u00a0mm) quasi glabra e di colore verde-scuro. Le foglie sono sessili con lamina a contorno ellittico o oblanceolato. \nDimensione delle foglie: larghezza 3 \u2013 5\u00a0cm; lunghezza 10 \u2013 15\u00a0cm (massimo 20\u00a0cm).\nInfiorescenza.\nL'infiorescenza \u00e8 formata da pochi (2 - 5) capolini sessili o con un sub-peduncolo, riuniti in fascetti. La struttura del capolino \u00e8 quella tipica delle Asteraceae: un breve peduncolo sorregge un involucro a forma da emisferica a ovoide, composto da diverse brattee (o squame) intere, senza spine e appena scariose, disposte su pi\u00f9 serie in modo embricato che fanno da protezione al ricettacolo setoloso (pagliette diritte) sul quale s'inseriscono i fiori tubulosi. Le squame mediane sono a contorno strettamente lanceolato e progressivamente ristrette verso l'apice, ma senza strozzatura; sono appressate alla base e patenti all'apice. I peduncoli sono alato-spinosi e lunghi al massimo 4\u00a0cm. Dimensione dell'involucro: larghezza 10 \u2013 20\u00a0mm; lunghezza 10 \u2013 17\u00a0mm. Diametro del capolino: 1,5 \u2013 2,5\u00a0cm. Dimensione delle squame mediane: larghezza 1\u00a0mm; lunghezza 12 \u2013 15\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi, attinoformi, tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ossia sia il calice che la corolla sono composti da cinque elementi).\nFrutti.\nI frutti sono degli acheni a superficie chiara (da marrone chiaro a grigio-marrone), glabri, ad inserzione basale e con una coroncina conico-troncata all'apice; la forma \u00e8 ovoide di 3 \u2013 4\u00a0mm. Gli acheni sono carrucolati; ossia hanno delle protuberanze per agevolare il distacco dei semi. Il pappo \u00e8 formato da setole semplici e diritte (lunghezza delle setole 11 \u2013 13\u00a0mm), connate alla base e disposte in un anello deciduo in un unico pezzo; i margini delle setole sono scabri o con fine barbe. Il pappo ricopre la corolla per circa 2/3 della lunghezza della corolla stessa.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nCardueae \u00e8 una delle 4 trib\u00f9 della sottofamiglia. La trib\u00f9 Cardueae a sua volta \u00e8 suddivisa in 12 sottotrib\u00f9 (la sottotrib\u00f9 Carduinae \u00e8 una di queste). Il genere \"Carduus\" elenca 92 specie distribuite in Eurasia e parte in Africa del nord, delle quali una ventina sono presenti spontaneamente sul territorio italiano.\nFilogenesi.\nIl genere di questa voce \u00e8 inserito nel gruppo tassonomico della sottotrib\u00f9 Carduinae. In precedenza provvisoriamente era inserito nel gruppo tassonomico informale \"Carduus-Cirsium Group\". La posizione filogenetica di questo gruppo nell'ambito della sottotrib\u00f9 \u00e8 abbastanza vicina al \"core\" della sottotrib\u00f9 (con il genere \"Cirsium\" forma un \"gruppo fratello\") e dalle analisi molecolari \u00e8 stato calcolato in 7,2 milioni di anni fa la separazione di questo genere dal resto del gruppo.\nIl numero cromosomico di \"C. crispus\" \u00e8: 2n = 16, 18 e 22.\nI caratteri distintivi di questa specie nell'ambito del genere sono: \nQuesti caratteri sono condivisi con le seguenti specie (tra parentesi sono indicati alcuni caratteri distintivi della specie):\nVariabilit\u00e0.\nPer questa specie sono riconosciute la seguente sottospecie non presente in Italia:\nIbridi.\nNell'elenco seguente sono indicati alcuni ibridi interspecifici:\nIn questo elenco \u00e8 indicato un Ibrido intragenerico:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nTutti i cardi sono molto simili tra di loro. Nell'elenco sottostante sono indicate alcune specie principalmente abitatrici dell'arco alpino con le caratteristiche pi\u00f9 differenti rispetto alla specie di questa voce:\nUsi (Cucina).\nL'unica parte commestibile di questa pianta sono le giovani foglie cotte; ma va considerato un alimento d'emergenza. Dai semi della pianta pu\u00f2 essere ricavato un olio.\nAltre notizie.\nIl cardo crespo in altre lingue viene chiamata nei seguenti modi:"}
{"id": "3823873", "revid": "1543377", "url": "https://it.wikipedia.org/wiki?curid=3823873", "title": "DFS Classic 1986 - Singolare", "text": "Il singolare del DFS Classic 1986 \u00e8 stato un torneo di tennis facente parte del Virginia Slims World Championship Series 1986.\nPam Shriver era la detentrice del titolo e ha battuto in finale Manuela Maleeva, 6\u20132, 7\u20136.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3823877", "revid": "199745", "url": "https://it.wikipedia.org/wiki?curid=3823877", "title": "Cardo crespo", "text": ""}
{"id": "3823883", "revid": "715388", "url": "https://it.wikipedia.org/wiki?curid=3823883", "title": "Ellesse Grand Prix 1986 - Singolare", "text": "Il singolare femminile del torneo di tennis Ellesse Grand Prix 1986, facente parte del Virginia Slims World Championship Series 1986, ha avuto come vincitrice Nathalie Herreman che ha battuto in finale Csilla Bartos-Cserepy 6-2,6-4."}
{"id": "3823885", "revid": "767487", "url": "https://it.wikipedia.org/wiki?curid=3823885", "title": "Lothar Ulsa\u00df", "text": ""}
{"id": "3823887", "revid": "327773", "url": "https://it.wikipedia.org/wiki?curid=3823887", "title": "Hv\u00edtserkur", "text": "Hv\u00edtserkur (in islandese: \"camicia da notte bianca\") \u00e8 un faraglione di origine basaltica sulla costa orientale della penisola di Vatnsnes nel nord-ovest dell'Islanda, raggiungibile con la Vatnsnesvegur. Il nome deriva dal colore del guano degli uccelli (gabbiani e fulmari) che nidificano numerosi sulla formazione rocciosa.\nLo sperone \u00e8 alto circa 15 metri e i due fori alla base gli conferiscono l'aspetto di un drago che si abbevera. Secondo la tradizione locale, Hv\u00edtserkur era in realt\u00e0 un troll della costa di Strandir. Una sera, esasperato dal suono delle campane del convento di \u00deingeyrarklaustur, egli decise di andare a distruggere le campane ma, poich\u00e9 aveva calcolato male il tempo necessario per raggiungere la chiesetta, l'alba lo sorprese prima che gli fosse possibile raggiungere un rifugio, e i raggi del sole lo pietrificarono per sempre (cosa fisiologica per i troll della mitologia norrena)."}
{"id": "3823891", "revid": "1343733", "url": "https://it.wikipedia.org/wiki?curid=3823891", "title": "Melissa Sneekes", "text": " \u00c8 la figlia di Richard Sneekes ex calciatore, di ruolo centrocampista noto in Inghilterra per aver giocato nel West Bromwich Albion e nel Bolton Wanderers.\nHa rappresentato i Paesi Bassi in occasione del concorso di bellezza internazionale Miss Mondo 2007, che si \u00e8 tenuto a Sanya in Cina il 1\u00ba dicembre 2007. La modella non \u00e8 per\u00f2 riuscita a superare le fasi iniziali del concorso.\nDopo l'esperienza nei concorsi di bellezza, la Sneekes ha intrapreso la carriera di modella professionista, lavorando come testimonial per l'azienda di biancheria intima Sapph e per quella di cosmetica Beaut\u00e8 Totale. Nel 2009 \u00e8 inoltre comparsa sulla rivista \"FHM\"."}
{"id": "3823895", "revid": "599013", "url": "https://it.wikipedia.org/wiki?curid=3823895", "title": "Nolan Schaefer", "text": "Carriera.\nSchaefer inizi\u00f2 la sua carriera negli Stati Uniti presso il Providence College nella stagione 1999\u20132000. Disput\u00f2 99 partite con la maglia di Providence segnando il record per la squadra di 2.848 parate. Nel campionato 2000\u201301 riusc\u00ec a conquistare 15 vittorie su 25 partite disputate, rientrando a fine anno nella selezione dell'All-American Second Team.\nI San Jose Sharks selezionarono Schaefer al quinto giro, in 166\u00aa posizione totale nel draft del 2000. Dopo il fratello maggiore Peter Nolan fu il secondo giocatore proveniente dal villaggio di Yellow Grass ad essere scelto e a giocare in National Hockey League.\nSchaefer firm\u00f2 un contratto con San Jose il 19 agosto 2003, trascorrendo le tre stagioni successive con le formazioni affiliate agli Sharks nelle leghe minori dell'ECHL e dell'AHL, Fresno Falcons, Cleveland Barons e Worcester Sharks. Il 15 agosto 2005 prolung\u00f2 di un altro anno il contratto da restricted free agent con San Jose.\nNolan Schaefer fece il suo debutto in NHL in sostituzione dell'infortunato Vesa Toskala il 26 ottobre 2005. Disput\u00f2 7 partite, totalizzando 5 vittorie. Per il resto della stagione si altern\u00f2 fra il ruolo di titolare a Cleveland con il ruolo di terzo portiere degli Sharks.\nIl 27 febbraio 2007 fu ceduto ai Pittsburgh Penguins in cambio di una scelta al draft del 2007, giocando con gli affiliati dei Wilkes-Barre/Scranton Penguins. Il 3 luglio dello stesso anno Schaefer firm\u00f2 da free agent con i Minnesota Wild, legandosi per le due stagioni successive con la squadra affiliata degli Houston Aeros, allenati da Kevin Constantine. Nolan il 5 agosto 2009 si trasfer\u00ec in Europa per giocare in Kontinental Hockey League con la maglia del CSKA Mosca.\nSchaefer dopo una stagione nel luglio 2010 ritorn\u00f2 in Nordamerica firmando un contratto di un anno con i Boston Bruins. Nel mese di ottobre, per far spazio nel roster a Brian McGrattan, fu liberato dal suo contratto e mandato in AHL con i Providence Bruins.\nDopo aver concluso la stagione 2010-11 con una breve parentesi con gli Hershey Bears nel settembre del 2011 fu ingaggiato dalla formazione svizzera dell'HC Ambr\u00ec-Piotta. Grazie anche alle origini svizzere gli fu offerto un contratto di un anno con opzione per altri due in attesa del passaporto rossocrociato. Nel dicembre dello stesso anno, data l'ufficializzazione della cessione del primo portiere Thomas B\u00e4umle ai SCL Tigers nella stagione 2012-13, Schaefer fu confermato dalla societ\u00e0 fino al 2013, con un'opzione per la stagione 2013-2014. Nel settembre del 2012 giunse ufficialmente il passaporto rossocrociato, rendendolo cos\u00ec a tutti gli effetti un giocatore svizzero."}
{"id": "3823898", "revid": "404449", "url": "https://it.wikipedia.org/wiki?curid=3823898", "title": "Gianni Usvardi", "text": "Biografia.\nGianni Usvardi fu giornalista professionista del quotidiano \"Gazzetta di Mantova\" dal 1947 al 1953.\nCon le elezioni politiche del 28 aprile 1963 fu eletto deputato per il PSI nella circoscrizione di Mantova. Fu rieletto il 19 maggio 1968. Nel corso delle due legislature (IV, V) fu vice presidente della Commissione Igiene e sanit\u00e0 pubblica e appose la sua sottoscrizione a 97 progetti di legge. Alla attivit\u00e0 parlamentare, nel corso della V legislatura, si affiancarono incarichi governativi; fu infatti sottosegretario di Stato alla Sanit\u00e0 nel 1968/69 (governo Rumor I), e sottosegretario di Stato al Turismo e Spettacolo nel 1970/72 (governo Rumor III, governo Colombo).\nUsvardi, terminata l'esperienza parlamentare, fu eletto sindaco di Mantova nel 1973 alla guida di una maggioranza di centro-sinistra, mentre dal dicembre del 1974 fino al 1985 fu sempre eletto da una maggioranza di sinistra comprendente il PCI. Contestualmente ebbe incarichi nazionali nel PSI: membro del Comitato centrale dal 1968 al 1978 e dell'Assemblea nazionale nel 1984.\nIntenso fu il suo impegno nella promozione sportiva e culturale divenendo presidente nazionale dal 1978 al 1991 e presidente onorario dal 1998 al 2006 dell'AICS (Associazione Italiana Cultura Sport) e fondatore nel 1970 e presidente fino al 1986 dell'Ente Manifestazioni Mantovane."}
{"id": "3823908", "revid": "228587", "url": "https://it.wikipedia.org/wiki?curid=3823908", "title": "Lisa-Mari Moen J\u00fcnge", "text": " Ha rappresentato la Norvegia a Miss Mondo 2007 a Sanya, in Cina il 1\u00ba dicembre 2007, ed a Miss International 2008 a Macao, in Cina l'8 novembre 2008. In entrambi i concorsi era fra le favorite alla vittoria del titolo, ma in entrambi i casi non \u00e8 riuscita ad avere accesso alle semifinali.\nJ\u00fcnge, che \u00e8 alta un metro e settantasette centimetri, ha gareggiato nel concorso di bellezza nazionale Fr\u00f8ken Norge, che si \u00e8 tenuto a Lillestr\u00f8m il 9 aprile 2007 e che ha decretato due vincitrici. Lisa-Mari ha vinto il titolo Fr\u00f8ken Norge World, mentre il titolo di Fr\u00f8ken Norge Universe \u00e8 andato a Kirby Ann Basken che ha partecipato a Miss Universo 2007 nel corso dello stesso anno."}
{"id": "3823911", "revid": "1543377", "url": "https://it.wikipedia.org/wiki?curid=3823911", "title": "Monodelphis scalops", "text": "Monodelphis scalops () (spesso indicato in letteratura anche come Monodelphis scallops; nomi comuni: opossum dal naso lungo e dalla coda corta, in inglese: Long-nosed Short-tailed Opossum, Colicorto narigudo e Colicorto de cabeza roja in spagnolo) \u00e8 una specie di mammifero marsupiale del Sud America. Vive in Argentina e Brasile.\nDescrizione.\nQuesto opossum ha le estremit\u00e0 anteriore e posteriore di colore rossiccio, che ricorda il colore di \"Monodelphis emiliae\".\nDistribuzione e habitat.\nIl \"Monodelphis scalops\" \u00e8 presente nel Brasile sudorientale, negli stati di Espiritu Santo (parte meridionale), Rio de Janeiro, S\u00e3o Paulo e Santa Catarina, e in Argentina e Paraguay. \nLa specie non \u00e8 comune, ma si ritiene che possa essere pi\u00f9 comune di quanto indichino le ricognizioni a causa di un campionamento inadeguato . Le popolazioni stanno comunque diminuendo.\nIl \"Monodelphis scalops\" vive nelle foreste costiere umide delle pianure atlantiche. La loro attivit\u00e0 \u00e8 in maniera predominante terrestre e crepuscolare. \nLa perdita progressiva dell'habitat a causa dell'uomo costituisce una minaccia per alcune parti dell'area di distribuzione della specie e alcune popolazioni sono in declino. \nPer favorirne la conservazione, la specie \u00e8 presente in parecchi aree protette.\nBibliografia.\nAnn. Mag. Nat. Hist., ser. 6, 1: 158."}
{"id": "3823917", "revid": "57342", "url": "https://it.wikipedia.org/wiki?curid=3823917", "title": "Declan Quinn", "text": ""}
{"id": "3823938", "revid": "300067", "url": "https://it.wikipedia.org/wiki?curid=3823938", "title": "Hall of Fame Tennis Championships 1986 - Singolare femminile", "text": "Il singolare femminile del torneo di tennis Hall of Fame Tennis Championships 1986, facente parte del Virginia Slims World Championship Series 1986, ha avuto come vincitrice Pam Shriver che ha battuto in finale Lori McNeil 6-4, 6-2."}
{"id": "3823939", "revid": "1305772", "url": "https://it.wikipedia.org/wiki?curid=3823939", "title": "Once in a Lifetime (singolo Talking Heads)", "text": "Once in a Lifetime \u00e8 un brano musicale del gruppo musicale statunitense Talking Heads ed il primo singolo estratto dal loro quarto album studio \"Remain in Light\".\nLa canzone \u00e8 stata scritta da David Byrne, Brian Eno (che ne fu anche il produttore), Chris Frantz, Jerry Harrison e Tina Weymouth e, oltre all'approvazione che ricevette dalla critica, vanta di essere stata menzionata da National Public Radio tra le 100 migliori produzioni musicali americane del XX secolo.\nIl singolo \u00e8 stato pubblicato il 2 febbraio 1981, preceduto dalla pubblicazione dell'album che \u00e8 avvenuta l'8 ottobre 1980.\nIl testo.\nMolti versi della canzone sembrano alludere all'esistenzialismo. La canzone pu\u00f2 anche essere interpretata come una descrizione della \"crisi della mezza et\u00e0\", durante la quale si vedono svanire gran parte degli ideali giovanili e dei sogni di successo.\nIl video.\nIl video prodotto per \"Once in a Lifetime\" mostra il frontman David Byrne che balla quasi come una marionetta mentre alle sue spalle vi \u00e8 uno sfondo che varia: inizialmente dell'acqua, successivamente bianco e poi con delle immagini relative al testo della canzone.\nByrne muove le braccia, ruota la testa, si piega, accarezza il pavimento e compie tutti movimenti realizzabili con una vera marionetta. Inoltre, durante alcuni passaggi, sullo sfondo si vedono delle marionette-Byrne che si muovono in perfetta sincronia, mentre il cantante in primo piano va sempre pi\u00f9 fuori ritmo.\nIl video \u00e8 esposto al Museum of Modern Art di New York. Alcuni dei movimenti di Byrne (spasmi, movimenti oculari, respiri profondi...) sono stati ispirati dalla sua coreografa Toni Basil, che gli ha mostrato dei video di persone affette da epilessia.\nEsecuzioni dal vivo.\nL'esecuzione di \"Once in a Lifetime\" tenuta dalla band al Pantages Theatre di Hollywood \u00e8 stata registrata ed inserita nel film concerto \"Stop Making Sense\". L'album omonimo tratto dal film \u00e8 stato inserito nel 2003 dalla rivista Rolling Stone al 345\u00ba posto nella classifica dei 500 migliori album di tutti i tempi.\nQuesta versione della canzone \u00e8 riprodotta anche durante i titoli di testa del film \"Su e gi\u00f9 per Beverly Hills\". Inoltre fu pubblicata come singolo nel 1985 piazzandosi al 22\u00ba posto nella classifica dei Paesi Bassi e al 91\u00b0 nella Billboard Hot 100.\nFormazione.\nAl momento della registrazione del singolo la band era composta come segue (formazione che rimase invariata per tutto il periodo di attivit\u00e0 del gruppo):"}
{"id": "3823943", "revid": "287204", "url": "https://it.wikipedia.org/wiki?curid=3823943", "title": "WTA Austrian Open 1986 - Singolare", "text": "Il singolare del torneo di tennis WTA Austrian Open 1986, facente parte del Virginia Slims World Championship Series 1986, ha avuto come vincitrice Sandra Cecchini che ha battuto in finale Mariana P\u00e9rez-Rold\u00e1n 6\u20134, 6\u20130."}
{"id": "3823947", "revid": "300067", "url": "https://it.wikipedia.org/wiki?curid=3823947", "title": "Northern California Open 1986 - Singolare", "text": "Il singolare del torneo di tennis Northern California Open 1986, facente parte del Virginia Slims World Championship Series 1986, ha avuto come vincitrice Melissa Gurney che ha battuto in finale Barbara Gerken 6\u20131, 6\u20133."}
{"id": "3823949", "revid": "45993845", "url": "https://it.wikipedia.org/wiki?curid=3823949", "title": "Aeroporto di Bergen", "text": ""}
{"id": "3823950", "revid": "15756", "url": "https://it.wikipedia.org/wiki?curid=3823950", "title": "Comunit\u00e0 di comuni", "text": "Una comunit\u00e0 di comuni () \u00e8 un ente pubblico di cooperazione intercomunale (EPCI) francese dotato di proprie imposte, e che offre una limitata integrazione dei comuni consorziati.\nEssa \u00e8 definita come:\nLe comunit\u00e0 dei Comuni possono essere create per un tempo limitato.\nDalla popolazione come dal grado di cooperazione, \u00e8 la forma meno integrata di EPCI con le loro imposte, e ha lo scopo di facilitare la gestione locale dello spazio non urbanizzato.\nStoria.\nLe comunit\u00e0 di comuni sono state create dagli articoli 71 e seguenti della \"legge del 6 febbraio 1992\", relativa alla gestione territoriale della Repubblica, al fine di esercitare al posto dei Comuni membri una serie di competenze definite dalla legge e loro statuti. Quindi \u00e8 una forma lieve di cooperazione locale, che si oppone alle versioni autoritarie precedenti, quali il consolidamento dei comuni organizzato dalla Legge del 16 luglio 1971 in materia di fusioni e consolidamenti di comuni, la \"Legge Marcellin\", che non ha avuto un successo significativo.\nQuesto status giuridico \u00e8 stato modificato pi\u00f9 volte, tra cui la legge sul rafforzamento e la semplificazione della cooperazione intercomunale del 12 luglio 1999 e la legge del 27 febbraio 2002.\nLa natura della comunit\u00e0 dei comuni.\nUna evoluzione territoriale.\nLa comunit\u00e0 di comuni offre un nuovo concetto del potere locale, incorporando l'idea di progetto dove c'erano quella di gestione. Infatti, la SIVU o SIVOM non hanno altro scopo che la gestione di apparati e infrastrutture, spesso di rete, quali gas, elettricit\u00e0, acqua o rifiuti.\nUn singolo comune aderisce in generale a diverse strutture intercomunali, ma pu\u00f2 appartenere ad una sola EPCI a fiscalit\u00e0 propria.\nCos\u00ec, \u00e8 frequente per un comune essere un membro di uno o due SIVU, di una SIVOM, e d'una SICTOM, di una unione mista e una comunit\u00e0 di comuni.\nSe la comunit\u00e0 di comuni acquisisce una competenza di gestione di un'altra intercomunalit\u00e0, esso deve essere sciolto se non \u00e8 gestito come giurisdizione (SIVU), o viene rimosso dalla capacit\u00e0 di tale intercomunalit\u00e0, in base al principio di specialit\u00e0 ed esclusivit\u00e0 dell'EPCI a fiscalit\u00e0 propria.\nLa comunit\u00e0 di comuni con la sua fiscalit\u00e0 propria, a naturalmente competenze di gestione, ma anche di sviluppo, creazione, in breve,di progetto. Questo fatto \u00e8 ancora pi\u00f9 valido per le comunit\u00e0 d'agglomerazione, e ancor pi\u00f9 sviluppato nelle comunit\u00e0 urbane. L'intercomunalit\u00e0 si \u00e8 evoluta, poich\u00e9 il progetto, con l'eccezione dell antico distretto, non \u00e8 mai stato a vocazione intercomunale, a partire dalle prime forme nel 1837 dei comitati comunali di gestione per i beni \"indivisibili\" tra i comuni.\nI limiti.\nTuttavia, l'esistenza di alcune comunit\u00e0 di comuni non ha alcun fondamento per una cooperazione pi\u00f9 stretta tra i comuni, ma una vocazione a costituirsi in territorio intercomunale per evitare che i comuni membri possano essere incorporati contro la loro volont\u00e0, attraverso il Prefetto, in una pi\u00f9 ampia intercomunalit\u00e0 in termini di demografia. Ci\u00f2 riguarda principalmente le comunit\u00e0 rurali vicino alle comunit\u00e0 d'agglomerazione o comunit\u00e0 dei comuni pi\u00f9 popolati.\nIl punto di vista di queste comunit\u00e0 rurali \u00e8 che la loro rappresentanza nel consiglio comunitario differisce da una intercomunalit\u00e0 di diverse centinaia o migliaia di persone e diverse decine di migliaia.\nQueste comunit\u00e0 di comuni, molto funzionale perch\u00e9 non \u00e8 creata ai fini di una cooperazione, essi sono molto simili allo SIVOM, lo status giuridico dei due gruppi non deve necessariamente essere lo stesso.\nStatistiche.\nNel 2009, c'erano 2.406 comunit\u00e0 di comuni in Francia. se ne creano regolarmente di nuovi (circa un migliaio in meno in cinque anni di esistenza). Essi comprendono quasi 27,5 milioni di persone.\nCreazione.\nA differenza di altre intercomunalit\u00e0 (comunit\u00e0 d'agglomerazione e comunit\u00e0 urbane), le comunit\u00e0 dei comuni non sono soggetti ad una soglia minima di popolazione. L'unico vincolo \u00e8 la continuit\u00e0 geografica, che non influenza la comunit\u00e0 intercomunali create in precedenza.\nFunzionamento.\nLe Comunit\u00e0 di comuni \u00e8 gestita da un consiglio comunitario o consiglio della comunit\u00e0 composto da consiglieri comunali dei comuni membri.\nOgni comune ha almeno una seggio e nessun comune pu\u00f2 avere pi\u00f9 di met\u00e0 dei seggi.\nA partire dalle elezioni comunali del 2014, i consiglieri comunitari dei comuni di oltre 3.500 persone saranno eletti a suffragio universale diretto alle elezioni comunali. I rappresentanti dei piccoli comuni eleggeranno al loro interno i consiglieri comunali.\nPrima di allora, indipendentemente dalla dimensione dei comuni,i consiglieri comunitari sono stati eletti dai consigli comunali, non dalle persone, ma dai loro consiglieri.\nQuesto sistema \u00e8 stato criticato, data l'importanza del trasferimento di competenze, e l'assenza di dibattito su queste politiche a causa della elezioni indiretta dei consiglieri di comunit\u00e0. Cos\u00ec, all'unanimit\u00e0, i presidenti delle comunit\u00e0 si sono pronunciati, durante delle giornate delle comunit\u00e0 a Strasburgo nel 2007, per l'elezione a suffragio universale diretto nel 2014, per rafforzare la legittimit\u00e0 e la trasparenza del funzionamento delle comunit\u00e0.\nCompetenze.\nSecondo le disposizioni dell'articolo del CGCT, la comunit\u00e0 dei comuni possiede sia competenze obbligatorie:\nEssa deve inoltre esercitare almeno una delle competenze nell'ambito dei sei gruppi seguenti:\nIl consiglio della comunit\u00e0 possono anche scegliere le competenze facoltative che si attribuisce. Inoltre, la comunit\u00e0 dei comuni possono, con l'approvazione del dipartimento d'appartenenza, di esercitare direttamente talune competenze sociali che sono normalmente di esso.\nPu\u00f2 essere data giurisdizione su diritto di prelazione urbana prima o agire per conto del Dipartimento per svolgere funzioni di supporto sociale.\nI comuni possono anche delegare alla comunit\u00e0 altre competenze.\nL'esercizio della competenze richiede che certe azioni sono definite e riconosciute in strutture di interesse comunitario. Questa dichiarazione di interesse comunitario risultante dal voto di una maggioranza qualificata dei consiglieri comunitari, che \u00e8 una differenza fondamentale dal regime delle comunit\u00e0 d'agglomerazione, in cui la dichiarazione di interesse comunitario \u00e8 costituito da una decisione del consiglio comunitario a maggioranza dei due terzi del consiglio della comunit\u00e0 d'agglomerezione, dando un significativo potere alle autorit\u00e0 comunitarie.\nDal momento in cui i poteri sono delegati alla comunit\u00e0, i comuni non possono pi\u00f9 esercitarle singolarmente.\nRisorse fiscali.\nLa comunit\u00e0 di comuni \u00e8 un ente pubblico di cooperazione intercomunale (EPCI) a fiscalit\u00e0 propria. Pu\u00f2 essere TPU (tassa professionale unica con rimborso parziale i comuni) vale a dire che la tassa professionale \u00e8 direttamente percepito dal EPCI, o imposte addizionali, i comuni versano una parte (decise a livello comunitario) delle loro tasse: imposta sulla casa, tassa fondiaria sul costruito, imposta sulla propriet\u00e0 sul non costruito e tassa professionale. Queste quattro tasse sono ci\u00f2 che sono comunemente chiamate tasse locali"}
{"id": "3823953", "revid": "1442080", "url": "https://it.wikipedia.org/wiki?curid=3823953", "title": "San Diego Open 1986 - Singolare", "text": "Il singolare del torneo di tennis San Diego Open 1986, facente parte del Virginia Slims World Championship Series 1986, ha avuto come vincitrice Melissa Gurney che ha battuto in finale Stephanie Rehe 6\u20132, 6\u20134."}
{"id": "3823954", "revid": "1543377", "url": "https://it.wikipedia.org/wiki?curid=3823954", "title": "Notte di febbraio", "text": "Notte di febbraio \u00e8 il secondo singolo estratto dall'album \"Nella stanza 26\" del cantante Nek, in rotazione radiofonica dal 26 gennaio 2007. Il brano \u00e8 scritto da Nek e Andrea Amati. Il videoclip ufficiale \u00e8 reso disponibile da iTunes Store il 22 febbraio.\nVideo.\nIl videoclip che accompagna il brano per la sua promozione \u00e8 ambientato nel centro servizi del nuovo polo di Fiera Milano a Rho, progettato dall'architetto Massimiliano Fuksas. Nel video viene frequentemente cambiata la profondit\u00e0 di campo, mettendo a fuoco in alternanza il cantante con la sua band, un ragazzo e una ragazza."}
{"id": "3823958", "revid": "1442080", "url": "https://it.wikipedia.org/wiki?curid=3823958", "title": "Toray Pan Pacific Open 1986 - Singolare", "text": "Il singolare del torneo di tennis Toray Pan Pacific Open 1986, facente parte del Virginia Slims World Championship Series 1986, ha avuto come vincitrice Steffi Graf che ha battuto in finale Manuela Maleeva 6-4, 6-2."}
{"id": "3823965", "revid": "418954", "url": "https://it.wikipedia.org/wiki?curid=3823965", "title": "Grand Prix de Denain 2007", "text": "Il Grand Prix de Denain 2007, quarantanovesima edizione della corsa e valida come evento dell'UCI Europe Tour 2007 categoria 1.1, si svolse il 19 aprile 2007 su un percorso totale di circa 199,4\u00a0km. Fu vinto dal francese S\u00e9bastien Chavanel che termin\u00f2 la gara in 4h18'56\", alla media di 46,205\u00a0km/h.\nPartenza con 149 ciclisti, dei quali 122 portarono a termine il percorso."}
{"id": "3823967", "revid": "1391549", "url": "https://it.wikipedia.org/wiki?curid=3823967", "title": "Cacia", "text": "Cacia \u00e8 una parrocchia civile (\"freguesia\") nel comune di Aveiro. La popolazione nel 2011 era di abitanti, su una superficie di 35,75 km\u00b2."}
{"id": "3823970", "revid": "327773", "url": "https://it.wikipedia.org/wiki?curid=3823970", "title": "Dynjandi", "text": "Dynjandi (\"tonante\" in lingua islandese, per il rumore dell'acqua) \u00e8 una cascata situata nella regione dei Fiordi del Nord-Ovest. \u00c8 anche nota con il nome di Fjallfoss (cascata di montagna), ed \u00e8 situata lungo il corso del fiume Dynjandis\u00e1.\nSi compone di una serie di sette salti ed ha un'altezza totale di 100 m, con una larghezza di circa 30 m nella parte alta del salto e di 60 metri alla base. La media di flusso d'acqua in estate \u00e8 tra i 2 e gli 8 metri3 al secondo, mentre la portata si dimezza in inverno."}
{"id": "3823978", "revid": "767487", "url": "https://it.wikipedia.org/wiki?curid=3823978", "title": "Untersturmf\u00fchrer", "text": "Untersturmf\u00fchrer era un rango paramilitare delle Schutzstaffel Tedesche, creato nel luglio 1934. Il grado aveva origini dal grado delle Sturmabteilung di Sturmf\u00fchrer, che esisteva fin dalla fondazione delle stesse nel 1921. Il rango di Untersturmf\u00fchrer \u00e8 direttamente superiore allo Hauptscharf\u00fchrer (o Sturmscharf\u00fchrer nelle Waffen-SS) e minore del rango di Obersturmf\u00fchrer.\nUntersturmf\u00fchrer \u00e8 stato il primo grado da ufficiale delle SS, equivalente a un attuale sottotenente di altre organizzazioni militari. L'insegna consisteva in una patch nera con tre semi d'argento poste sul collare nero della divisa. La spallina era di un tenente dell'esercito.\nLa promozione ad Untersturmf\u00fchrer era per un membro delle SS l'inizio per la carriera da ufficiale."}
{"id": "3823980", "revid": "599013", "url": "https://it.wikipedia.org/wiki?curid=3823980", "title": "Bruno Colla\u00e7o", "text": "Carriera.\nClub.\nL'esordio al Gremio e i vari prestiti.\nLa sua carriera da calciatore inizia nel 1999 quando viene acquistato dal Gr\u00eamio per militare nelle formazioni giovanili del club brasiliano. Dopo un decennio, esattamente il 19 novembre 2009, debutta in prima squadra nel match contro il Palmeiras, conclusosi con il risultato di 2 a 0 in favore dei \"Tricolor dos Pampas\".\nNel 2010, a causa del gran numero di terzini presenti nel Gr\u00eamio, viene mandato in prestito al Ponte Preta anche per giocare con pi\u00f9 continuit\u00e0. A fine stagione sar\u00e0 votato come miglior terzino della S\u00e9rie B brasiliana. Una volta concluso il prestito, ritorna al club di appartenenza per militare stabilmente in prima squadra e nella formazione titolare con l'allenatore Renato Ga\u00facho.\nIl 30 marzo 2012 viene spedito in prestito al Goi\u00e1s, dove rimarr\u00e0 fino al 31 dicembre.\nNazionale.\nNel 2007, con l'Under-17, ha partecipato alla 15\u00aa edizione dei Giochi panamericani svolti a Rio de Janeiro, in Brasile."}
{"id": "3823981", "revid": "287204", "url": "https://it.wikipedia.org/wiki?curid=3823981", "title": "Athens Trophy 1986 - Singolare", "text": "Il singolare del torneo di tennis Athens Trophy 1986, facente parte del Virginia Slims World Championship Series 1986, ha avuto come vincitrice Sylvia Hanika che ha battuto in finale Angelika Kanellopoulou 7\u20135, 6\u20130."}
{"id": "3823984", "revid": "287204", "url": "https://it.wikipedia.org/wiki?curid=3823984", "title": "Fjallfoss", "text": ""}
{"id": "3823985", "revid": "287204", "url": "https://it.wikipedia.org/wiki?curid=3823985", "title": "Eckerd Tennis Open 1986 - Singolare", "text": "Il singolare del torneo di tennis Eckerd Tennis Open 1986, facente parte del Virginia Slims World Championship Series 1986, ha avuto come vincitrice Lori McNeil che ha battuto in finale Zina Garrison 2\u20136, 7\u20135, 6\u20132."}
{"id": "3823986", "revid": "56620", "url": "https://it.wikipedia.org/wiki?curid=3823986", "title": "Strage di via Caravaggio", "text": "La strage di via Caravaggio \u00e8 stato un triplice omicidio avvenuto a Napoli nel 1975 e rimasto irrisolto.\nStoria.\nSecondo la ricostruzione, la strage avvenne nella notte tra gioved\u00ec 30 e venerd\u00ec 31 ottobre 1975 (ma il fatto venne scoperto solo il successivo 8 novembre), all'incirca tra le ore 23:00-23:30 e le 5 del mattino, al quarto piano del n. 78 di via Michelangelo da Caravaggio, nella parte alta del quartiere Fuorigrotta nell'abitazione delle vittime. Furono uccisi, prima colpiti alla testa con un oggetto contundente mai identificato e, successivamente, feriti alla gola con un coltello da cucina, Domenico Santangelo, 54 anni, rappresentante di vendita, ex capitano di lungo corso ed ex amministratore condominiale, la sua seconda moglie Gemma Cenname, 50 anni, ostetrica ed ex insegnante, e la figlia di lui, Angela Santangelo, 19 anni, impiegata dell'INAM, nonch\u00e9 il loro cane Yorkshire terrier, di nome Dick, soffocato con una coperta.\nI corpi di Domenico Santangelo e di Gemma Cenname furono depositati, assieme al cagnolino Dick, nella vasca del bagno padronale; il corpo di Angela fu avvolto in un lenzuolo e adagiato sul letto matrimoniale.\nL'assassino rub\u00f2 denaro dalla borsetta della Cenname e port\u00f2 via anche la pistola di Santangelo, mai ritrovata.\nLe indagini e il processo.\nNell'appartamento, oltre a impronte di scarpa (numero 41-42) impresse nel sangue sui pavimenti di alcune stanze e del corridoio, furono rinvenute impronte digitali su una bottiglia di whisky e una di brandy poggiate su un mobile-radio dello studio di Domenico Santangelo. Era impossibile per la polizia scientifica dell'epoca rilevare, ricostruire e identificare tracce biologiche lasciate dall'assassino sui reperti della scena del delitto.\nLe impronte di scarpa e le impronte digitali risultarono incompatibili con quelle del principale indiziato, Domenico Zarrelli (Napoli, 16 luglio 1942), figlio di un giudice presidente di corte d'appello deceduto e fratello dell'avvocato Mario Zarrelli (che scopr\u00ec i corpi), nonch\u00e9 nipote di Gemma Cenname; egli venne, per\u00f2, poi imputato sulla base delle dichiarazioni rilasciate da un testimone, un ufficiale turco della NATO, e di altri elementi indiziari (tra cui, una ferita sulla mano compatibile con un morso di cane); venne arrestato il 25 marzo 1976 e poi condannato all'ergastolo in primo grado il 9 maggio 1978 per l'accusa d'aver compiuto la strage perch\u00e9 in preda a un raptus dopo essersi visto rifiutare la richiesta di un prestito di denaro dalla zia Gemma. In carcere studi\u00f2 giurisprudenza e divenne egli stesso avvocato penalista.\nZarrelli, che aveva dichiarato di non essere mai stato quel giorno a casa della zia, venne successivamente assolto in appello dopo aver passato cinque anni di prigione nel 1981 (per insufficienza di prove, cosiddetta \"formula dubitativa\"). Dopo l'annullamento della sentenza da parte della corte di cassazione, fu nuovamente assolto, con formula piena, dalla Corte di Assise di Appello, sentenza confermata dalla Cassazione il 18 marzo 1985, nonch\u00e9 nel 2006 risarcito dallo Stato per danni morali e materiali con un milione e quattrocentomila euro.\nSecondo la difesa (Alfredo de Marsico, Andrea Della Pietra, Ivan Montone e Mario Zarrelli), la cui tesi fu poi accolta dalle sentenze e diffusa dallo scrittore Carlo Bernari, la strage fu opera di killer professionisti.\nTuttora il coltello da cucina usato nel delitto e la coperta utilizzata per soffocare il cane della famiglia sono custoditi nell'Ufficio Reperti del Tribunale di Napoli dell'ex Tribunale di Castel Capuano e nel 2013 sono stati esposti per la prima volta al pubblico nell'esposizione temporanea, allestita all'interno del Tribunale, \"Corpi di reato\", divenendo cos\u00ec inutilizzabili per successive indagini scientifiche.\nNuove indagini.\nNell'ottobre 2011 il procuratore aggiunto presso la Procura della Repubblica di Napoli Giovanni Melillo, in seguito a un esposto in cui venivano indicate informazioni utili al rinvenimento di alcuni reperti presso gli archivi del tribunale, ha disposto nuove analisi scientifiche tra cui quella dell'impronta genetica.\nTra i reperti ritrovati negli archivi ci sono un bicchiere usato, alcuni mozziconi di sigaretta, e un asciugamano macchiato di sangue che, a seguito delle analisi effettuate dalla Polizia Scientifica, risultano presentare tracce di origine biologica (almeno tre DNA estranei) incompatibili con i profili delle vittime. Nel 2014 le analisi scientifiche effettuate sui reperti trovarono tracce della presenza del profilo genetico di Zarrelli sui mozziconi di sigaretta e su un pezzo di un tessuto di uno strofinaccio. Nonostante la conferma dell'identificazione, che indicherebbe perlomeno la presenza di Zarrelli nella casa che comunque egli frequentava, in base al principio del \"ne bis in idem\", l'uomo non potr\u00e0 incorrere in un nuovo procedimento penale.\nMario Zarrelli \u00e8 intervenuto pubblicamente per ribadire l'innocenza del fratello. Lo stesso Domenico Zarrelli, che vive in sedia a rotelle dagli anni 2000 e non esercita pi\u00f9 la professione legale, ha dichiarato che si tratterebbe di una vendetta delle procure: \u00abIo non so nulla per il semplice fatto che nessuno ci ha informato di nulla. E, peraltro, n\u00e9 a me n\u00e9 ai miei parenti hanno prelevato del DNA. Sono proprio curioso di sapere dove e come l\u2019hanno preso questo DNA. Tra l'altro quei reperti sono stati messi via quasi quaranta anni fa, quando nessuno poteva immaginare un successivo uso per analisi scientifiche, dunque archiviati senza i protocolli previsti oggi per i campioni\u00bb.\nI fratelli Zarrelli, rappresentati anche dalla figlia di Mario, Ilaria Zarrelli, hanno denunciato alcuni giornalisti e organi di stampa per diffamazione e violazione del segreto istruttorio.\nNel 2015 la procura di Napoli ha chiesto l'archiviazione delle nuove indagini; per il sostituto procuratore Luigi Santulli \"in definitiva, neanche dalle moderne tecniche investigative, del tutto ignote all'epoca sono emersi elementi idonei ad attribuire l'efferato delitto in esame a soggetto noto\"."}
{"id": "3823987", "revid": "76963", "url": "https://it.wikipedia.org/wiki?curid=3823987", "title": "Kurt Yaeger", "text": "Biografia.\nNato e cresciuto a San Francisco, Yaeger rimane da presto influenzato dalla cultura dei BMXer, guadagnandosi il soprannome di Crowbar. Dopo aver ottenuto gli sponsor necessari, ha partecipato ad una serie di manifestazioni. Proprio durante uno di questi eventi, ha sostenuto un provino per un \"live tour\" prodotto da Nickelodeon/Clear Channel Communications basato sul popolare cartone animato \"Rocket Power - E la sfida continua...\". Ma il tour ha breve vita, dopo aver fatto alcune tappe nel Midwest nel primavera del 2002, lo show viene cancellato. Il tour era originariamente programmato per visitare circa 40 citt\u00e0 di tutti gli Stati Uniti. Yaeger inizia a farsi un nome nel settore e varie riviste di BMX iniziano a parlare di lui, ma a causa vari infortuni, Yaeger \u00e8 costretto a rallentare la sua attivit\u00e0. A causa di questi infortuni, Yaeger decide di concentrarsi sulla sua istruzione, torna al college e intraprende un master in idrogeologia. Mentre frequentava il college, Yaeger \u00e8 stato vittima di un grave incidente motociclistico che gli ha cambiato inesorabilmente la vita.\nL'incidente.\nIl 30 marzo 2006, Yaeger si trovava in autostrada con la sua motocicletta, quando un'automobile gli ha tagliato la strada. Per evitare di essere travolto, Yaeger si \u00e8 avvicinato al guardrail urtando con la gamba sinistra un palo della luce, immediatamente \u00e8 stato sbalzato dalla sua moto facendo un salto nel vuoto di oltre 15 metri d'altezza, atterrando sul cemento del piano sottostante dell'autostrada. Yaeger ha riportato numerose ferite; il legamento crociato anteriore e il legamento collaterale mediale si sono strappati, ha riportato la rottura dalla zona pelvica, oltre che della vescica, il collasso di un polmone, la rottura di sette vertebre e di alcune costole, oltre ad un trauma cranico. Dopo dieci giorni di ricovero, la sua gamba sinistra \u00e8 stata colpita da un'infezione, costringendo i medici all'amputazione appena sotto il ginocchio.\nDopo un anno di convalescenza, Yaeger si \u00e8 ristabilito completamente, decidendo di dedicarsi alla sua passione, il cinema.\nCarriera cinematografica.\nDopo aver frequentato diversi corsi di recitazione, Yaeger invia una sua foto al sito internet Amputees in Hollywood, e poco dopo viene contattato per partecipare al film \"La guerra di Charlie Wilson\", dove ha un piccolo ruolo. Successivamente prende parte ad alcuni cortometraggi e a produzioni televisive, come la serie TV \"Senza traccia\" e le soap opera \"Beautiful\" e \"General Hospital\".\nAssieme al socio d'affari Josh Gillick, Yaeger fonda la societ\u00e0 di produzione ArtistFilm, con cui ha prodotto 9 cortometraggi e un lungometraggio, \"Sedona's Rule\", distribuito dalla Green Apple Entertainment Inc.\nYaeger \u00e8 coinvolto con varie organizzazioni, come il \"Performers With Disabilities\", un comitato del Screen Actors Guild che sostiene e promuove attori con disabilit\u00e0 in vari progetti a Hollywood, oltre all'organizzazione no-profit \"Wounded Warrior Project\" che aiuta soldati reduci in guerra con menomazioni.\nNel 2011 recita nel film \"L'incredibile storia di Winter il delfino\" con Ashley Judd e Morgan Freeman. Sempre nel 2011 recita al fianco di Christina Ricci e Tom Berenger in \"War Flowers\" e prende parte al film televisivo di Syfy \"Piranhaconda\" con Michael Madsen. Nel 2012 partecipa alla quinta stagione di \"Sons of Anarchy\" nel ruolo di Greg \"The Peg\".\nNel 2013 \u00e8 protagonista del videoclip dei Rudimental \"Waiting All Night\", che ripercorre la sua vicenda. Tutti i personaggi del video sono interpretati da bmx'ers professionisti e amici di Kurt Yaeger.\nRitorno alle attivit\u00e0 agonistiche.\nDopo l'incidente Yaeger \u00e8 tornato sulla BMX e ha partecipato agli X Games 16 e X Games 17, venendo considerato il numero uno al mondo tra i BMXer disabili. Yaeger \u00e8 sostenuto, assieme ad altri atleti, dall'Adaptive Action Sports, un'organizzazione no-profit che promuove programmi ed eventi sportivi per persone che vivono con disabilit\u00e0 fisiche permanenti.\nTra gli sponsor di Yaeger figura Etnies, che gli ha fornito delle scarpe speciali e ha sviluppato uno speciale pedale magnetico. Al fine di proteggere il ginocchio dalle pressioni dei ripetuti urti, \u00e8 stato costruito su un tutore su misura al ginocchio per la sua protesi della gamba. Yaeger \u00e8 diventato anche uno dei proprietari di ProTonLocks Inc., una societ\u00e0 che costruisce pedali magnetici per tutti i tipi di biciclette, BMX, mountain bike e ciclismo su strada, che aiutano lui e ad altri ciclisti amputati a controllare in modo sicuro la propria bicicletta."}
{"id": "3823988", "revid": "1442080", "url": "https://it.wikipedia.org/wiki?curid=3823988", "title": "Virginia Slims of Tulsa 1986 - Singolare", "text": "Il singolare del torneo di tennis Virginia Slims of Tulsa 1986, facente parte del Virginia Slims World Championship Series 1986, ha avuto come vincitrice Lori McNeil che ha battuto in finale Beth Herr 6-0, 6-1."}
{"id": "3823989", "revid": "88740", "url": "https://it.wikipedia.org/wiki?curid=3823989", "title": "Televisione in Finlandia", "text": "La televisione in Finlandia \u00e8 stata introdotta nel 1957, mentre nel 1969 sono iniziate le trasmissioni a colori. Fino al 1986, la YLE aveva il monopolio del mercato televisivo. La televisione analogica terrestre ha cessato le trasmissioni il 1\u00ba settembre 2007, mentre quella analogica via cavo il 1\u00ba marzo 2008.\nCuriosit\u00e0.\nNelle trasmissioni estere, in Finlandia non si usa la tecnica del doppiaggio, ma si usano i sottotitoli lasciando l'audio in lingua originale. Poich\u00e9 in questo paese oltre al finlandese si parla anche lo svedese, cos\u00ec capita che i telespettatori si lamentino perch\u00e9 nei film esteri vengono trasmessi in doppia sottotitolazione, e non si vede l'immagine."}
{"id": "3823990", "revid": "226458", "url": "https://it.wikipedia.org/wiki?curid=3823990", "title": "Alfa Romeo 110 (autocarro)", "text": "L\u2019Alfa Romeo 110 \u00e8 stato un autocarro prodotto dall'Alfa Romeo.\nIl modello, a tre assi, venne lanciato sul mercato nel 1938 ed in seguito divenne la base per la costruzione di grandi autobus urbani. Questo autocarro era di grandi dimensioni e quindi era anche relativamente costoso; per questa ragione l'Alfa Romeo non ne vendette molti esemplari. Montava un motore da 125 CV di potenza ed aveva un peso a pieno carico di 10 t."}
{"id": "3823996", "revid": "729019", "url": "https://it.wikipedia.org/wiki?curid=3823996", "title": "Aeroporto di V\u00e1gar", "text": "L'Aeroporto di V\u00e1gar (in faroese \"V\u00e1ga Floghavn\", in danese \"V\u00e1gar Lufthavn\"), \u00e8 l'unico aeroporto delle Isole F\u00e6r \u00d8er, una regione autonoma del Regno di Danimarca. Si trova a 2\u00a0km dalla citt\u00e0 di S\u00f8rv\u00e1gur.\nStoria.\nL'aeroporto venne costruito dall'esercito inglese durante la seconda guerra mondiale sull'isola di V\u00e1gar, venne scelto questo sito poich\u00e9 era poco visibile dal mare quindi da un eventuale attacco navale della Germania. Il primo aeroplano atterr\u00f2 nell'autunno del 1942.\nDopo la guerra la pista venne abbandonata e non fu utilizzata fino al 1963 quando venne riaperta, per iniziativa di due abitanti dell'isola, come aeroporto civile. Questi lavoravano per la compagnia islandese Icelandair, che effettu\u00f2 i primi voli di linea per Bergen, Copenaghen e Glasgow utilizzando un Douglas DC-3. Successivamente venne sostituita dalla Faroe Airways, compagnia aerea che cess\u00f2 le operazioni nel 1967. Fino al 2004 la \"Maersk Air\" ha operato qualche volo con la \"Atlantic Air\".\nDal 2002 l'isola \u00e8 collegata tramite un tunnel sottomarino all'isola adiacente di Streymoy, dove si trova la capitale Faroese T\u00f3rshavn.\nL'aeroporto \u00e8 attualmente posto sotto il controllo del Governo delle Isole Faroe. Attualmente \u00e8 in progetto l'ampliamento del terminal, mentre la pista, precedentemente lunga 1250\u00a0m, \u00e8 stata portata a 1799\u00a0m nel dicembre del 2011 dopo 19 mesi di lavori.\nTrasporti.\nIl bus num. 300 della Strandfaraskip Landsins con 11 corse al giorno collega l'aeroporto, la citt\u00e0 di S\u00f8rv\u00e1gur e la capitale T\u00f3rshavn. Il tunnel \"V\u00e1gatunnilin\" connette l'aeroporto e l'isola di V\u00e1gar con i principali villaggi delle Isole Faroe."}
{"id": "3823998", "revid": "827882", "url": "https://it.wikipedia.org/wiki?curid=3823998", "title": "Abbattitore di temperatura", "text": "L'abbattitore di temperatura \u00e8 uno strumento utilizzato per il raffreddamento rapido.\nViene utilizzato per portare in breve tempo (circa 90 minuti) il valore della temperatura dei cibi caldi da quella di cottura a 3\u00a0\u00b0C (misurata nel centro del cibo), in modo da conservare il prodotto in frigorifero o nel congelatore.\nApplicazioni.\nNormalmente gli abbattitori di temperatura permettono anche di surgelare un prodotto (sia un cibo cotto, sia la materia prima): la surgelazione rapida all'interno dell'abbattitore rispetta le qualit\u00e0 organolettiche del cibo, perch\u00e9 evita la formazione di macro-cristalli all'interno del prodotto.\nTale tecnologia \u00e8 diffusa nelle cucine professionali dei ristoranti e nelle attivit\u00e0 commerciali quali gelaterie, pasticcerie, ecc.\nIn tempi pi\u00f9 recenti, in coincidenza con il crescente uso di pesce crudo (in particolare il sushi, specialit\u00e0 di origine giapponese), l'abbattitore ha assunto un ruolo importante nella ristorazione; una circolare del Ministero della Sanit\u00e0 del 1992, infatti, prescrive che, al fine di essere reso idoneo alla commestibilit\u00e0 nei locali pubblici, il pesce deve essere portato a una temperatura inferiore a -20\u00a0\u00b0C per un periodo continuativo minimo di 24 ore onde eliminare il pericolo di intossicazione da parte del parassita noto come anisakis, che vive nell'intestino del pesce e che pu\u00f2 provocare danni all'organismo umano.\nVantaggi.\nTale trattamento favorisce il prolungamento della vita media del cibo contrastando la crescita batterica al suo interno, in quanto i batteri si moltiplicano pi\u00f9 velocemente nell'intervallo tra 8 e 68\u00a0\u00b0C. L'azione del freddo sar\u00e0 quindi batteriostatica.\nNormativa.\nL'uso dell'abbattitore di temperatura \u00e8 prescritto da norme comunitarie quali, ad esempio, quelle dei Regolamenti 852/2004 e 853/2004. Si stima che nel 2012 in Italia si siano perduti oltre 12 miliardi di euro di derrate alimentari prodotte da bar, ristoranti ecc., le quali non sono potute essere recuperate e distribuite ai bisognosi perch\u00e9, chi le raccoglie non ha i prescritti abbattitori di temperatura."}
{"id": "3823999", "revid": "287204", "url": "https://it.wikipedia.org/wiki?curid=3823999", "title": "Virginia Slims of New Orleans 1986 - Singolare", "text": "Il singolare del torneo di tennis Virginia Slims of New Orleans 1986, facente parte del Virginia Slims World Championship Series 1986, ha avuto come vincitrice Martina Navr\u00e1tilov\u00e1 che ha battuto in finale Pam Shriver 6\u20131, 4\u20136, 6\u20132."}
{"id": "3824000", "revid": "118209428", "url": "https://it.wikipedia.org/wiki?curid=3824000", "title": "Fausto Vigevani", "text": "\u00c8 stato senatore della Repubblica.\nBiografia.\nNacque a Perino di Coli il 30 luglio 1939.\nSocialista, allievo di Riccardo Lombardi, inizia la sua attivit\u00e0 di sindacalista della CGIL a Piacenza nel 1963, per poi diventare nel 1968 Segretario della Camera del lavoro di Novara. Nel 1973 entra nella segreteria nazionale dei chimici della Filcea e nel 1977 ne diviene segretario generale. Nel 1981 entra nella segreteria confederale. Nel 1991 viene eletto segretario generale della Fiom.\nNel 1993 insieme a Renzo Penna, Sergio Ferrari, Mauro Beschi e altri sindacalisti della CGIL appartenenti alla cosiddetta \"Sinistra lombardiana\" del PSI fonda l'Associazione Labour.\nLascia l'attivit\u00e0 sindacale nel 1994 quando viene eletto Senatore nel collegio di Fidenza - Salsomaggiore Terme nelle liste dei Progressisti. Viene riconfermato nello stesso collegio anche alle elezioni del 1996 nelle liste dell'Ulivo.\nViene nominato Sottosegretario di Stato per le finanze nel primo Governo Prodi (dal 22 maggio 1996 al 20 ottobre 1998) e nel primo Governo D'Alema (dal 21 ottobre 1998 al 21 dicembre 1999).\nNel 1998 \u00e8 tra i fondatori dei Democratici di Sinistra come membro del Movimento dei Democratici, Socialisti e Laburisti (MDSL).\nMolto attivo nel Collegio di elezione, aderisce e sostiene il Circolo \"Giustizia e Libert\u00e0\" di Fidenza, fondato fra gli altri da Dante Pedretti, Angelo Conforti, Massimo Pezzani, Davide Vanicelli, e il circolo \"Fernando Santi\" di Parma.\nMuore a Roma il 5 marzo 2003 e viene sepolto nel cimitero di Settima di Gossolengo (PC).\nNell'ottobre 2004 Ediesse pubblica su iniziativa dell'Associazione Labour il primo dei due volumi dedicati al racconto della sua vita e al suo pensiero; \"Fausto Vigevani - La passione, il coraggio di un socialista scomodo\" (ne sono autori Pasquale Cascella, Giorgio Lauzi e Sergio Negri). Il secondo volume, \"Fausto Vigevani - Il sindacato, la politica\" esce nell'ottobre 2014 a cura di Sergio Negri ed Edmondo Montali. Questo volume raccoglie interventi di politici, economisti e sindacalisti che hanno incrociato il percorso sindacale e politico di Fausto Vigevani (tra gli altri Pierre Carniti, Bruno Trentin, Susanna Camusso, Paolo Leon, Cesare Damiano).\nNel dicembre 2012 nasce a Collecchio (PR) l'Associazione Labour Fausto Vigevani, a lui dedicata e attiva sui territori provinciali di Parma e Piacenza nella diffusione del suo pensiero politico e sindacale. L'Associazione possiede anche una pagina Facebook ed \u00e8 attualmente guidata da Davide Vanicelli."}
{"id": "3824005", "revid": "767487", "url": "https://it.wikipedia.org/wiki?curid=3824005", "title": "Grand Prix de Denain 2008", "text": "Il Grand Prix de Denain 2008, cinquantesima edizione della corsa e valida come evento dell'UCI Europe Tour 2008 categoria 1.1, si svolse il 17 aprile 2008 su un percorso totale di circa 194,6\u00a0km. Fu vinto dal norvegese Edvald Boasson Hagen che termin\u00f2 la gara in 4h22'59\", alla media di 44,398\u00a0km/h.\nPartenza con 96 ciclisti, dei quali 15 portarono a termine il percorso."}
{"id": "3824007", "revid": "635893", "url": "https://it.wikipedia.org/wiki?curid=3824007", "title": "Jurgita Jurkut\u0117", "text": ""}
{"id": "3824008", "revid": "287204", "url": "https://it.wikipedia.org/wiki?curid=3824008", "title": "Hilversum Trophy 1986 - Singolare", "text": "Il singolare del torneo di tennis Hilversum Trophy 1986, facente parte del Virginia Slims World Championship Series 1986, ha avuto come vincitrice Helena Sukov\u00e1 che ha battuto in finale Catherine Tanvier 6\u20132, 7\u20135."}
{"id": "3824013", "revid": "1442080", "url": "https://it.wikipedia.org/wiki?curid=3824013", "title": "Open di Zurigo 1986 - Singolare", "text": "Il singolare del torneo di tennis Open di Zurigo 1986, facente parte del Virginia Slims World Championship Series 1986, ha avuto come vincitrice Steffi Graf che ha battuto in finale Helena Sukov\u00e1 4-6, 6-2, 6-4."}
{"id": "3824021", "revid": "123619280", "url": "https://it.wikipedia.org/wiki?curid=3824021", "title": "Seth Carlo Chandler", "text": "Biografia.\nAssistente di Benjamin Gould, divenne direttore dell'United States Coast and Geodetic Survey quando questi cess\u00f2 l'incarico. Chandler continu\u00f2 comunque lo studio dell'astronomia, collaborando con Harvard.\nChandler \u00e8 ricordato per la scoperta dell'oscillazione di Chandler, che modifica di qualche metro la posizione dei poli terrestri in un periodo di 433 giorni.\nFu anche scopritore di nove e determin\u00f2 con la massima precisione la costante di aberrazione luminosa.\nVinse la medaglia James Craig Watson nel 1894."}
{"id": "3824028", "revid": "57342", "url": "https://it.wikipedia.org/wiki?curid=3824028", "title": "Fascia da braccio &quot;Curlandia&quot;", "text": "La fascia da braccio \"Curlandia\" (in tedesco \"\u00c4rmelband \"Kurland\"\") fu una decorazione militare del Terzo Reich, concessa ai militari tedeschi bloccati nella sacca di Curlandia da ottobre del 1944 fino alla fine della guerra.\nInquadramento storico.\nA seguito delle grandi offensive sovietiche dell'estate del 1944, la Wehrmacht sub\u00ec una grave sconfitta in Bielorussia che provoc\u00f2 il collasso del Gruppo d'armate Centro e la conseguente minaccia di accerchiamento del Gruppo d'armate Nord schierato nei Paesi Baltici. Fra il 14 settembre e il 24 novembre, i sovietici - forti di oltre 1,5 milioni di uomini e 3.000 mezzi corazzati - s'incunearono nel varco tra i due gruppi d'armate e riuscirono a raggiungere il Mar Baltico nei pressi di Memel, isolando il Gruppo d'armate Nord. Fu cos\u00ec che 33 divisioni tedesche - alle quali Hitler personalmente aveva categoricamente ordinato di non ritirarsi - a partire da ottobre 1944 rimasero imbottigliate nella sacca di Curlandia. Rinominate Heeresgruppe Kurland, furono ingaggiate in sei dure battaglie difensive fino a quando l'8 maggio 1945 ricevettero dal nuovo Reichspr\u00e4sident, ammiraglio Karl D\u00f6nitz, l'ordine di resa.\nCirca 190.000 soldati tedeschi si arresero alle forze sovietiche che, nei ripetuti tentativi di distruggere le truppe nemiche isolate, avevano subito forti perdite di uomini e di materiali. Oltre 14.000 tedeschi - in prevalenza volontari lettoni, estoni e lituani, molti delle Waffen SS - raggiunsero i resistenti anticomunisti nei boschi, contribuendo a creare quel vasto movimento resistenziale noto come fratelli della foresta, che per anni si oppose alle autorit\u00e0 sovietiche.\nIl conferimento della fascia.\nA gennaio del 1945 per un breve periodo il comando dell'Heeresgruppe Kurland fu assegnato al Generaloberst Heinrich von Vietinghoff, che alla luce della situazione e degli sforzi compiuti dalle sue truppe contro gli assalti sovietici richiese alla cancelleria del Reich l'istituzione di uno speciale distintivo di campagna. La richiesta venne accolta da Adolf Hitler, che il 12 marzo 1945 acconsent\u00ec all'istituzione della fascia da braccio \"Curlandia\", ufficialmente riconosciuta il 18 marzo successivo. La fascia da braccio \"Curlandia\" di conseguenza risulta essere la quarta e ultima decorazione di campagna di questo tipo istituita dai tedeschi nel corso della seconda guerra mondiale.\nTutti i militari combattenti in Curlandia - a qualsiasi branca della Wehrmacht o delle Waffen SS appartenessero - furono potenzialmente decorabili colla fascia, a condizione che avessero combattuto contro i sovietici per almeno tre mesi ininterrottamente in quel teatro operativo (a partire dal 20 aprile 1944), o fossero stati feriti nel corso delle operazioni, o infine avessero preso parte ad almeno tre delle sei battaglie difensive nella sacca.\nA causa della pesante situazione sul campo, la fascia fu prodotta sia localmente in alcune piccole manifatture interne alla sacca, sia in Germania e poi spedita in Curlandia via aereo o nave: ci\u00f2 fece s\u00ec che lo stile del manufatto risultasse assai diverso a seconda del metodo costruttivo prescelto. Il limitato periodo di conferimento, unitamente alle difficolt\u00e0 materiali di produzione e consegna, hanno reso nel tempo la fascia da braccio \"Curlandia\" abbastanza rara, e pochissime risultano le fotografie originali dell'epoca di militari tedeschi che la indossano. I prezzi elevati ne hanno favorito la falsificazione, ma in anni pi\u00f9 recenti sono state individuate delle caratteristiche tecniche che - in mancanza di un'attribuzione pi\u00f9 che certa dovuta a foto o documenti indiscutibili - hanno definito un certo \"standard\" per una certificazione di autenticit\u00e0.\nLa fascia da braccio \"Curlandia\" inizi\u00f2 ad essere conferita dai primi di aprile del 1945 e la distribuzione and\u00f2 avanti fino agli ultimi giorni di guerra, purtuttavia solo una piccola parte dei combattenti nella sacca la ricevette.\nDescrizione.\nLa decorazione si presenta come una striscia in stoffa dell'altezza di circa 38/40\u00a0mm; la sua lunghezza varia a seconda del produttore: in genere per\u00f2 \u00e8 notevolmente pi\u00f9 corta delle altre fasce da braccio tedesche, e la sua lavorazione risulta assai meno raffinata, alle volte con rifiniture fatte a mano. La base - di colore variabile dall'ocra pallido al grigio-argento - risult\u00f2 un compromesso rispetto alle intenzioni originali: si ritiene infatti che la tela dovesse esser costituita da un tessuto contenente una certa percentuale di filato di alluminio. Lungo la parte superiore ed inferiore del manufatto corre un doppio bordo nero puntinato all'interno. Al centro della fascia \u00e8 filata in caratteri capitali latini la parola KURLAND, preceduta a sinistra dallo scudo del Gran Maestro dell'Ordine Teutonico (presentante all'interno una Croce del Baltico) e seguita a destra dallo stemma della citt\u00e0 di Mitau (\"Jelgava\", in Lettonia), la principale localit\u00e0 della Curlandia.\nLa fascia venne alle volte consegnata assieme ad un diploma. Oggi questo dipo di documento nel mondo del collezionismo \u00e8 estremamente raro e ricercato."}
{"id": "3824029", "revid": "107273510", "url": "https://it.wikipedia.org/wiki?curid=3824029", "title": "Alberto di Metz", "text": "Biografia.\nVissuto a cavallo del X e XI secolo scrisse \"De episcopis Mettensibus\" (978-984) e \"De diversitate temporum\" (1022), quest'ultima opera appena due anni prima della sua morte.\nEgli \u00e8 la fonte maggiore della storia dell'Europa occidentale (maggiormente della Francia e dei Paesi Bassi) del suo tempo. Le sue cronache coprono un periodo che va dal 990 al 1021 e furono dedicate a Burchardus da Worms.\nAlberto scrisse anche altre opere, compresa una biografia parziale del vescovo Teodorico I di Metz."}
{"id": "3824037", "revid": "767487", "url": "https://it.wikipedia.org/wiki?curid=3824037", "title": "Alberto di Chiavari", "text": "Dopo studi in Francia, venne eletto Maestro Generale dei Domenicani da Papa Bonifacio VIII.\nContrast\u00f2 nel 1300 la bolla \"Super cathedram\", che limitava l'autonomia dei domenicani.\nComment\u00f2 i maestri filosofi antichi."}
{"id": "3824040", "revid": "287204", "url": "https://it.wikipedia.org/wiki?curid=3824040", "title": "Fondazione Cerratelli", "text": "La Fondazione Cerratelli \u00e8 uno spazio espositivo che raccoglie un'importante collezione di costumi teatrali e cinematografici. Sua sede si trova dal 3 dicembre 2011 presso la villa Roncioni a Pugnano, frazione del comune di San Giuliano Terme.\nNel museo sono conservati i costumi di scena realizzati dalla casa d'arte fiorentina e appartenuti ad attori di cinema e teatro, per opere liriche e film realizzati da registi quali Renato Castellani, Georges Chazalet, Eduardo De Filippo, Mauro Bolognini, Sylvano Bussotti, Ugo Gregoretti, J. Miller, Jean-Pierre Ponnelle, Luca Ronconi, Giorgio Strehler, Luchino Visconti, Franco Zeffirelli.\nDella collezione fanno parte pi\u00f9 di 30.000 costumi storici.\nStoria.\nLa casa d'Arte Cerratelli nacque nel 1914 per volont\u00e0 del baritono Arturo Cerratelli (uno dei primi a cantare \"La boh\u00e8me\" di Giacomo Puccini) che pens\u00f2 di raccogliere i costumi di scena della sua epoca in un palazzo nelle vicinanze del Teatro della Pergola di Firenze.\nA partire dagli anni '30, Roma e Cinecitt\u00e0 acquistarono sempre pi\u00f9 importanza. Il cinema cominci\u00f2 una nuova fase in cui cambiarono le richieste per i costumi di scena: si volevano oggetti che vestissero corpi in movimento e che dessero vita ai personaggi. Uno dei maestri della costumistica teatrale e cinematografica, Gino Carlo Sensani, per esaudire queste richieste, si rivolse alla Casa d'Arte Cerratelli.\nCominci\u00f2 cos\u00ec la carriera di Cerratelli nel cinema.\nTra i figurinisti italiani e stranieri con cui la sartoria Cerratelli ha collaborato per la realizzazione di costumi ci sono: Anna Anni, M. Bal\u00f2, A. Buti, S. Blane, C. Cagli, P. Cascella, F. Casorati, V. Colasanti, P. Conti, L. Coutaud, S. Dal\u00ec, E. d'Assia, Maria de Matteis, Danilo Donati, M. Escoffier, L. Fini, E. Frigerio, L. Ghiglia, P. Grossi, E. Guglielminetti, Renato Guttuso, P. Hall, P. Halmen, E. Job, M. Kamer, O. Koloschka, E. Luzzati, M. Maccari, E. Marini, M. Monteverde, O. Nicoletti, W. Olandi, P. L Pizzi, J. P. Ponelle, J. Rose, U. Santicchi, Gino Carlo Sensani, Piero Tosi.\nNel 1939 furono realizzati i primi costumi per il film \"Un'avventura di Salvator Rosa\" del regista Alessandro Blasetti, seguito da decine di altri film e colossal tra cui \"La figlia del capitano\" di Mario Camerini del 1947, \"Il Cavaliere Misterioso\" di Riccardo Freda del 1948, \"El Cid\" di Anthony Mann del 1961 che valse loro la nomination all'Oscar come migliore scenografia, fino alla collaborazione dagli anni '60 con Franco Zeffirelli per celebri film come \"La bisbetica domata\" del 1967, \"Romeo e Giulietta\" del 1968 per il quale Danilo Donati vinse l'Oscar per la migliore scenografia, \"Otello\" (1986) e \"Hamlet\" (1990). Franco Zeffirelli \u00e8 Presidente Onorario della Fondazione Cerratelli.\nIl Metropolitan di New York, il Lyric Opera di Chicago, la Com\u00e9die-Fran\u00e7aise di Parigi, il Royal Opera House Covent Garden di Londra, la Bundestheaterverband di Vienna, il W\u00fcrttembergisches Staatstheater di Stoccarda, la Hamburgische Staatsoper di Amburgo, il Grand Th\u00e9\u00e2tre di Ginevra, e gli italiani La Scala di Milano, Comunale di Firenze (tra cui quelli disegnati nel 1933 da Giorgio de Chirico per il Maggio Musicale Fiorentino), La Fenice di Venezia, il Regio di Torino, l'Arena di Verona, il San Carlo di Napoli, l'Opera di Roma, il Bellini di Catania, il Teatro Massimo Vittorio Emanuele di Palermo sono tutti teatri che hanno allestito varie opere liriche con questi costumi.\nPer la danza si ricordano i costumi disegnati da Renato Guttuso per La Giara (1939) del compositore Alfredo Casella, con coreografie di Aurel Milloss).\nPer quanto riguarda la prosa, sono stati realizzati costumi per importanti spettacoli sia per la TV che per i teatri in Italia e all'estero. Tra questi si ricordano \"I Borgia\" per la BBC del 1981, \"Maria Stuarda\" per la Rai nel 1988, come pure la \"Maria Stuarda\" di Zeffirelli per il teatro della Pergola di Firenze e La Lupa con protagonista Anna Magnani.\nL'associazione Fondazione Cerratelli nasce nel 2005, grazie a Floridia Benedettini della sartoria Carnet di Pisa, con lo scopo di preservare l'archivio storico."}
{"id": "3824044", "revid": "125989005", "url": "https://it.wikipedia.org/wiki?curid=3824044", "title": "Lante", "text": "I Lante, o Lanti, Del Lante, sono un'antica famiglia toscana di origine pisana, con un ramo che nel XVI secolo si stabil\u00ec a Roma e fondendosi, per matrimonio, con i Della Rovere diede origine ai Lante della Rovere e poi coi Montefeltro mut\u00f2 nuovamente cognome in Lante Montefeltro della Rovere.\nStoria.\nOrigini.\nI Lante, detti anche Lante da Vico, da una localit\u00e0 nel pisano, Vicopisano, dove la famiglia possedeva anticamente un castello, attestata sin dal 1190 con Bacciameo Lante che fu console della Repubblica di Pisa.\nLe fonti parlano anche di precedenti origini germaniche, tuttavia molti storici considerano il capostipite Michele Lante da Vico, notaio vivente nel 1320 a Vicopisano, che fu anziano del Reggimento, cancelliere del Comune di Pisa e consigliere di Fazio della Gherardesca.\nFrancesco, figlio di Michele, entr\u00f2 nell'Ordine dei Frati Minori e fu vescovo di Luni, Brescia, Cremona e Bergamo. Il fratello Pietro fu un noto giurista nella met\u00e0 del XIV secolo. Con Alfonso di Agnolo un ramo dei Lante ottenne nel 1612 anche la cittadinanza fiorentina.\nLante a Roma.\nNel 1512, uno dei membri della famiglia, Gerardo Lante (1460 - 1520), acquist\u00f2 dei terreni sul colle Gianicolo, a Roma. Suo figlio Michele (1490 - 1550) fu il primo membro della famiglia a risiedere permanentemente a Roma. Questi cedette parte dei terreni del padre a Baldassarre Turini, che vi edific\u00f2 una villa, opera di Giulio Romano. Michele Lante entr\u00f2 nel patriziato romano grazie al matrimonio con Antonina Astalli.\nNel 1551, in seguito alla morte di Turini, la famiglia Lante acquist\u00f2 la villa, che divenne cos\u00ec villa Lante, che fu ceduta nel 1817 ai Borghese.\nLante e i Della Rovere.\nQuando, nel 1609, Marc'Antonio Lante, Marchese di San Lorenzo e Monteleone (1566 - 1643), nipote di Michele, spos\u00f2 Lucrezia della Rovere, la famiglia Lante si fuse con la nobile famiglia romana dei della Rovere, famiglia che aveva gi\u00e0 espresso i papi Sisto IV e Giulio II ed erano divenuti Duchi di Urbino. Da allora la discendenza rec\u00f2 il cognome Lante Montefeltro della Rovere.\nQuando, un secolo dopo, all'inizio degli anni quaranta del XVII secolo, il giardino della villa fu in parte espropriato per la costruzione delle mura gianicolensi, i Lante, nella persona del figlio di Marc'Antonio, ebbero in cambio da papa Urbano VIII la villa di Bagnaia e il titolo di duchi di Bomarzo.\nIl I duca di Bomarzo fu, nel 1646, Ippolito Lante Montefeltro della Rovere (15 giugno 1618 - Roma, 29 giugno 1688).\nA partire dal XVI secolo, alcuni membri della famiglia percorsero anche la carriera ecclesiastica.\nTra essi si ricorda Marcello Lante (1569-1652), vescovo di Todi, cardinale e camerlengo, che partecip\u00f2 tra l'altro ai conclavi del 1621, del 1623 e del 1644 ed era figlio di Lodovico Lante della Rovere e di Lavinia Maffei, nipote per parte di madre dei cardinali Bernardino e Marcantonio Maffei, cugino del cardinale Orazio Maffei, zio dei cardinali Gregorio Naro e Tiberio Cenci per parte della loro madre, prozio del cardinale Federico Marcello Lante Montefeltro della Rovere.\nSua sorella era sposata con il fratello di papa Paolo V.\nCon Marcello Lante la famiglia raggiunse i massimi livelli della nobilt\u00e0 romana.\nOltre alla villa Lante, la famiglia possedeva un palazzo in Piazza Sant'Eustachio, nel centro di Roma, ove normalmente risiedeva.\nAppartiene a questa famiglia l'attrice Lucrezia Lante della Rovere.\nDuchi di Bomarzo (1646-1836).\nQuesta famiglia si origin\u00f2 da Ippolito Lante Montefeltro della Rovere, figlio di Marcantonio Lante, marchese di San Lorenzo e Monteleone, e di Lucrezia della Rovere. Il feudo venne acquistato da Marzio Orsini nel 1646 ed il titolo ducale di Bomarzo, i cui diritti feudali posseduti anche su Chia, Mugnano e Attigliano vennero refutati al Papa nel 1816, fu ceduto ai Borghese nel 1836 da Giulio ultimo duca Lante di Bomarzo.\nErede \u00e8 Don Antonio (n.1986), Nobile romano e Nobile di Foligno, figlio di Marcantonio.\nStemma.\nLo stemma della famiglia Lante \u00e8 costituito da tre aquile bianche coronate su sfondo rosso. Lo stemma dei Lante della Rovere \u00e8 un troncato: 1\u00ba di rosso a tre aquilette d'argento coronate d'oro 2 e 1 (Lante); 2\u00ba d'azzurro alla rovere sradicata di oro con i rami passanti in doppia croce di Sant'Andrea (Della Rovere)."}
{"id": "3824046", "revid": "767487", "url": "https://it.wikipedia.org/wiki?curid=3824046", "title": "Grand Prix de Denain 2009", "text": "Il Grand Prix de Denain 2009, cinquantunesima edizione della corsa e valida come evento dell'UCI Europe Tour 2009 categoria 1.1, si svolse il 16 aprile 2009 su un percorso totale di circa 202,7\u00a0km. Fu vinto dal francese Jimmy Casper che termin\u00f2 la gara in 4h40'18\", alla media di 43,389\u00a0km/h.\nAl traguardo 129 ciclisti portarono a termine il percorso."}
{"id": "3824052", "revid": "834", "url": "https://it.wikipedia.org/wiki?curid=3824052", "title": "Vulgar", "text": "Vulgar \u00e8 il quarto album della band Visual Kei giapponese Dir En Grey."}
{"id": "3824055", "revid": "729019", "url": "https://it.wikipedia.org/wiki?curid=3824055", "title": "Georg Bachmayer", "text": "Hauptsturmf\u00fchrer (capitano) delle SS e membro delle SS-Totenkopfverb\u00e4nde, fu vicecomandante nel campo di concentramento di Mauthausen con competenza sulla custodia dei prigionieri e sul controllo di tutti i campi satelliti. Supervision\u00f2 anche la produzione di granito nella cava del campo e diresse la costruzione del campo di Ebensee. Era considerato un sadico brutale.\n\u00ab\"Bachmayer era chiaramente un sadico. La sua specialit\u00e0 era quella di avere due mastini, di cui uno chiamato \"Lord\" (1940), che scagliava contro i detenuti cos\u00ec che venissero sbranati vivi. Nel gergo del campo questa morte atroce era conosciuta come \"il bacio del cane\". La vera causa di morte da un punto di vista medico era di solito per dissanguamento, quando il detenuto non moriva prima d'infarto. Delle migliaia di detenuti che Bachmayer uccise o sevizi\u00f2, qui se ne vuole menzionare uno in particolare.\"\n\"Un giorno durante l'appello serale, nel blocco 20 i conti non tornavano: un detenuto era mancante. Le sfortunate vittime della cosiddetta \"Aktion K\", venivano rinchiuse nel famigerato blocco 20 sotto speciali misure di sicurezza [...] e l\u00ec venivano lasciate letteralmente morire di fame. Fin quando un detenuto fuggito non veniva ritrovato, tutti gli altri detenuti del campo dovevano rimanere in piedi nello spiazzo dell'appello. Il detenuto mancante fu infine trovato in uno dei blocchi comuni dove si era nascosto nella speranza di evitare la morte per fame. Quando Bachmayer ricevette il rapporto che il detenuto era stato ritrovato, si trovava a due passi dal sottoscritto; cominci\u00f2 a tremare per l'eccitazione e la gioia e disse fra s\u00e9 \"questo qui me lo uccido io\" e cos\u00ec fece.\"\u00bb\nBachmayer si suicid\u00f2 l'8 maggio 1945, dopo aver sparato alla moglie e ai due figli."}
{"id": "3824059", "revid": "830939", "url": "https://it.wikipedia.org/wiki?curid=3824059", "title": "Albrecht von Eyb", "text": "Condusse studi nell'Italia settentrionale frequentando le universit\u00e0 di Pavia, Bologna e Padova e si trattenne per lungo tempo nel bel Paese ove ebbe modo di conoscere alcuni tra i maggiori umanisti dell'epoca: Francesco Filelfo, Jacopo Sadoleto, ed altri.\nInteressato profondamente alla religione cristiana, studi\u00f2 l'etica e i riti di quest'ultima (\"Spiegel der Sitten\"); si occup\u00f2 anche di retorica e di argomenti pi\u00f9 leggeri, come la convenienza o meno di sposarsi (\"Ehebuchlein\")."}
{"id": "3824061", "revid": "574958", "url": "https://it.wikipedia.org/wiki?curid=3824061", "title": "Biennale Internazionale d'Arte di Venezia", "text": ""}
{"id": "3824063", "revid": "767487", "url": "https://it.wikipedia.org/wiki?curid=3824063", "title": "Carosello del variet\u00e0", "text": "Carosello del variet\u00e0 \u00e8 un film antologia del 1955 diretto da Aldo Quinti e Aldo Bonaldi.\nTrama.\nUn pittore, per il compleanno dei 18 anni, regala alla figlia un televisore. La sera della festa la famiglia si siede nel salone e guarda alla tv una serie di spettacoli di variet\u00e0 tratti da registrazioni di spettacoli teatrali e da vari film recitati dai celebri Tot\u00f2, Fabrizi, Petrolini, Macario, Magnani e tanti altri."}
{"id": "3824069", "revid": "124123", "url": "https://it.wikipedia.org/wiki?curid=3824069", "title": "Ivan Albright", "text": "Studi\u00f2 architettura alla Northwestern University e frequent\u00f2 negli anni '40 varie accademie artistiche.\nLa sua opera si colloca nel realismo magico, sicch\u00e9 descrisse con inquietante minuzia ogni singolo particolare, tanto da incutere nell'animo dell'osservatore un certo timore."}
{"id": "3824070", "revid": "1300584", "url": "https://it.wikipedia.org/wiki?curid=3824070", "title": "Alfa Romeo 85", "text": "L\u2019Alfa Romeo 85 \u00e8 stato un autocarro prodotto dall'Alfa Romeo dal 1934 al 1939.\nStoria.\nErede del 50, come il suo antenato derivava da un autocarro B\u00fcssing (azienda di cui l'Alfa era dal 1931 licenziataria) di cui era la versione rivista.\nTre le versioni disponibili: 85 (con passo di 5,2 metri), 85 C (con passo di 4,6 metri) e 85 G (con alimentazione a gassogeno, prodotta dal 1935 e vincitrice in quell'anno di un concorso internazionale per camion a gassogeno sul percorso Roma-Bruxelles-Parigi). A questi si affiancava la versione autobus 85 A, erede del precedente 40 N.\nCon la presentazione del camion medio 350, avvenuta nel 1935, l'85 fu aggiornato esteticamente con l'adozione delle prese d'aria apribili su cofano; due anni dopo la calandra fu ridisegnata, riprendendo quella del 500.\nNel 1936 fu lanciato il filobus 85 AF, derivato dall'85 A e primo mezzo del suo genere realizzato dalla Casa del Portello. Del 1937 \u00e8 l'85 AM, autobus con motore alimentato a metano.\nLa produzione cess\u00f2 nel 1939, a seguito di un decreto legge che imponeva la costruzione di un modello di autocarro unificato rispondente ai capitolati militari del Regio Esercito. Sono stati prodotti 21 85 a passo lungo, 370 85 C, 33 85 CG, 94 85 A, 2 85 AG e 1 85 AM.\nCaratteristiche tecniche.\nL'Alfa Romeo 85 montava un motore Diesel sei cilindri (tipo F6M 317E) a precamera di 11.560 cm3 di cilindrata che erogava una potenza di 110 CV. Questo propulsore era il medesimo di quello che era montato sull'Alfa Romeo 80 e sul 110 A, e in seguito fu potenziato a 125 CV. Sugli 85 alimentati a gassogeno fu montato il motore tipo AG6, portato a 12.517 cm3 con la maggiorazione dell'alesaggio, con una potenza di 110 CV e consumo di 140-180 kg di legna per 100 km. L'85 AM a metano aveva la stessa cilindrata degli 85 a gassogeno e potenza di 160 CV"}
{"id": "3824075", "revid": "1821456", "url": "https://it.wikipedia.org/wiki?curid=3824075", "title": "PlayStation (serie)", "text": "PlayStation (ufficialmente abbreviato in PS) \u00e8 un marchio che identifica una serie di console da videogiochi prodotta da Sony Interactive Entertainment, divisione della Sony, a partire dagli anni 1990.\nLa serie \u00e8 iniziata nel 1994 e copre la quinta, la sesta, la settima, l'ottava e la nona generazione delle console da videogiochi."}
{"id": "3824078", "revid": "124123", "url": "https://it.wikipedia.org/wiki?curid=3824078", "title": "Antonio Maria Alcal\u00e1 Galiano", "text": "Prolifico autore, lasci\u00f2 scritti politici e di critica letteraria e diverse opere autobiografiche.\nMassone, fu membro della Loggia \"Taller Sublime\" di Cadice, insieme con Francisco Ist\u00fariz e Juan \u00c1lvarez Mendiz\u00e1bal."}
{"id": "3824079", "revid": "216537", "url": "https://it.wikipedia.org/wiki?curid=3824079", "title": "Rallye de France", "text": ""}
{"id": "3824080", "revid": "767487", "url": "https://it.wikipedia.org/wiki?curid=3824080", "title": "Vaughn Gittin", "text": "\u00c8 stato campione del mondo 2010 di Formula Drift. \u00c8 presente come guida del gioco con altri piloti in \"Need for Speed: Shift Unleashed\"."}
{"id": "3824081", "revid": "767487", "url": "https://it.wikipedia.org/wiki?curid=3824081", "title": "Saverio Di Bella", "text": "Formazione.\nUndicesimo figlio di una famiglia contadina calabrese, inizia gli studi umanistici sotto la guida di don Domenico, zio paterno e parroco di Lampazone di Ricadi. Frequenta poi il liceo classico di Tropea e compie gli studi universitari a Messina, laureandosi nel 1963 con Rosario Villari.\nAttivit\u00e0 accademica.\nNel 1970 vince il concorso per assistente di ruolo e viene chiamato da Rosario Villari alla propria cattedra di storia moderna nella Facolt\u00e0 di Lettere e Filosofia dell'Universit\u00e0 degli studi di Messina. Successivamente \u00e8 incaricato da Paolo Alatri di dirigere la rivista \"Incontri meridionali. Semestrale di storia e cultura\". Nel 2000 fonda insieme a Walter Pellegrini la rivista \"Incontri Mediterranei\".\nNell'ateneo messinese ha insegnato anche Storia del Risorgimento, Storia economica, Storia delle rivoluzioni.\n\u00c8 autore di numerosi studi sulle rivoluzioni del '600, sull'et\u00e0 napoleonica, sulle rivolte contadine nel Mezzogiorno d'Italia e sulla criminalit\u00e0 organizzata di stampo mafioso.\nImpegno civile.\nNel 1985 fonda il \"Centro studi e documentazione sulla criminalit\u00e0 mafiosa\" dell'ateneo di Messina, realizzando un progetto di Rocco Chinnici. Nello stesso periodo fonda e dirige l\"'Istituto di studi, ricerche e iniziative sulle societ\u00e0 contadine in Calabria\" di Lamezia Terme.\nNel 2008 fonda l'Associazione Zaleuco onlus, all'interno della quale viene rifondato il centro studi sulla criminalit\u00e0 mafiosa, intitolato oggi a Rocco Chinnici e Giovanni Falcone.\nAttivit\u00e0 politica.\nSegretario della Camera del lavoro di Gasponi dal 1963. Tra il 1970 e il 1980 \u00e8 stato assessore e successivamente vice sindaco del comune di Drapia.\n\u00c8 stato membro del direttivo nazionale della CGIL nel settore Scuola e universit\u00e0 e segretario provinciale della CGIL Scuola di Messina.\nNelle Elezioni politiche italiane del 1994 viene candidato dalla coalizione dei progressisti al Senato della Repubblica italiana, collegio di Vibo Valentia-Soverato, ed eletto con il 39,2% dei voti,\ndal 1994 al 1996 \u00e8 stato componente della Commissione parlamentare antimafia e della Commissione parlamentare agricoltura.\nNelle Elezioni politiche italiane del 1996 si candida alla Camera dei deputati per la lista socialista e ottiene il 9,5% dei voti nel collegio di Vibo Valentia, ma non viene eletto."}
{"id": "3824083", "revid": "102879165", "url": "https://it.wikipedia.org/wiki?curid=3824083", "title": "Christian Stucki", "text": "Carriera.\nChristian Stucki inizi\u00f2 a giocare nel settore giovanile dell'HC Lugano, iniziando nella stagione 2008-2009 a giocare nella squadra Under-20 degli \"Elite Juniores A\". Nella stagione 2009-2010 fece esperienza in Prima Lega con la maglia dell'HC Yverdon-les-Bains, militando anche nel settore giovanile della squadra vodese. Nella stessa stagione pass\u00f2 dal settore giovanile del Lugano a quello dell'HC Ambr\u00ec-Piotta.\nNella successiva stagione 2010-2011 Stucki nella formazione leventinese in Lega Nazionale A disputando due incontri; con la squadra Under-20 invece gioc\u00f2 38 partite, collezionando 22 punti. Sempre nella stagione 2010-2011 fu ceduto in prestito all'HC Chiasso, squadra di Prima Lega.\nNella stagione successiva Christian Stucki fu confermato in rosa da Kevin Constantine, alternando presenze in LNA con quelle nella formazione Under-20. Il 22 settembre 2011 firm\u00f2 per un prolungamento del proprio contratto con l'Ambr\u00ec-Piotta valido fino alla conclusione del campionato 2013-2014.\nPer la stagione 2012-13 Stucki dopo aver trascorso un periodo di prova si accord\u00f2 in Lega Nazionale B con la maglia dell'Hockey Club Ajoie. Al termine del campionato fu confermato per un'altra stagione. Nel 2014 fece ritorno ad Ambr\u00ec con un contratto annuale."}
{"id": "3824086", "revid": "1494169", "url": "https://it.wikipedia.org/wiki?curid=3824086", "title": "Wieger", "text": ""}
{"id": "3824087", "revid": "686936", "url": "https://it.wikipedia.org/wiki?curid=3824087", "title": "Rooney Rule", "text": ""}
{"id": "3824089", "revid": "124123", "url": "https://it.wikipedia.org/wiki?curid=3824089", "title": "Alonso de Alcal\u00e1 y Herrera", "text": "Nato in Portogallo, i suoi componimenti si distinguono per una certa originalit\u00e0 . \nIl poeta decise talvolta di comporre novelle senza una determinata vocale."}
{"id": "3824091", "revid": "287204", "url": "https://it.wikipedia.org/wiki?curid=3824091", "title": "Clyde Bruckman", "text": "Clyde Bruckman \u00e8 ricordato soprattutto per essere stato un famoso regista cinematografico e redattore di didascalie alla Warner Bros. Infatti nella seconda met\u00e0 del 1920 si un\u00ec a Buster Keaton quando questi pass\u00f2 dal corto al lungometraggio, dirigendolo in alcuni film. Lavor\u00f2 alla sceneggiatura di una dozzina di film di Keaton e diresse \"Come vinsi la guerra\" nel 1926. Harold Lloyd lo chiam\u00f2 come regista dei suoi primi film sonori e firm\u00f2 \"Piano coi piedi\" nel 1930 e \"Follie del cinema\" nel 1932. Negli anni venti ha diretto la celebre coppia Laurel &amp; Hardy in una decina di film, taluni passati alla storia come \"La battaglia del secolo\" (1927) e \"Il tocco finale\" (1928). Lavor\u00f2 anche con W. C. Fields per cui diresse \"The Fatal Glass of Beer\" nel 1933 e \"The man on the flying Trapeze\" nel 1935. Quest'ultimo rimane tra i migliori film del regista, anche se non gli valse molto perch\u00e9 in seguito non gli venne offerto solo qualche sporadico lavoro di sceneggiatura.\nBuckman si suicid\u00f2 con un colpo di pistola il 4 gennaio 1955 a Los Angeles in una cabina di Santa Monica Boulevard all'et\u00e0 di 60 anni."}
{"id": "3824093", "revid": "810736", "url": "https://it.wikipedia.org/wiki?curid=3824093", "title": "Regola Rooney", "text": "La Regola Rooney, introdotta nel 2003, obbliga le squadre della National Football League a fare un colloquio anche a candidati delle minoranze per il posto di capo-allenatore e opportunit\u00e0 di operazioni nel football in cariche per dirigenti esperti. \u00c8 spesso citata come esempio di azione positiva.\nStoria ed origini.\nLa regola prende il nome da Dan Rooney, proprietario dei Pittsburgh Steelers e presidente del comitato sulla diversit\u00e0 della lega e indirettamente dalla famiglia Rooney in generale, a causa della lunga storia degli Steelers nel dare possibilit\u00e0 agli afroamericani di servire la squadra in incarichi importanti.\nLa regola fu stabilita per assicurare che agli allenatori appartenenti alle minoranze, specialmente quelli afro-americani, fossero offerte posizione di alto livello come allenatori. Fino al 1979, Fritz Pollard fu l'unico capo allenatore della storia dell'NFL appartenente ad una minoranza (il che accadde negli anni venti, i primissimi della lega) e dall'epoca in cui la regola fu implementata, solo Tom Flores, Art Shell, Dennis Green, Ray Rhodes, Tony Dungy e Herman Edwards hanno avuto lavori come capo-allenatore (solo Dungy ed Edwards furono attivamente dei capo-allenatori all'epoca in cui fu stabilita la regola, anche se Shell e Green sarebbero in seguito tornati come capo-allenatori). Dungy dovette lottare per anni prima di ottenere un lavoro come capo-allenatore; egli fu spesso promosso a candidato capo-allenatore da Chuck Noll quando Dungy era un assistente sotto Noll negli anni ottanta con gli Steelers, ma non sarebbe diventato capo-allenatore fino al 1996 quando prese le redini dei Tampa Bay Buccaneers.\nImpatto.\nDa quando la Rooney Rule fu stabilita, diverse franchige NFL hanno assunto allenatori afro-americani, compresi gli stessi Steelers, che assunsero Mike Tomlin prima della loro stagione 2007 (gli Steelers, per\u00f2, avevano gi\u00e0 fatto un colloqui a Ron Rivera, di minoranza ispanica per soddisfare la regola prima di assumere Tomlin, e Rooney stesso afferma che l'assunzione di Tomlin non \u00e8 il risultato della regola).All'inizio della stagione 2006, la percentuale totale di allenatori afro-americani sal\u00ec al 22%, dal 6% prima della Rooney Rule. Malgrado ci\u00f2, l'efficacia della regola \u00e8 ancora motivo di dibattito e nessun team ha affermato che la regola abbia contribuito a far assumere un allenatore di una minoranza."}
{"id": "3824094", "revid": "1745361", "url": "https://it.wikipedia.org/wiki?curid=3824094", "title": "Hockey Club Innsbruck", "text": "L'HC Tiroler Wasserkraft Innsbruck - Die Haie \u00e8 una squadra austriaca di hockey su ghiaccio che milita dalla stagione 2012-2013 nella EBEL (massimo campionato austriaco). Il 30 dicembre 2011, quando il club militava ancora in Nationalliga (seconda divisione austriaca) fece richiesta per partecipare alla serie A italiana (considerata meno dispendiosa dal punto di vista economico della EBEL) a partire dalla stagione seguente . La conquista della Nationalliga e il parere contrario all'iscrizione nel campionato italiano da parte della federazione austriaca indussero pertanto il club ad iscriversi nella EBEL.\nGioca le proprie partite casalinghe alla Tiroler Wasserkraft Arena di Innsbruck, alcune partite possono comunque venire disputate all'Olympiahalle Innsbruck dalla capacit\u00e0 di 8.000 posti.\nLa squadra \u00e8 stata rifondata nel 1994 dopo che l'Innsbrucker EV, societ\u00e0 fondata nel 1925 e che nel 1973 si fonder\u00e0 con l'EC Innsbruck Pradl, chiuse i battenti. Negli anni 2000 fu fra le societ\u00e0 fondatrici della EBEL, lega nella quale gioc\u00f2 sino la stagione 2008/09 quando venne retrocessa in Nationalliga."}
{"id": "3824095", "revid": "767487", "url": "https://it.wikipedia.org/wiki?curid=3824095", "title": "Il mistero del bosco", "text": "Il mistero del bosco (\"The Woods\") \u00e8 un film horror/ thriller statunitense del 2006, diretto da Lucky McKee e con protagonista l'attrice Agnes Bruckner.\nNel cast figurano inoltre, tra gli altri, Patricia Clarkson, Rachel Nichols, Lauren Birkell, Emma Campbell e Bruce Campbell.\nSi tratta del quarto film diretto da Lucky McKee.\nTrama.\n\u00c8 il 1965 e l'adolescente Heather Fasulo viene spedita dai genitori in un prestigioso collegio femminile sperduto nel mezzo di una foresta, la \"Falburn Academy\".\nDurante la permanenza di Heather nell'istituto, alcune ragazze che si erano avventurate nel bosco iniziano a sparire misteriosamente."}
{"id": "3824099", "revid": "90578144", "url": "https://it.wikipedia.org/wiki?curid=3824099", "title": "Alfa Romeo 80", "text": "L\u2019Alfa Romeo 80 \u00e8 stato un autocarro prodotto dall'Alfa Romeo.\nContesto.\nL'Alfa Romeo 80 aveva installato un motore da 11.560 cm3 di cilindrata che sviluppava 110 CV di potenza. Questo propulsore era il medesimo di quello che venne installato in seguito sull'Alfa Romeo 85.\nQuesto autocarro, a tre assi, era di grandi dimensioni e quindi era anche abbastanza costoso; per questa ragione l'Alfa Romeo non ne vendette molti esemplari. Prodotto negli anni trenta, dell'Alfa Romeo 80 ne vennero commercializzati solamente 29 esemplari."}
{"id": "3824101", "revid": "1565034", "url": "https://it.wikipedia.org/wiki?curid=3824101", "title": "Pierre-Ren\u00e9 Rogue", "text": "Biografia.\nOrdinato sacerdote nel 1782, nel 1786 entr\u00f2 tra i preti della Missione. Fu professore di teologia nel seminario di Vannes.\nCome la maggior parte dei sacerdoti della sua diocesi, non prest\u00f2 giuramento secondo la costituzione civile del clero e, nonostante il seminario fosse stato chiuso e la sua parrocchia soppressa, continu\u00f2 a esercitare clandestinamente il suo ministero.\nFu sorpreso mentre si recava a portare il viatico a un ammalato e fu arrestato. Il tribunale rivoluzionario lo process\u00f2 come prete refrattario nella chiesa di Notre-Dame du Men\u00e9 e lo condann\u00f2 alla ghigliottina.\nRogue fu decapitato il giorno successivo sulla piazza del mercato.\nIl culto.\nLa causa di canonizzazione fu introdotta il 12 giugno 1929: riconosciutane l'autenticit\u00e0 del martirio, fu proclamato beato da papa Pio XI il 10 maggio 1934.\nIl suo elogio si legge nel Martirologio Romano al 3 marzo."}
{"id": "3824102", "revid": "838137", "url": "https://it.wikipedia.org/wiki?curid=3824102", "title": "Paolo Sadoleto", "text": "Biografia.\nFu vescovo di Carpentras e segretario dei brevi ai principi con papa Giulio III. Scrisse indistintamente in latino e in italiano, lasciandoci opere di minore importanza.\nResse il Contado Venassino negli anni dal 1567 al 1572.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3824104", "revid": "125741010", "url": "https://it.wikipedia.org/wiki?curid=3824104", "title": "Beno\u00eet Delhomme", "text": ""}
{"id": "3824107", "revid": "108174721", "url": "https://it.wikipedia.org/wiki?curid=3824107", "title": "Marcel Sommelet", "text": "Professore di farmacia a Parigi, \u00e8 noto per aver scoperto la reazione di Sommelet e la trasposizione di Sommelet.\nFonti.\nLemma su Treccani.it"}
{"id": "3824109", "revid": "767487", "url": "https://it.wikipedia.org/wiki?curid=3824109", "title": "Stefano Bellesini", "text": "Biografia.\nOriginario di Trento, nel 1794 entr\u00f2 come frate nell'Ordine degli Eremitani di Sant'Agostino. Studi\u00f2 teologia a Bologna, ma l'occupazione francese lo costrinse ad abbandonare i territori pontifici e a tornare a Trento, dove fu ordinato sacerdote.\nNel 1809 il suo convento venne chiuso ed egli apr\u00ec una scuola gratuita, dove si dedic\u00f2 all'istruzione dei ragazzi poveri. Fu nominato ispettore delle scuole elementari del distretto di Trento.\nQuando, nel 1817, vennero ristabiliti gli ordini religiosi, Bellesini torn\u00f2 in convento a Bologna e venne chiamato dal priore generale dell'ordine a Roma come maestro dei novizi.\nNel 1826 fu assegnato alla comunit\u00e0 conventuale del santuario della Madonna del Buon Consiglio a Genazzano, dove svolse un'intensa opera pastorale: rimase contagiato assistendo i suoi parrocchiani ammalati e mor\u00ec nel 1840.\nIl culto.\nLa causa di canonizzazione fu introdotta il 10 gennaio 1852.\nIl 14 maggio 1896 papa Leone XIII ne riconobbe l'eroicit\u00e0 delle virt\u00f9, attribuendogli il titolo di venerabile.\nFu proclamato beato da papa Pio X il 27 dicembre 1904.\nIl suo elogio si legge nel Martirologio Romano al 2 febbraio."}
{"id": "3824116", "revid": "111319", "url": "https://it.wikipedia.org/wiki?curid=3824116", "title": "Agatangelo da Vend\u00f4me", "text": "Biografia.\nEntrato nei frati cappuccini nel 1618: dopo il noviziato a Le Mans, complet\u00f2 la sua formazione nei conventi di Poitiers e Rennes e fu ordinato prete nel 1625.\nNel 1628 fu assegnato alle missioni di Levante: svolse il suo ministero ad Aleppo e poi (dal 1633) in Egitto, dove conobbe Cassiano da Nantes.\nNel tentativo di riunire i cristiani copti alla Chiesa di Roma, nel 1638 raggiunse con padre Cassiano l'Etiopia, ma vennero catturati e lapidati a Gondar.\nCulto.\nLa causa di beatificazione, promossa da Guglielmo Massaia, fu introdotta nel 1887; il 27 aprile 1904 papa Pio X riconobbe l'autenticit\u00e0 del suo martirio e il 1\u00ba gennaio 1905 lo proclam\u00f2 beato.\nIl suo elogio si legge nel Martirologio romano al 7 agosto:"}
{"id": "3824128", "revid": "123302622", "url": "https://it.wikipedia.org/wiki?curid=3824128", "title": "Museo civico di paleontologia", "text": "Il museo civico di paleontologia \u00e8 un museo di Empoli con sede nello storico Palazzo Ghibellino in Piazza Farinata degli Uberti n. 7.\nStoria.\nAl fine di offrire un'adeguata struttura per la conservazione dell'ingente quantit\u00e0 di materiale raccolto nel corso degli anni dai membri del Gruppo Paleontologico e Mineralogico Empolese, nel 1989 il Comune di Empoli offr\u00ec il proprio supporto per l'istituzione di uno spazio museale con finalit\u00e0 espositive e didattiche, con sede nel Palazzo Ghibellino, affidandone la gestione all'Associazione GeA, un'organizzazione no-profit.\nRaccolte.\nL'insieme dei reperti custoditi all'interno del museo documenta oltre due miliardi di anni di storia della terra: vi sono rocce, frammenti di tronchi e oltre 30.000 fossili da ogni parte del mondo (in particolare quattro frammenti di ambra che racchiudono alcuni insetti). La maggioranza dei fossili non sono acquisizioni ma provengono dalle raccolte del gruppo archeologico, principalmente reperti risalenti al Mesozoico e al cenozoico rinvenuti in localit\u00e0 toscane. Sono note in particolare le malacofaune (molluschi) recuperate nei giacimenti fossiliferi pliocenici che affiorano nei bacini idrogeografici della Toscana centro-meridionale (Arno, Cecina, Elsa, Ombrone), a riprova che l'intera zona era in un lontano passato una distesa marina dove solo alcuni rilevi montuosi emergevano come isole.\nPercorso espositivo.\nIl percorso espositivo del museo si articola nelle seguenti sale tematiche:\nFra i supporti, oltre a documentazioni e illustrazioni, sono presenti un percorso tattile sensoriale (all'interno delle sale \"Evoluzione del Valdarno\" e \"Ominazione\") e due diorami a grandezza naturale raffiguranti rispettivamente la lotta tra un \"Velociraptor\" e un \"Protoceraptus\" e la caccia all\"'Ursus spelaeus\" (orso delle caverne) da parte dell'Uomo di Neandertal.\nPercorso didattico.\nNel museo \u00e8 presente anche un laboratorio di educazione ambientale. Alla semplice visita si possono affiancare incontri didattici in ambienti di interesse geo-paleontologico e naturalistico, quali le aree di Cava di Spicchio e di Arno Vecchio.\nAttivit\u00e0 di ricerca.\nPresso il Museo ha sede il Centro studi delle Malacofaune Plio-Pleistoceniche della Toscana."}
{"id": "3824132", "revid": "827882", "url": "https://it.wikipedia.org/wiki?curid=3824132", "title": "Johannes Voorhout", "text": "Biografia.\nJohannes Voorhout nacque a Uithoorn, nell'Olanda Settentrionale, nel 1647, ed era figlio dell'orologiaio Cornelis Voorhout, originario di Amsterdam. Notando che il giovane Johannes aveva pi\u00f9 dimestichezza per il disegno che non per gli orologi, il padre lo mand\u00f2 a fare apprendistato dal pittore Constantyn Verhout a Gouda. Dopo essere stato l\u00ec per cinque anni, Voorhout si spos\u00f2 nel 1670.\nNel 1672, a causa dell'imminente invasione francese, Voorhout decise di stabilirs\u00ec a Friedrichstadt, dove sua moglie aveva alcuni amici. Qui, nel 1677, nacque suo figlio Johannes. Nello stesso anno, Voorhout si stabil\u00ec ad Amsterdam, dove apr\u00ec la sua bottega e dove mor\u00ec nel 1723."}
{"id": "3824133", "revid": "767487", "url": "https://it.wikipedia.org/wiki?curid=3824133", "title": "Le elezioni primarie del 1960", "text": "Le elezioni primarie del 1960 (\"Primary\" in inglese) \u00e8 un film documentario prodotto e scritto da Robert Drew. Il film concerne le elezioni tra John Fitzgerald Kennedy e Hubert Humphrey per le primarie del Wisconsin. Nel 1990 \u00e8 stato inserito nella National Film Registry."}
{"id": "3824138", "revid": "1851848", "url": "https://it.wikipedia.org/wiki?curid=3824138", "title": "Gente comune (programma televisivo)", "text": "Gente comune \u00e8 stato un programma televisivo italiano di genere talk show, andato in onda nel periodo 1990-1991 su Canale 5, con la conduzione di Silvana Giacobini affiancata da Francesca Reggiani.\nIl programma, trasmesso nella tarda mattinata, aveva tra gli ospiti fissi Daniela Rando, e vi ha preso parte anche Giucas Casella. L'ideatrice era Daniela Rosati."}
{"id": "3824143", "revid": "1632387", "url": "https://it.wikipedia.org/wiki?curid=3824143", "title": "This Present Wasteland", "text": "This Present Wasteland \u00e8 il nono album del gruppo metal statunitense Metal Church, pubblicato nel 2008.\nL'album ha visto la partecipazione di Angus Clark, Chris Cafferey, Matt Leff."}
{"id": "3824147", "revid": "126257", "url": "https://it.wikipedia.org/wiki?curid=3824147", "title": "Alfa Romeo 85G", "text": ""}
{"id": "3824149", "revid": "126257", "url": "https://it.wikipedia.org/wiki?curid=3824149", "title": "Alfa Romeo 85 G", "text": ""}
{"id": "3824154", "revid": "287204", "url": "https://it.wikipedia.org/wiki?curid=3824154", "title": "Ultimo (manga)", "text": " (graficamente reso in maiuscolo, ULTIMO) \u00e8 un manga nato dalla collaborazione di Stan Lee e Hiroyuki Takei.\nTrama.\nPer trovare la risposta alla domanda su quale sia la forza pi\u00f9 potente fra bene e male Dunstan ha creato due Karakuri Doji, creature meccaniche che incarnano rispettivamente queste forze. La missione di queste Doji \u00e8 viaggiare nello spazio e nel tempo cercando di capire i concetti di \"buono\" e \"malvagio\", finch\u00e9 non giunger\u00e0 il momento della loro battaglia finale."}
{"id": "3824155", "revid": "62748", "url": "https://it.wikipedia.org/wiki?curid=3824155", "title": "Jamie Selkirk", "text": "Ha lavorato principalmente in Nuova Zelanda. \u00c8 particolarmente famoso in quanto coproduttore insieme a Peter Jackson della trilogia de \"Il Signore degli Anelli\". Ha ricevuto l'Oscar al miglior montaggio per l'ultimo film della trilogia, \"Il Signore degli Anelli - Il ritorno del re\" (2003).\nBiografia.\nHa iniziato a lavorare nell'industria dell'intrattenimento con la New Zealand Broadcasting Company. Inizi\u00f2 come apprendista montatore per cinegiornali, servizi di attualit\u00e0, documentari e drammi. In seguito ad un incidente automobilistico, che lo lasci\u00f2 inabile per un lungo periodo, pass\u00f2 al ruolo pi\u00f9 sedentario di montatore cinematografico.\nJamie Selkirk ha avuto una lunga collaborazione con il regista Peter Jackson. Ha lavorato come montatore, montatore del suono e supervisore alla post-produzione per i film Fuori di testa, Meet the Feebles, e Creature del cielo. Selkirk \u00e8 stato sia produttore associato che montatore per il film di Jackson Splatters - Gli schizzacervelli nel 1992, ed \u00e8 diventato un produttore (e montatore) nel film Sospesi nel tempo.\nJackson e Selkirk sono esempi di cineasti Neozelandesi che hanno scelto di rimanere in Nuova Zelanda anche dopo il riconoscimento internazionale del loro lavoro.\nOltre al suo lavoro come produttore sulla trilogia de \"Il Signore degli Anelli\", Selkirk ha lavorato come supervisore al montaggio per i primi due episodi: \"Il Signore degli Anelli - La Compagnia dell'Anello\" e \"Il Signore degli Anelli - Le due torri\". John Gilbert e Michael Horton sono stati nominati per l'Oscar al miglior montaggio per questi episodi. Selkirk inizialmente pensava di montare tutti e tre gli episodi, ma alla fine, ha montato solo il terzo episodio. In un'intervista con Restuccio Daniele, ha commentato ironicamente: \"Ho sempre preferito la sceneggiatura migliore.\"\nSelkirk \u00e8 stato eletto membro della American Cinema Editors."}
{"id": "3824159", "revid": "1345938", "url": "https://it.wikipedia.org/wiki?curid=3824159", "title": "Mae Ngon", "text": "Mae Ngon (Thailandese: \u0e41\u0e21\u0e48\u0e07\u0e2d\u0e19) \u00e8 un \"tambon\" (sottodistretto) del distretto di Fang, nella provincia di Chiang Mai, Thailandia. Nel 2005 aveva una popolazione totale di 17.715 abitanti. Il tambon \u00e8 formato da 18 \"muban\" (villaggi)."}
{"id": "3824162", "revid": "767487", "url": "https://it.wikipedia.org/wiki?curid=3824162", "title": "Robert Drew", "text": "Era considerato uno dei pionieri del cosiddetto cinema verit\u00e0 negli Stati Uniti. Uno dei suoi pi\u00f9 grandi successi \u00e8 \"Le elezioni primarie del 1960\", film documentario sull'elezioni in Wisconsin, tra John Fitzgerald Kennedy e Hubert Humphrey nel 1960.\nRobert Drew fond\u00f2 la Drew Associates allo scopo di formare registi a livello documentaristico. Da questa scuola uscirono numerosi esponenti dei film documentari tra i quali, Richard Leacock, D. A. Pennebaker e Albert Maysles.\nPer il film \"Crisis: behind a Presidential Commitment\" (1963), Drew convinse il presidente Kennedy, a girare un film documentario tra le mura della Casa Bianca, per immortalare i momenti di lavoro e azioni naturali in una giornata tipo, da parte del presidente. Con l'aiuto dei registi Gregory Shuker e Richard Leacock, girarono delle scene anche nello Studio Ovale, (ufficio del presidente degli Stati Uniti d'America), e nella casa del governatore George Wallace. Il film include una scena resa famosa dalla ABC, nella quale lo stesso governatore Wallace, organizz\u00f2 un blocco di poliziotti davanti all'entrata dell'Universit\u00e0 dell'Alabama, allo scopo di garantire la sicurezza ai due afroamericani, i primi ad instaurarsi nell'universit\u00e0."}
{"id": "3824164", "revid": "73843", "url": "https://it.wikipedia.org/wiki?curid=3824164", "title": "B\u00fa\u00f0ardalur", "text": "B\u00fa\u00f0ardalur \u00e8 una localit\u00e0 del comune di Dalabygg\u00f0 nell'Islanda occidentale, lungo il fiordo \"Hvammsfj\u00f6r\u00f0ur\". \nGeografia.\nIl paese ha una lunga storia, risalente al tempo dei primi insediamenti in Islanda. Il significato del nome \u00e8 \"Valle di campi\" ed \u00e8 qui che ai coloni venivano assegnati dei campi temporanei all'arrivo in questa zona.\nA breve distanza dal paese si trova Eir\u00edkssta\u00f0ir, la base di Erik il Rosso, l'esploratore che part\u00ec nel 985 per scoprire la Groenlandia e che fu padre di Leif Erikson, che a sua volta sbarc\u00f2 nelle Americhe a Terranova prima del viaggio di Cristoforo Colombo."}
{"id": "3824167", "revid": "184755", "url": "https://it.wikipedia.org/wiki?curid=3824167", "title": "Istituto per nobili fanciulle", "text": "Istituto per nobili fanciulle () era un convitto per educande dell'Impero russo. \nFu ideato da Ivan Ivanovi\u010d Beckoj come un istituto esclusivamente femminile per ragazze di nobili origini.\nIl primo e pi\u00f9 famoso fu l'Istituto Smol'nyj di San Pietroburgo, fondato il 5 maggio 1764; altri istituti furono aperti a:"}
{"id": "3824173", "revid": "399", "url": "https://it.wikipedia.org/wiki?curid=3824173", "title": "Donaghadee", "text": "Donaghadee (gael. Domhnach Daoi che significa \"la chiesa di Daoi\") \u00e8 una piccola citt\u00e0 nella contea di Down in Irlanda del Nord a 20 km da Belfast, situata nella costa nord-est dell'isola dell'Irlanda sul Canale del Nord. Secondo il censimento del 2001 contava una popolazione di 6.470 persone, il 90% della popolazione \u00e8 protestante e il 5% cattolica.\nSport.\nNella cittadina ci sono sei club sportivi differenti: "}
{"id": "3824176", "revid": "287204", "url": "https://it.wikipedia.org/wiki?curid=3824176", "title": "Coppa Italia di Serie A2 2011-2012 (calcio a 5)", "text": "La Coppa Italia di Serie A2 2011-2012, giunta alla sua tredicesima edizione si \u00e8 svolta presso il PalaFiera di Pesaro dal 1\u00ba al 4 marzo del 2012, ed ha visto la vittoria della Cogianco Genzano.\nLe squadre qualificate per la \"final eight\" di Coppa Italia, al termine del girone d'andata (ovvero le prime quattro classificate) del campionato 2011/12 sono:\nFormula.\nLe prime quattro classificate dopo il girone di andata dei due gironi si affrontano, in una gara unica, nei quarti di finale, decisi da sorteggio. Le vincenti accedono alla semifinale e poi in finale, anch'esse in gara unica. La vincitrice della finale si aggiudica il trofeo.\nIn caso di parit\u00e0 al termine dei quaranta minuti regolamentari, si svolgeranno due tempi supplementari di 5 minuti ciascuno. In caso di ulteriore parit\u00e0 la vittoria si assegner\u00e0 dopo i calci di rigore.\nSorteggio.\nIl sorteggio \u00e8 stato effettuato presso la Sala Rossa del Comune di Pesaro, alle 11.30 di mercoled\u00ec 22 febbraio. Le squadre, piazzatesi nei primi quattro posti dei due gironi al termine del girone di andata, saranno divise in quattro urne:"}
{"id": "3824177", "revid": "203575", "url": "https://it.wikipedia.org/wiki?curid=3824177", "title": "Ricardo Roberto Alarc\u00f3n", "text": ""}
