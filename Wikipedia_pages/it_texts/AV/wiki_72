{"id": "3862524", "revid": "539155", "url": "https://it.wikipedia.org/wiki?curid=3862524", "title": "Colomba (M\u00e9rim\u00e9e)", "text": "Colomba \u00e8 una novella di Prosper M\u00e9rim\u00e9e comparsa il nella \"Revue des Deux Mondes\" e pubblicato in volume nel 1841 da Magen e Comon. Grazie a questo racconto, scritto all'et\u00e0 di trentasei anni, e all'altrettanto celebre \"Carmen\", M\u00e9rim\u00e9e ottenne un grande e meritato successo letterario e fu ammesso all'Acad\u00e9mie fran\u00e7aise. La vicenda gli fu ispirata da un viaggio che aveva effettuato in Corsica lo stesso anno della composizione e pare che l'autore conoscesse personalmente la reale protagonista della vicenda.\nTema.\n\"Colomba\" ha come tema la vendetta (in italiano nel testo), rispondente a un arcaico codice d'onore delle famiglie corse, secondo il quale la giustizia viene esercitata privatamente e ogni offesa \u00e8 lavata col sangue, pena la perdita dell'onore familiare agli occhi dei compatrioti e degli stessi nemici.\nStoria.\nIl colonnello irlandese Nevil, che \u00e8 in viaggio di piacere in Francia con la bella figlia Lydia, colta e intelligente, ma leggermente capricciosa e snob, viene convinto a partire alla volta della Corsica per cacciare la ricca selvaggina dell'isola. Offre per gentilezza un passaggio a un ufficiale in congedo della Guardia imperiale napoleonica, Orso Antonio della Rebbia, che deve tornare in patria e con cui fa presto amicizia. Anche la figlia Lydia, lettrice di romanzi romantici, \u00e8 affascinata dal personaggio, che appare ai suoi occhi esotico, tanto pi\u00f9 che lo scopre discendente di una antichissima famiglia corsa. Tuttavia la mentalit\u00e0 di Orso \u00e8 ormai ben diversa da quella dei suoi compatrioti, essendo egli partito giovanissimo dall'isola per studiare e avendo passato tutta la sua giovinezza in Francia, a contatto con menti pi\u00f9 aperte e pi\u00f9 moderne. Appena giunti in Corsica, Orso \u00e8 raggiunto dalla sorella Colomba, l'eroina della storia, bellissima giovane, incolta ma intelligente, o meglio scaltra, per quanto ricca di grazia e di fascino. La sorella ritiene che la morte del padre, assassinato da fucilate alla schiena, sia da imputare alla famiglia dirimpettaia dei Barricini, da sempre loro nemica e, non avendo la giustizia ufficiale potuto provare la colpevolezza del mandante, Colomba si aspetta, anzi esige, che il fratello la compia al modo tradizionale corso. Lei stessa sarebbe capace di effettuarla, ma ritiene che la prerogativa spetti al maschio di casa: ha persino la crudelt\u00e0 di mutilare un bellissimo cavallo, per poterne accusare gli odiati Barricini. Orso \u00e8 pur sempre riluttante a cedere alla pressione della sorella, e sarebbe lieto di accettare una pacificazione offerta dal prefetto dell'isola. Ormai innamorato di miss Lydia, vorrebbe impedirne l'arrivo nel suo barbarico villaggio, ma lungo la strada \u00e8 sorpreso da un agguato proditorio dei due giovani Barricini e, pur restando ferito a un braccio, riesce a uccidere entrambi gli assalitori grazie allo splendido fucile Manton, di lunga gittata, regalo del colonnello. Quindi Orso \u00e8 costretto a nascondersi nel maquis per sfuggire sia alla legge sia alla vendetta del clan dei Barricini. Nella brughiera \u00e8 protetto dai banditi di cui Colomba \u00e8 amica fedele, finch\u00e9 l'arrivo del colonnello Nevil e di Lydia, ormai irretita dalla futura cognata Colomba e innamorata confessa di Orso, sblocca la situazione a vantaggio dei Della Rebbia. Orso \u00e8 riconosciuto innocente dalla legge poich\u00e9, per sua fortuna il colonnello Nevil, diretto alla residenza di Orso, ha udito i quattro colpi d'arma da fuoco dello scontro fatale, i due primi di armi di calibro minore degli ultimi due, quelli evidentemente sparati dal grosso fucile di Orso. Pertanto \u00e8 risultato evidente l'agguato e la necessaria difesa di Orso. Non ancora sazia della vendetta ottenuta, Colomba segue con il colonnello gli sposi nel viaggio di nozze in Italia, ma, pur diversamente abbigliata e persino civettuola, non perde nulla del suo carattere feroce e non abbandona il suo odio inestinguibile. Incontrato casualmente il vecchio Barricini, privato dei figli e ridotto a un relitto, si compiace della sua morte imminente e rivendica la superiorit\u00e0 del suo dolore: \u00abVa' non lagnarti: non hai molto da soffrire. Io ho sofferto due anni!\u00bb. Ma la semplice fattoressa di cui \u00e8 ospite coglie l'aura malefica che avvolge la bella Colomba e avverte la figlia di guardarsene, che in quegli occhi turchini c'\u00e8 lo \u00absguardo che d\u00e0 il malocchio\u00bb.\nCommento.\nLo stile di M\u00e9rim\u00e9e, pi\u00f9 classicista che romantico, gli permette di dominare l'argomento con intelligente distacco, e ogni commento ai costumi semitribali dei corsi \u00e8 affidato ai personaggi stessi, senza alcun giudizio da parte dell'autore. La giovane Colomba, che \u00e8 in realt\u00e0 uno sparviero in veste di colomba, assume certo connotazioni di eroina greca tragica, ma non perde mai la sua freschezza e la vivacit\u00e0 di un personaggio reale.\nCitazioni.\nPag. 148 Ed. B.U.R. Rizzoli trad. Enrico Piceni 1950. Il bandito Castriconi afferma di preferire la morte violenta a quella del letto \u00ab Quando, come noi, si \u00e8 abituati all'aria aperta, non c'\u00e8 nulla di meglio che morire con su le scarpe, come dicono i vecchi del nostro paese.\u00bb\nAdattamenti.\n\"Colomba\" \u00e8 stato oggetto di numerosi adattamenti al cinema e alla televisione:"}
{"id": "3862527", "revid": "729019", "url": "https://it.wikipedia.org/wiki?curid=3862527", "title": "Stazione di Edgeworthstown", "text": "La stazione di Edgeworthstown \u00e8 una stazione ferroviaria che fornisce servizio a Edgeworthstown, contea di Longford, Irlanda. Attualmente la linea che vi passa \u00e8 l'Intercity Dublino\u2013Sligo. La stazione fu aperta l'8 novembre 1855."}
{"id": "3862529", "revid": "22475", "url": "https://it.wikipedia.org/wiki?curid=3862529", "title": "BackBox", "text": "BackBox \u00e8 una distribuzione GNU/Linux derivata da Ubuntu, progettata per eseguire penetration test e vulnerability assessment and mitigation fornisce un insieme di strumenti che facilitano l'analisi di reti e sistemi informatici. Essa integra in un ambiente desktop completo tutti gli strumenti necessari ad un ethical hacker per eseguire vari test di sicurezza.\nContenuto.\nL'obiettivo principale \u00e8 quello di offrire un sistema alternativo, estremamente flessibile e performante, con un desktop manager completo ma minimale.\nBackBox Linux usa XFCE come ambiente desktop predefinito. Al suo interno sono installati una ricca selezione di tools, indispensabili per l'analisi dei sistemi, di applicazioni, di reti e per attivit\u00e0 legate alla \"computer forensics\" (Informatica forense).\nLo sviluppo e l'integrazione dei vari programmi all'interno della distribuzione segue i criteri della Debian Free Software Guide Lines.\nStoria.\nIl progetto BackBox Linux nasce nel sud d'Italia nel 2010. La distribuzione parte con l'iniziativa di un singolo individuo per poi essere diventato una comunit\u00e0 in pochi mesi.\n il progetto viene portato avanti con il supporto della comunit\u00e0 internazionale del software libero.\nCategorie.\nBackBox Linux include diverse categorie di strumenti:\nProgrammi.\nBackBox include oltre 200 tools, tra i quali:"}
{"id": "3862533", "revid": "767487", "url": "https://it.wikipedia.org/wiki?curid=3862533", "title": "La Valse des Monstres", "text": "La Valse de monstres \u00e8 il primo album del musicista minimalista francese Yann Tiersen."}
{"id": "3862535", "revid": "287204", "url": "https://it.wikipedia.org/wiki?curid=3862535", "title": "Marcia Wallace", "text": "Biografia.\n\u00c8 conosciuta per il suo ruolo della segretaria Carol Kester nella sitcom \"The Bob Newhart Show\" e come voce di Edna Caprapall della serie animata \"I Simpson\", per la quale ha vinto un Emmy Award nel 1992.\nMor\u00ec il 25 ottobre 2013 una settimana prima del suo settantunesimo compleanno a seguito di una polmonite mista a sepsi come conseguenza di un tumore al seno. I funerali si sono tenuti in forma privata e il suo corpo \u00e8 stato in seguito cremato.\nCuriosit\u00e0.\nNel terzo episodio della venticinquesima stagione de I Simpson viene ricordata la sua scomparsa, durante la sigla iniziale, dalla scritta alla lavagna di Bart Simpson \"We'll really miss you mrs. K\" (Ci mancherai molto signora Caprapall). Lo stesso episodio \u00e8 dedicato alla sua memoria. \nUn'altra dedica alla sua memoria \u00e8 presente alla fine del tredicesimo episodio \"L'uomo che cresceva troppo\", in cui Ned ricorda tutti i momenti passati con Edna inducendo lo spettatore a credere che fosse morta con le parole: \"\"Come mi mancher\u00e0 la sua risatina!\" e in quel momento appare anche Nelson che giustifica la sua ragione ridendo triste: \"Haw Haw! Mancher\u00e0 anche a me!\"\"."}
{"id": "3862536", "revid": "729019", "url": "https://it.wikipedia.org/wiki?curid=3862536", "title": "Stazione di Longford", "text": "La stazione di Longford \u00e8 una stazione ferroviaria che fornisce servizio a Longford, contea di Longford, Irlanda. Attualmente la linea che vi passa \u00e8 l'Intercity Dublino\u2013Sligo. La stazione fu aperta l'8 novembre 1855. Longford dista 91\u00a0km da Sligo e 122\u00a0km da Dublino e il tempo impiegato da un treno per giungere nella capitale \u00e8 di un'ora e tre quarti. Fuori dalla stazione ci sono fermati di molte linee di autobus della \u00c9ireann Expressway, oltre ai servizi Wharton per Cavan."}
{"id": "3862538", "revid": "729019", "url": "https://it.wikipedia.org/wiki?curid=3862538", "title": "Stazione di Dromod", "text": "La stazione di Dromod \u00e8 una stazione ferroviaria che fornisce servizio a Dromod, contea di Leitrim, Irlanda. Attualmente la linea che vi passa \u00e8 l'Intercity Dublino\u2013Sligo. La stazione fu aperta il 3 dicembre 1862 e chiusa al traffico di merci il 3 novembre 1975."}
{"id": "3862540", "revid": "110157", "url": "https://it.wikipedia.org/wiki?curid=3862540", "title": "Tout est calme", "text": "Tout est calme (1999) \u00e8 un album di Yann Tiersen in collaborazione con il gruppo The Married Monk. \u00c8 il primo album in cui il famoso musicista francese canta.\nTitoli.\nTesti e musiche Yann Tiersen.\nThe Married Monk hanno eseguito tutti i brani, tranne \"La Rel\u00e8ve\" e \"L'\u00c9tal\". Yann Tiersen canta \"Les Grandes Mar\u00e9es\", \"Tout est calme\", \"La Rel\u00e8ve\" e \"La Terrasse\"."}
{"id": "3862541", "revid": "729019", "url": "https://it.wikipedia.org/wiki?curid=3862541", "title": "Stazione di Carrick on Shannon", "text": "La stazione di Carrick on Shannon \u00e8 una stazione ferroviaria che fornisce servizio a Carrick-on-Shannon, contea di Leitrim, Irlanda. Attualmente la linea che vi passa \u00e8 l'Intercity Dublino\u2013Sligo. La stazione fu aperta il 3 dicembre 1862 e si trova al confine con la vicina contea di Roscommon."}
{"id": "3862549", "revid": "767487", "url": "https://it.wikipedia.org/wiki?curid=3862549", "title": "Lona Williams", "text": "Nata nel Minnesota, frequenta l'Universit\u00e0 del Minnesota e si trasferisce in California. Nel 1985 diventa \"Miss Minnesota\". Diventa assistente alla scrittura per I Simpson, grazie anche a Jerry Belson, dove ha fornito le voci di tanto in tanto per lo spettacolo, tra cui quella di \"Amber Dempsey\"."}
{"id": "3862550", "revid": "682087", "url": "https://it.wikipedia.org/wiki?curid=3862550", "title": "Cellule adipose", "text": ""}
{"id": "3862551", "revid": "83531", "url": "https://it.wikipedia.org/wiki?curid=3862551", "title": "Rund um den Henninger-Turm 2005", "text": "Il Rund um den Henninger-Turm 2005, quarantaquattresima edizione della corsa e valida come evento del circuito UCI Europe Tour 2005 categoria 1.HC, si svolse il 1\u00ba maggio 2005 per un percorso totale di 211,3\u00a0km. Fu vinta dal tedesco Erik Zabel che giunse al traguardo con il tempo di 5h10'34\" alla media di 40,822\u00a0km/h.\nAl traguardo 21 ciclisti portarono a termine il percorso."}
{"id": "3862552", "revid": "110157", "url": "https://it.wikipedia.org/wiki?curid=3862552", "title": "Black Session", "text": "Black Session (1998) \u00e8 il primo album live di Yann Tiersen, \u00e8 stato registrato durante la Black Session del programma radiofonico \"C'est Lenoir\". Registrata dalla TNB all'apertura del festival musicale di Rennes.\nTracce.\nParole e musiche di Yann Tiersen, tranne:"}
{"id": "3862557", "revid": "729019", "url": "https://it.wikipedia.org/wiki?curid=3862557", "title": "Stazione di Sligo", "text": "La stazione di Sligo Mac Diarmada \u00e8 una stazione ferroviaria che fornisce servizio a Sligo, Sligo, Irlanda. Attualmente la linea che vi passa \u00e8 l'Intercity Dublino\u2013Sligo. La stazione fu aperta il 3 dicembre 1862 e consta di due binari, di cui uno solo \u00e8 in uso regolare. La stazione cambi\u00f2 il proprio nome il 10 aprile 1966, assumendo quello di \nSe\u00e1n Mac Diarmada, un eroe patriota della Rivolta di Pasqua, fucilato in seguito alla soppressione inglese della stessa rivolta."}
{"id": "3862559", "revid": "155634", "url": "https://it.wikipedia.org/wiki?curid=3862559", "title": "Australian Open 1990 - Doppio maschile", "text": "Il torneo di doppio maschile dell'Australian Open 1990, torneo che faceva parte dell'ATP Tour nell'ambito dell'ATP Tour 1990, \u00e8 stato vinto da Pieter Aldrich e Danie Visser (tds n. 2). In finale hanno sconfitto Grant Connell e Glenn Michibata (tds n. 13) con il punteggio di 6-4, 4-6, 6-1, 6-4."}
{"id": "3862563", "revid": "110157", "url": "https://it.wikipedia.org/wiki?curid=3862563", "title": "Naomi Wakabayashi", "text": " \u00c8 principalmente conosciuta per il ruolo di Sheska in \"Fullmetal Alchemist\" e di Ritsuko Akizuki nell'anime e nel videogioco \"The Idolmaster\".\n\u00c8 accreditata con lo pseudonimo di quando presta la voce a opere con contenuti erotici."}
{"id": "3862567", "revid": "981285", "url": "https://it.wikipedia.org/wiki?curid=3862567", "title": "Michael Buffer", "text": "Biografia.\nOltre a essere conosciuto per il suo slogan \"Let's get ready to rumble!\", \u00e8 noto per uno stile distinto e pionieristico nell'annunciare gli atleti, attivit\u00e0 in cui pronuncia lungamente certe lettere e aggiunge altre inflessioni. Il suo fratellastro \u00e8 l'annunciatore della UFC Bruce Buffer."}
{"id": "3862569", "revid": "122711039", "url": "https://it.wikipedia.org/wiki?curid=3862569", "title": "George Dolenz", "text": "Biografia.\nTra i film pi\u00f9 importanti a cui partecip\u00f2: \"Gianni e Pinotto in societ\u00e0\" (1944), \"Scheherazade\" (1947), \"La vendicatrice\" (1950), \"Mia cugina Rachele\" (1952), \"L'ultima volta che vidi Parigi\" (1954), \"Il marmittone\" (1957) e \"I quattro cavalieri dell'apocalisse\" (1962).\nEra il marito dell'attrice Janelle Johnson (1923-1995) e il padre dell'attore e cantante dei Monkees Micky Dolenz, nonch\u00e9 nonno dell'attrice Ami Dolenz\nMor\u00ec a Hollywood (Los Angeles) l'8 febbraio 1963, a soli 55 anni, per un arresto cardiaco. \u00c8 sepolto nel \"Forest Lawn Memorial Park\" di Glendale, vicino a Los Angeles."}
{"id": "3862578", "revid": "1723025", "url": "https://it.wikipedia.org/wiki?curid=3862578", "title": "Ordine nazionale dell'Onore e del merito", "text": "L'Ordine nazionale dell'onore e del merito \u00e8 un ordine cavalleresco di Haiti.\nStoria.\nL'Ordine venne istituito il 28 maggio 1926 e viene ancora oggi concesso sia agli haitiani che agli stranieri. L'Ordine viene concesso per quanti si siano distinti nella politica, nella diplomazia, nelle arti, nelle opere caritatevoli ed in altri campi a favore della repubblica di Haiti.\nClassi.\nL'ordine \u00e8 suddiviso nelle seguenti classi di benemerenza:"}
{"id": "3862579", "revid": "46677181", "url": "https://it.wikipedia.org/wiki?curid=3862579", "title": "Galvanometri", "text": ""}
{"id": "3862580", "revid": "123333944", "url": "https://it.wikipedia.org/wiki?curid=3862580", "title": "Free Mobile", "text": "Free Mobile SAS \u00e8 un operatore di telefonia mobile francese, filiale del gruppo Iliad. \u00c8 stato il quarto operatore in Francia, nel 2009, a ottenere una licenza per il 3G. In seguito, fine 2011, ha ottenuto una licenza per il 4G. A partire da gennaio 2013, la copertura nazionale di Free Mobile raggiunge il 50% della popolazione.\nIl nuovo operatore \u00e8 arrivato primo nella classifica di soddisfazione degli abbonati alla telefonia mobile in Francia e primo per quanto riguarda le relazioni con la clientela nel 2012. Il 1\u00ba settembre 2016 la Commissione europea conferma il via libera alla fusione tra Wind e 3 Italia, vincolata all'ingresso di Iliad nel mercato mobile italiano.\nDurante la presentazione dei dati relativi al IV trimestre 2016 e a quelli annuali di Free e Free Mobile in Francia, Xavier Niel (fondatore del gruppo Iliad) ha confermato che il lancio dell\u2019offerta commerciale in Italia sar\u00e0 avviata entro la fine del 2017.\nStoria.\n2007-2009: la licenza 3G.\nLe prime licenze 3G sono state ottenute da France T\u00e9l\u00e9com nel 2000, SFR nel 2000 e Bouygues T\u00e9l\u00e9com nel 2002. La candidatura di Free Mobile \u00e8 stata accettata dall'autorit\u00e0 francese di telecomunicazioni ARCEP il 17 dicembre 2009.\n2010-oggi: copertura 3G e 4G.\nFree Mobile commercializza dal 10 gennaio 2011 servizi di telefonia mobile basati sulla tecnologia UMTS. Al 12 gennaio 2011, la copertura di Free Mobile risulta pari al 30% della popolazione francese.\nLa ANFR, l\u2019Agenzia nazionale francese delle frequenze, nel suo report mensile, segnala che ad agosto 2016 Free Mobile \u00e8 stato l'operatore mobile con il maggior numero di installazioni di siti (ben 34) per la banda LTE a 700 MHz (banda la cui riconversione dalla tv alle tlc nel 2016 \u00e8 ancora in corso e le nuove installazioni possono essere attivate solo in alcune zone del Paese).\nA fine agosto 2016, durante la presentazione dei dati finanziari relativi al primo semestre 2016, Free Mobile comunica di aver raggiunto una quota di mercato del 17,4% e 12.080.000 clienti. Viene inoltre comunicato che la copertura 4G in Francia ha raggiunto il 69% della popolazione, mentre quella 3G \u00e8 all'85%. In tale occasione, il fondatore di Iliad, Xavier Niel, dichiara che il \"raggiungimento del 15% di quota di mercato in Italia \u00e8 una prospettiva ragionevole per i prossimi anni\".\nLa Commissione europea, il 1\u00ba settembre 2016, approva ufficialmente la fusione tra Wind e 3 Italia, confermando che l'approvazione \u00e8 subordinata alla cessione di asset sufficienti a permettere a un nuovo operatore (Iliad Italia) di entrare nel mercato mobile italiano.\nCon i dati aggiornati dalla ANFR al primo ottobre 2016, Free Mobile ha raggiunto quota 205 nuove installazioni su banda 700 MHz (dei 329 autorizzati dalla stessa agenzia nazionale delle frequenze), in diverse zone della Francia, contro una sola installazione del competitor Bouygues T\u00e9l\u00e9com. Sempre con dati aggiornati al primo ottobre 2016, Free Mobile risultava avere 6.910 siti 4G/LTE in servizio, contro 9.932 di Orange, 9.464 di Bouygues T\u00e9l\u00e9com e 8.056 di SFR-Numericable.\nA novembre 2016 il CFO di Iliad (gruppo che controlla Free e Free Mobile) Thomas Reynaud, conferma che si sta incominciando a lavorare sulla rete di trasporto (core network) e che hanno avuto accesso ai siti delle torri che la joint venture tra Wind e Tre dovr\u00e0 lasciare a Free Mobile(come previsto dall'accordo raggiunto con la Commissione Europea).\nIl 7 marzo 2017, durante la presentazione dei risultati annuali al 31 dicembre 2016, Free Mobile comunica di aver raggiunto il 18% di quota di mercato e totalizzato 12,7 milioni di clienti. La copertura 4G in Francia ha raggiunto il 76% della popolazione, mentre quella 3G \u00e8 all'89%. In tale occasione il gruppo \u00e8 intervenuto sul lancio in Italia, dichiarando che per ottenere il raggiungimento del pareggio in termini di Ebitda sar\u00e0 sufficiente raggiungere una quota di mercato inferiore al 10%.\nIl 21 marzo 2017, Free Mobile comunica la disponibilit\u00e0 di internet illimitato in 4G a tutti i propri clienti con attivo il forfait \"illimitato\" e con un abbonamento Freebox (con un limite di 100 GB al mese per i non abbonati Freebox). Si tratta della prima volta al mondo in cui un operatore telefonico propone internet 4G senza limiti a un prezzo cos\u00ec basso. \u00c8 la seconda novit\u00e0 comunicata dall'operatore mobile francese nell'arco di una sola settimana. La precedente segnalava l'inclusione del roaming internazionale tutto l\u2019anno (e non pi\u00f9 limitato a soli 35 giorni come avveniva in precedenza sempre per il forfait \"illimitato\").\nCon i dati comunicati nella semestrale aggiornata al 30 giugno 2017, Free Mobile raggiunge 13.140.000 clienti (di questi 6,8 milioni sotto rete 4G) e una quota di mercato pari al 18,5% . Alla stessa data risulta migliorata anche la copertura di rete in Francia, con il raggiungimento dell'82% della popolazione per quanto riguarda la rete 4G/LTE e il 91% della popolazione per la rete 3G."}
{"id": "3862590", "revid": "767487", "url": "https://it.wikipedia.org/wiki?curid=3862590", "title": "Darna Zaroori Hai", "text": "Darna Zaroori Hai (hindi: \u0921\u0930\u0928\u093e \u091c\u093c\u0930\u0942\u0930\u0940 \u0939\u0948, urdu:\u0688\u0631\u0646\u0627 \u0636\u0631\u0648\u0631\u06cc \u06c1\u06d2, italiano: \"Spaventarsi \u00e8 necessario\") \u00e8 un film a episodi indiano del 2006. \u00c8 considerato il sequel di \"Darna Mana Hai\", altro film prodotto dalla K. Sera Sera Productions. Protagonisti del film sono numerose celebrit\u00e0 hollywoodiane come Amitabh Bachchan, Riteish Deshmukh, Anil Kapoor, Sunil Shetty, Mallika Sherawat, Isha Koppikar, Arjun Rampal, Rajpal Yadav, Bipasha Basu ed altri."}
{"id": "3862594", "revid": "729019", "url": "https://it.wikipedia.org/wiki?curid=3862594", "title": "Stazione di Cahir", "text": "La stazione di Cahir \u00e8 una fermata ferroviaria della linea Limerick\u2013Rosslare a servizio di Cahir, South Tipperary, Irlanda.\nStoria.\nFu aperta il 1\u00ba maggio 1852. Dal 6 settembre 1976 \u00e8 operativa solo per il servizio passeggeri.\nMovimento.\nLa stazione \u00e8 servita giornalmente dalle due coppie di treni della relazione Limerick Junction\u2013Waterford Plunkett. Non c'\u00e8 servizio la domenica."}
{"id": "3862605", "revid": "1305772", "url": "https://it.wikipedia.org/wiki?curid=3862605", "title": "Arlanza", "text": "L'Arlanza \u00e8 un fiume della Spagna nordoccidentale, affluente del Pisuerga. Scorre nelle province di Burgos e Palencia, \u00e8 lungo 160\u00a0km e drena un bacino di 5.338\u00a0km\u00b2.\nGeografia.\nNasce nella sierra de Neila, vicino a Quintanar de la Sierra, nella localit\u00e0 Fuente Sanza. Scorre nella provincia di Burgos e passa per comuni come Castrovido, Salas de los Infantes, Hortig\u00fcela, Tord\u00f3mar, Quintanilla del Agua, Covarrubias o Lerma. Sbocca nel Pisuerga poco prima della localit\u00e0 di Torquemada (Palencia).\nAffluenti.\nI principali affluenti di sinistra sono i fiumi Zumel, Abej\u00f3n, Ciruelos, Mataviejas, Revilla e Franco; di destra, i fiumi Pedroso, de San Mart\u00edn, Cubillo e Arlanz\u00f3n."}
{"id": "3862607", "revid": "525599", "url": "https://it.wikipedia.org/wiki?curid=3862607", "title": "Santa Lucia a Monte Orlando", "text": ""}
{"id": "3862611", "revid": "466539", "url": "https://it.wikipedia.org/wiki?curid=3862611", "title": "Karina Michelin", "text": " \u00c8 stata incoronata Miss Italia nel mondo 2006 in rappresentanza del Brasile, il 27 giugno 2006 presso le Terme Berzieri di Salsomaggiore Terme, dove la modella brasiliana ha avuto la meglio sulle altre trentanove delegate nazionali che concorrevano per il titolo.\nBiografia.\nI genitori di Karina Michelin, che al momento dell'elezione studiava comunicazione all'universit\u00e0 e lavorava occasionalmente come modella, sono entrambi di origini veneziane. Michelin ha un figlio di nome Riccardo, avuto all'et\u00e0 di diciotto anni. Nel 2008 ha affiancato come valletta prima Piero Chiambretti in \"Markette - Tutto fa brodo in TV\" ed in seguito Enrico Papi nel quiz televisivo \"Jackpot - Fate il vostro gioco\"."}
{"id": "3862619", "revid": "179980", "url": "https://it.wikipedia.org/wiki?curid=3862619", "title": "Juan Esposto", "text": ""}
{"id": "3862621", "revid": "205250", "url": "https://it.wikipedia.org/wiki?curid=3862621", "title": "Ilvo Bozzi", "text": "Carriera.\nCalciatore.\nGioc\u00f2 in Serie A con il Livorno nella stagione 1948-1949. Successivamente nella stagione 1951-1952 realizz\u00f2 4 reti in 13 presenze in Promozione con la Carrarese, ottenendo anche una promozione nel nascente campionato di IV Serie.\nIn seguito ha giocato nelle serie minori toscane con Labrone e Pro Livorno.\nImprenditore.\nTerminata la carriera da calciatore dopo aver lavorato in un'azienda metalmeccanica (la Motofides) nel 1961 si \u00e8 messo in proprio, aprendo una sua azienda operante nel medesimo settore."}
{"id": "3862628", "revid": "767487", "url": "https://it.wikipedia.org/wiki?curid=3862628", "title": "Mario Cesanelli", "text": "Carriera.\nGioc\u00f2 in Serie A con la nella stagione 1940-1941."}
{"id": "3862630", "revid": "1851848", "url": "https://it.wikipedia.org/wiki?curid=3862630", "title": "Mario Zanetti", "text": "Caratteristiche tecniche.\nGiocava come ala.\nCarriera.\nGioc\u00f2 in Serie A con la ; in particolare, gioc\u00f2 una partita nella stagione 1933-1934 e 3 partite nella stagione 1934-1935."}
{"id": "3862635", "revid": "327773", "url": "https://it.wikipedia.org/wiki?curid=3862635", "title": "Vatnsnes", "text": "Vatnsnes \u00e8 una penisola tra i fiordi Mi\u00f0fj\u00f6r\u00f0ur e H\u00fanafj\u00f6r\u00f0ur. Il terreno \u00e8 principalmente montuoso, a parte piccole aree nella parte occidentale, con la cima pi\u00f9 alta di \u00der\u00e6lsfell (895\u00a0m) sull'altopiano di Vatnsnesfjall e le valli maggiori di Katadalur e \u00deorgr\u00edmssta\u00f0adalur.\nDalla Hringvegur la strada corre lungo la costa di Vatnsnes per circa 80\u00a0km, principalmente con la Vatnsnesvegur (711) ed un breve tratto a sud ovest lungo la Hvammstangavegur (72) a partire da Hvammstangi.\nI centri principali di Vatnsnes sono Hamarsr\u00e9tt, Illugasta\u00f0i, Tj\u00f6rn, Hv\u00edtserk e Borgarvirki. Tra le attrazioni da visitare vi sono le numerose colonie di foche, facilmente avvistabili dalla strada nei pressi di Hindisv\u00edk e Osum. All'inizio del H\u00fanafj\u00f6r\u00f0ur, invece, si trova la scogliera di basalto di Hv\u00edtserkur."}
{"id": "3862638", "revid": "83531", "url": "https://it.wikipedia.org/wiki?curid=3862638", "title": "Rund um den Henninger-Turm 2006", "text": "Il Rund um den Henninger-Turm 2006, quarantacinquesima edizione della corsa e valida come evento del circuito UCI Europe Tour 2006 categoria 1.HC, si svolse il 1\u00ba maggio 2006 per un percorso totale di 190,2\u00a0km. Fu vinta dall'italiano Stefano Garzelli che giunse al traguardo con il tempo di 4h34'20\" alla media di 41,6\u00a0km/h.\nAl traguardo 66 ciclisti portarono a termine il percorso."}
{"id": "3862640", "revid": "767487", "url": "https://it.wikipedia.org/wiki?curid=3862640", "title": "Feike Asma", "text": "Biografia.\nFeike Asma, figlio del musicista Johannes Frederik Asma e di Tjitske Visser, gi\u00e0 da ragazzo quattordicenne suonava l'organo nella Gereformeerde Kerk (Chiesa riformata) della sua citt\u00e0 natale.\nStudi\u00f2 sotto la guida di Jan Zwart dal 1928 al 1937. Nel 1933 si trasfer\u00ec alla Hooglandse Kerk di Leida dove suon\u00f2 l'organo costruito nel 1565 da Pieter Janszoon de Swart.\nAl Conservatorio Reale dell'Aia studi\u00f2 direzione d'orchestra con Jan Koetsier e pianoforte e composizione con Hugo van Dalen. A lungo fu allievo di Eduard Flipse in direzione orchestrale e corale. Nel 1950-51 fu allievo di un corso magistrale a Siena con Paul van Kempen.\nNel 1943 and\u00f2 all'Aia a suonare nella Evangelisch-Lutherse Kerk, nota anche come Lutherse Burgwalkerk, dove si trova un organo costruito nel 1753 da J.H.H. B\u00e4tz.\nIl suo nome resta indissolubilmente legato all'organo della Oude Kerk di Amsterdam, costruito nel 1726 da Christiaan Vater ed ampliato nel 1742 da J.Caspar Mueller.\nNel 1965 un altro spostamento, stavolta a Maassluis nella Groote Kerk, dove fu organista regolare fino alla morte, in cui si trova lo strumento costruito nel 1732 da Rudolf Garrels, allievo di Arp Schnitger, restaurato da Pels Van Leeuwen nel 1978.\nEbbe un'attivit\u00e0 concertistica molto intensa sia in patria che all'estero.\nIl repertorio pi\u00f9 congeniale a Feike Asma \u00e8 quello romantico dell'Ottocento, da Mendelssohn a Widor, a Guilmant, a Franck, piuttosto che quello barocco del Settecento, sebbene gli organi su cui suonava non fossero molto adatti per tale stile.\nPer la sua attivit\u00e0 ricevette nel 1964 la medaglia d'argento e diploma in Arti-Scienze-Lettere dell'Acad\u00e9mie Fran\u00e7aise di Parigi, cui segu\u00ec nel 1975 la medaglia vermeil.\nNel 1967 fu nominato cavaliere dell'ordine di Orange-Nassau.\nNel 1940 spos\u00f2 Jacqueline Theodora Henrika Dolkens, con cui ebbe due figli. Dopo la morte della moglie nel 1982 spos\u00f2 l'anno seguente Willy Cornelia van der Kamp.\nLa tomba di Feike Asma si trova nel Nieuwe Oosterbegraafplaats di Amsterdam.\nCollegamenti esterni.\nhttp://vareseonline.free.fr/feikeasma/index.htm"}
{"id": "3862649", "revid": "287204", "url": "https://it.wikipedia.org/wiki?curid=3862649", "title": "Quinto Martini", "text": "Biografia.\nFiglio di contadini, da autodidatta muove le prime esperienze artistiche di scultore e pittore. Nella primavera del 1926 si presenta ad Ardengo Soffici nella di lui casa di Poggio a Caiano, vicino Seano, per mostrargli alcuni suoi lavori. Il maestro riconosce le doti del giovane che ancora non ha alcuna formazione artistica, e ne diventa mentore e mecenate intellettuale. Gli insegna le tecniche artistiche e la cura nel disegno, aprendogli inoltre la propria biblioteca dove il Martini vede per la prima volta riproduzioni di C\u00e9zanne, Rousseau e Picasso. Questo incontro cambia la vita di Quinto Martini, e lo apre alla conoscenza dell'arte contemporanea europea ma anche italiana di artisti come Armando Spadini e Giorgio Morandi.\nA Prato, la citt\u00e0 pi\u00f9 vicina al paese natio, entra a far parte di un gruppo di operai, intellettuali, artisti della citt\u00e0 costituitosi per aggregazione spontanea intorno al 1925. Tra i partecipanti al gruppo figurano Oscar Gallo, Leonetto Tintori, Gino Brogi, Arrigo Del Rigo, quasi tutti formatisi alla Scuola d'Arte e Mestieri \"Leonardo\" di Prato, e che gravitano anch'essi attorno ad Ardengo Soffici e alla rivista \"Il Selvaggio\".\nGi\u00e0 nel febbraio del 1927, Soffici introduce Quinto Martini al pubblico nella prima mostra della galleria \"Il Selvaggio\", dove accanto alle opere di Mino Maccari, Carlo Carr\u00e0, Ottone Rosai, Giorgio Morandi, Nicola Galante e dello stesso Soffici vengono appunto esposti alcuni dipinti del giovane Martini. \u00c8 questo il suo ingresso nella vita culturale ed artistica fiorentina.\nRilevanti per la sua formazione sono gli anni 1928-29, quando si trova in servizio di leva a Torino. Nella citt\u00e0 sabauda frequenta Felice Casorati, Cesare Pavese ed il \"Gruppo dei Sei Pittori\", interpreti di una cultura antifascista che guardava alla grande lezione della pittura francese di C\u00e9zanne, Degas e Manet. In questi stessi anni, Quinto Martini conosce anche Carlo Levi col quale stringer\u00e0 un rapporto di amicizia destinato a rafforzarsi nel tempo. Tornato a Firenze, anche grazie alla frequentazione con Soffici, Quinto Martini prosegue nella realizzazione di dipinti ma al tempo stesso concentrer\u00e0 il suo interesse sulla scultura, arte con la quale si guadagna il favore della critica.\nGli anni '30 e '40 saranno determinanti per il Martini scultore, che plasma materiali semplici e \u201cpuri\u201d, tipici della zona rurale dove \u00e8 nato un tempo popolata dagli Etruschi, ed \u00e8 proprio alla coroplastica etrusca che Quinto Martini si ispira. La terracotta, ad esempio, \u00e8 materiale dal sapore ancestrale per il Martini che da bambino modellava fango per creare figure di animali, senza sapere che queste erano le prime forme espressive del suo estro artistico.\nMaturit\u00e0 artistica.\nNel 1934 debutta alla XIX Biennale di Venezia con la \"Ragazza seanese\" in terracotta, sintesi della sua naturale predisposizione verso l'essenzialit\u00e0 delle cose che lo porter\u00e0 ad una forma espressiva antiaccademica e contemporaneamente alla scelta di materiali poveri, una semplicit\u00e0 che Quinto Martini conserver\u00e0 anche nei suoi lavori in bronzo. Dal 1935 Quinto Martini partecipa alle maggiori manifestazioni artistiche italiane fra le quali, oltre a diverse edizioni della Biennale di Venezia, tutte le edizioni della Quadriennale romana dal 1935 al 1972. Esegue anche disegni ed acqueforti che vengono pubblicate sulle riviste \"Il Selvaggio\", \"Il Frontespizio\"\" di Piero Bargellini, e sulla rivista artistica e letteraria bolognese \"L'Orto\". Nel 1938 cura le prime mostre personali di scultura alla Galleria d'arte di Firenze ed alla Galleria d'arte \"Cometa\" di Roma favorita da Corrado Cagli e dalla signora Pecci Blunt. Critici come Giuseppe Marchiori, Aniceto Del Massa, e Michelangelo Masciotta iniziano ad occuparsi di lui.\nNel marzo del 1941 Quinto Martini espone alla galleria \"Gian Ferrari\" di Milano. Nel 1943 espone al \"Lyceum\" di Firenze un'antologia dei dipinti della serie dei \"Mendicanti\", ma dopo pochi giorni la mostra viene chiusa dalle autorit\u00e0 perch\u00e9 considerata critica verso regime. Poco tempo dopo, Quinto Martini viene incarcerato con l'amico Carlo Levi. Dopo la liberazione ripara nei boschi del Chianti per sfuggire alla cattura dei tedeschi, per mesi durante i quali ricorder\u00e0 la prigionia ed anche quella del fratello che metter\u00e0 per iscritto dando vita al romanzo \"I giorni sono lunghi\", pubblicato nel 1957 con prefazione di Levi.\nDopo la Seconda guerra mondiale, Quinto Martini riprende l'attivit\u00e0 artistica e costituisce, nel 1947, il gruppo di artisti \"Nuovo Umanesimo\" insieme ad Ugo Capocchini, Emanuele Cavalli, Giovanni Colacicchi, Oscar Gallo e Onofrio Martinelli. Il loro \"manifesto\" dichiara l'opposizione ad ogni idea di arte astratta. Sempre negli anni '50, Quinto Martini pubblica inoltre alcuni racconti e poesie soprattutto su \"Il Nuovo Corriere di Firenze\", ma florida risulta la sua produzione di scritti e poesie ancora inediti. Nel 1974 viene pubblicato da Frama's Edizioni di Catanzaro il secondo romanzo, a cura di Pasquino Crupi. \"Chi ha paura va alla guerra\", questo il titolo dell'opera, \u00e8 stato steso alla fine degli anni '50, e racconta la storia di un disertore della Prima guerra mondiale.\nQuinto Martini ha dedicato attenzione particolare ai \"Ritratti\" e al tema de \"la Pioggia\". L'artista si \u00e8 cimentato nella ritrattistica fin dalle prime esperienze scultoree, ritraendo familiari, amici, e personaggi del suo borgo natio e della zona rurale circostante. Da rilevare sono i ritratti in terracotta, gesso, e bronzo fatti alla madre, a Ardengo Soffici, e alla moglie Maria Ferri esposti pi\u00f9 volte a mostre importanti. Molti sono i \"Ritratti\" degli amici artisti, letterati, intellettuali realizzati dalla fine del Secondo conflitto mondiale e sino alla morte in una sorta di dialogo continuo con tali personaggi durato decenni e ripetuto spesso con diverse opere dedicate ai medesimi soggetti in tempi diversi. Nel 1992, due anni dopo la sua morte, 30 di questi \"Ritratti\" sono esposti in Palazzo Strozzi a Firenze, per realizzare un progetto ideato dall'artista stesso nel 1984. L'alluvione di Firenze del 1966 sublima in Quinto Martini l'ispirazione al tema de \"la Pioggia\", elaborato soprattutto in disegni e bassorilievi ma anche attraverso il rilievo in bronzo confermando la conoscenza profonda dell'artista per varie tecniche artistiche. Mario Luzi, Renzo Federici, Tommaso Paloscia, e Carlo Levi, molti dei quali a loro volta soggetti delle opere del Martini, hanno scritto di queste durante una mostra del 1978 allestita sempre in Palazzo Strozzi. Una sua scultura in gesso del 1958 \u00e8 esposta al Museo Novecento.\nOltre alle mostre personali, partecipa a numerose collettive in Italia ed all'estero affermandosi soprattutto per l'opera scultorea, come la \"International Small Bronze Competition\". Alcuni suoi bronzi vengono esposti nella mostra itinerante \u201cScultori italiani contemporanei\u201d che ha toccato citt\u00e0 come Firenze, Milano, Budapest, Buenos Aires, Citt\u00e0 del Messico, Rio de Janeiro, Montevideo, Tokyo, Osaka, Hakone, Strasburgo, e diverse citt\u00e0 nei Paesi Bassi.\nIncline a favorire i giovani, esperienze di insegnamento del Martini partono dal liceo artistico di Torino, poi di Perugia, Bologna, e Firenze. Dal 1960 ottiene la cattedra di scultura presso l'Accademia di belle arti di Firenze dove insegna fino a tutti gli anni '70. \u00c8 altres\u00ec relatore in numerose conferenze e simposi, e pubblica saggi su scultori come Donatello, Michelangelo, Rodin e altri.\nQuinto Martini ha reso particolare omaggio a Dante con numerose opere scultoree e pittoriche, con una versione raffigurata delle tre Cantiche della Divina Commedia, e con una serie di litografie alla stessa ispirate che vengono esposte a Roma, alla Biblioteca nazionale di Firenze, a Varsavia ed anche in cinque diverse citt\u00e0 dell'allora Unione sovietica.\nCon vigore ed intensit\u00e0 Quinto Martini continua a scolpire, dipingere, e scrivere fino alla morte avvenuta il 9 novembre del 1990.\nMostre e pubblicazioni sull'artista sono continuamente organizzate.\nLuoghi dedicati all'artista.\nIl Parco museo Quinto Martini \u00e8 un'area pubblica all'aperto, ai piedi della catena dei colli del Montalbano, all'interno della quale sono collocate 36 statue bronzee che coprono l'intero arco della attivit\u00e0 artistica del Martini. Il parco \u00e8 stato inaugurato nel 1988, con la partecipazione dell'artista.\nAl progetto del Parco \u00e8 stata dedicata la pubblicazione: Presentazione del progetto del Parco - Museo con sculture di Quinto Martini, Comune di Carmignano, Regione Toscana, 1981.\nIl Comune di Carmignano ha istituito il \"Premio Parco museo Quinto Martini\", con la finalit\u00e0 di dare risalto a idee e progetti che si ispirino o mirino a coniugare arte e spazio pubblico. Nel 2011, la prima edizione del Premio ha visto il riconoscimento della tesi di laurea della dottoressa Ilaria Burzi che ha vinto con il progetto: \"Ex miniera di Santa Barbara: contributo al progetto di recupero\". Il secondo premio \u00e8 andato alla tesi di laurea della dottoressa Federica Cavallini per il progetto: \"Tra innovazione e tradizione. Progetto di identit\u00e0 visiva del sistema Passante Verde di Mestre\".\n\u00c8 stato pubblicato: Premio Parco museo Quinto Martini. Un esempio d'arte nello spazio pubblico, Comune di Carmignano, Edizioni Masso delle Fate, 2012."}
{"id": "3862650", "revid": "729019", "url": "https://it.wikipedia.org/wiki?curid=3862650", "title": "Hvammstangavegur", "text": "Vatnsnesvegur (72) \u00e8 una strada dell'Islanda che collega la Hringvegur con la citt\u00e0 di Hvammstangi, nella penisola di Vatnsnes."}
{"id": "3862655", "revid": "122842649", "url": "https://it.wikipedia.org/wiki?curid=3862655", "title": "Gauntlet Legends", "text": "Gauntlet Legends \u00e8 un videogioco arcade sviluppato e pubblicato nel 1998 dalla Atari Games. Si tratta di un hack 'n slash di genere fantasy, sequel del popolare titolo del 1985 \"Gauntlet\" e di \"Gauntlet II\" del 1986 ed \u00e8 stato l'ultimo titolo della serie ad essere prodotto dalla Atari Games. Caratteristica di questo gioco, abbastanza inusuale per un arcade, \u00e8 la possibilit\u00e0 di utilizzare una password per ricominciare il gioco da un determinato punto, permettendo dunque al giocatore di poter giocare per un lungo periodo di tempo.\nModalit\u00e0 di gioco.\nSi pu\u00f2 giocare in singolo ma anche in modalit\u00e0 multiplayer fino a un massimo di 4 giocatori. Ogni giocatore pu\u00f2 scegliere il suo personaggio tra quattro classi di eroi: maghi, guerrieri, valchirie, amazzoni arciere. Sono anche disponibili i loro rispettivi alter ego, una volta sbloccati: sciacalli, minotauri, donne falco, tigri.\nI primi quattro mondi da esplorare sono Montagna, Foresta, Castello e Deserto; al giocatore \u00e8 data la possibilit\u00e0 di scegliere in quale ordine. L'azione si sposta poi in una chiesa sconsacrata e da ultimo negli Inferi.\nI mondi.\nOgni mondo si compone di pi\u00f9 scenari.\nColonna sonora.\nI temi musicali sono firmati da John Paul, Barry Leitch, Joe Lyford, Michael Henry."}
{"id": "3862666", "revid": "46679513", "url": "https://it.wikipedia.org/wiki?curid=3862666", "title": "Teniers il Giovane", "text": ""}
{"id": "3862667", "revid": "339392", "url": "https://it.wikipedia.org/wiki?curid=3862667", "title": "Perrenot di Granvelle", "text": ""}
{"id": "3862669", "revid": "22475", "url": "https://it.wikipedia.org/wiki?curid=3862669", "title": "Renato Filippelli", "text": "Biografia e opere.\nNasce nel 1936 a Casc\u00e0no di Sessa Aurunca, in provincia di Caserta, si laurea in lettere moderne all'Universit\u00e0 degli Studi di Napoli Federico II e inizia il suo iter di insegnante negli Istituti Superiori dello Stato.\nNel 1963 si stabilisce a Scauri, in provincia di Latina, dove sposa Gelsomina Formicola, sua conterranea, dalla quale avr\u00e0 tre figli, Fiammetta, Pierpaolo e Chiara. Per oltre trent'anni insegna letteratura italiana moderna e contemporanea nell'Universit\u00e0 degli Studi Suor Orsola Benincasa di Napoli, dove partecipa come relatore a vari convegni, e dove insegna anche, negli ultimi anni della sua vita, didattica della lingua italiana agli allievi del corso di formazione primaria.\nScrive vari testi per le scuole medie inferiori e superiori, centinaia di articoli recensivi per quotidiani o riviste specializzate, saggi su argomenti specificamente letterari o di varia umanit\u00e0.\nNel 1956 scrive il suo primo libro di poesie, \u201cVent'anni\u201d, cui segue nel 1964 \u201cIl cinto della Veronica\u201d, con prefazione di Edoardo Gennarini. \u00c8 con \u201cOmbre dal Sud\u201d, pubblicato nel 1971, che la poesia di Filippelli raggiunge una sua cifra espressiva matura e riceve gli apprezzamenti di scrittori e critici quali Emerico Giachery, Mario Pomilio, Michele Prisco, Lanfranco Orsini, Enzo Striano. Scrive cos\u00ec, infatti, Giachery in prefazione al testo: \u201c\"Se \u00e8 vera l'ipotesi (..) sul destino di fedelt\u00e0 del meridionale, Filippelli \u00e8 vero uomo del sud. La sua poesia \u00e8 di fedelt\u00e0 non solo nei contenuti ma anche nell'implicita poetica, anche nella terra\u2014e non di meno dolci legami con la famiglia, la gente. Luogo poetico di questa delicata e pur macerata ricerca di fedelt\u00e0 \u00e8 la centrale figura paterna, a cui sembrano ricondursi i lieviti e gli esiti pi\u00f9 pervasivi e da cui gli stessi ritmi verbali sembrano attingere pi\u00f9 librata misura\"\u201d.\nNel 1975 d\u00e0 alle stampe la quarta raccolta di poesie, dal titolo \u201cRitratto da nascondere\u201d, con un saggio introduttivo di Fernando Figurelli, che scrive: \u201c\"Anche nelle pi\u00f9 realistiche rappresentazioni, l'ispirazione di Filippelli, trascendendo il documento descrittivo, investe quella societ\u00e0 popolare con sentimento di fraterna piet\u00e0 e l'eleva dalla sua realt\u00e0 storicamente e geograficamente definita a condizione umana perenne\"\u201d.\nCon \u201cRequiem per il padre\u201d, nel 1981, la poesia di Filippelli si conferma \u201c\"non contaminata dalla retorica e dalle ideologie\"\u201d, come scrive il critico Rosario Assunto, nella prefazione alla nuova raccolta di liriche. Qui la memoria della figura paterna rivela un'intensit\u00e0 ben evidenziabile nella lirica che risulta emblematica dell'intera raccolta, ossia \u201cIo vegliai la tua morte\u201d, in cui il poeta si rivolge al padre perduto Nel silenzio di oltre dieci anni, impegnati nella realizzazione di testi per le scuole superiori, Filippelli matura una nuova stagione della sua poetica, pubblicando nel 1997 \u201cPlenilunio nella palude\u201d, da cui emerge la ricerca di un'autentica dimensione spirituale e religiosa, frutto anche della riflessione maturata a seguito dell'esperienza drammatica del grave infarto che lo aveva colpito nel giugno del 1996. La ricerca di contatto d'amore sottratto all'inquietudine del silenzio, che connotava in vita il rapporto tra il poeta e il piccolo padre, ossia il padre terreno, viene ora traslata in una dimensione religiosa, in cui il poeta coglie le intime alternanze di una ricerca di verit\u00e0 esistenziale, scandita dalla scoperta in s\u00e9 della presenza di un Dio padre, che sembra sublimare, e al tempo stesso approfondire, i tratti rappresentativi dell'amore per il padre terreno. Come scrive S. E. Raffaele Nogaro, \u201d\"La poesia di Filippelli ha una dimensione catartica e redentiva; la sua semantica si fa ontologia, misura dell'essere, e il suo messaggio si fa etica, criterio della libert\u00e0, in quell'apoteosi della speranza, che sa dire a Dio:\u201dnon domandarmi il prezzo del perdono\"\u201d.In questa raccolta, accanto alla novit\u00e0 di una pi\u00f9 intensa tematica religiosa, si coglie la fedelt\u00e0 ai temi presenti nelle raccolte precedenti, come ben evidenzia Giulio M. Chiodi: \u201c\"La terra natale, le sue forme, i suoi colori, la sua gente, ma soprattutto le fatiche non soltanto fisiche, silenziose e generose racchiuse nel suo cuore: questo \u00e8 lo strato solido e il sottofondo costante sul quale il poeta edifica la sua poesia\"\nIlluminante \u00e8 anche l'intervento di Rodolfo Di Biasio: \"Vi \u00e8 per\u00f2 nel libro di Filippelli, accanto al serrato dialogo con Dio, la consapevolezza che l'uomo deve misurarsi con la sua fragilit\u00e0, con tutti i limiti umani. Il padre, i figli, la terra, la natura eccetera divengono stazioni di questo viaggio del poeta verso l'eterno: ogni poesia \u00e8 una stazione, sicch\u00e9 tutte le liriche possono essere lette come lasse di un unico poemetto, sono espressione di una voce che si ferma per dirsi, per poi nuovamente ripartire alla volta di Dio.\"\u201d\u00c8 del 2006 l'ultima raccolta edita in vita del poeta, ossia \u201cDai fatti alle parole\u201d, dove, come nota Fernando Salsano, si snoda \u201cil viaggio dalle vicende storiche della vita \u2013 indicate con una certa violenza come i \"\u201cfatti\u201d- alla magia delle \u201cparole\u201d poetiche\".Qui il senso di un lungo percorso di poetica assume il valore di una sorta di bilancio, in cui l'irrompere dei singoli ricordi affiorati dall'infanzia si intreccia con la condizione esistenziale del presente, carico di vibrante attesa di un tempo salvifico. La parola poetica si misura costantemente con la ricerca intima di Dio, con il silenzio ma non perde la sua fierezza di identit\u00e0 nella responsabilit\u00e0 di confronto con il dibattito critico-letterario contemporaneo (si legga \u201cDi un poeta non engag\u00e9\u201d o \u201cDi un ex montaliano scontento\u201d).Al senso di una sopravvivenza arresa alla propria si lega, all'opposto, la persistenza di una sensibilit\u00e0 combattiva e ora ancor pi\u00f9 coraggiosa nello scandagliare le zone pi\u00f9 oscure dell'anima, i misteriosi intrecci che annodano i fili del vivere, cos\u00ec come si coglie nelle liriche ispirate al rapporto con il mare, vario e contraddittorio come il vitale affondo introspettivo che il mare stesso sollecita nel poeta.La vita di Renato Filippelli si spegne all'ospedale di Formia, per l'aggravarsi della sua cardiopatia, il 20 maggio 2010.\nNel novembre 2012 viene pubblicata postuma la raccolta di liriche intitolata \"Spiritualit\u00e0\", curata dalla figlia Fiammetta. Nella prefazione al libro mons. Raffaele Nogaro scrive dell'opera che essa con \"\"la sua sapiente costruzione culturale \u00e8 soprattutto iniziativa culturale, che legge i segni dei tempi e prepara i nuovi orizzonti dello spirito\".\"\nLa poetica.\nLa poesia di Filippelli \u00e8 contraddistinta dall'autenticit\u00e0 di quella vocazione a ci\u00f2 che l'autore stesso definisce \u201cil gioco che mette in versi la vita\u201d, in cui l'affabulazione, con i suoi azzardi espressivi, non tradisce mai la verit\u00e0 del contatto profondo tra l'ispirazione e la vita.Temi centrali della sua produzione lirica sono l'amore per la propria terra d'origine, ossia il sud contadino della Terra di lavoro nel secondo dopoguerra, gli affetti familiari, la memoria esistenziale scandita sull'emozione del contatto con la natura, la ricerca di una spiritualit\u00e0 religiosa intesa come essenza del vivere. Lo sguardo rivolto alla sofferenza della sua umile gente ne consacra la dignit\u00e0 come valore testimoniale profondo d'umanit\u00e0 e si configura come ricerca delle proprie radici esistenziali e affettive.Nelle ultime raccolte, la poesia diviene un inesausto colloquio con Dio, la fissazione in balenanti emblemi figurativi di una tensione interiore in cui la ricerca del senso ultimo della vita \u00e8 scandita da riscoperte, attese, meraviglie, veementi richieste di perdono amoroso rivolte alla presenza di un Dio a lungo celatosi nel corso dell'esistenza, poi rivelato come sfuggente e difficile verit\u00e0, anche grazie alla prova esistenziale della lunga malattia cardiaca del poeta.\nGli scenari memoriali di una realt\u00e0 contadina oramai dissoltasi, il coraggio di un'espressivit\u00e0 corposa, che ai cerebralismi linguistici preferisce la rivelazione drammatica della propria passione di vivere, sono i principali elementi di una lirica in cui \u00e8 dimostrata costantemente la fedelt\u00e0 ad una progettualit\u00e0 originaria. In essa ha trovato spazio l'accordo tra l'autenticit\u00e0 della dimensione esistenziale e le forme della tradizione poetica italiana, in cui l'accensione lirica delle immagini non distrugge la regolarit\u00e0 dell'impianto logico-sintattico, anzi se ne avvale al fine di intensificare, per immediatezza e risonanza interiore, l'esperienza di un'emozione condivisa tra il poeta e il suo lettore.\nDal 1992 \u00e8 stato istituito Premio internazionale di poesia, saggistica, giornalismo \u201cTulliola Renato Filippelli\u201d fondato e presieduto da Carmen Moscariello ."}
{"id": "3862674", "revid": "547034", "url": "https://it.wikipedia.org/wiki?curid=3862674", "title": "Conti del Seprio", "text": "I conti del Seprio furono una dinastia medioevale, di origine franco-longobarda, che controll\u00f2 il \"Comitatus\" del Seprio, collocato in Insubria a cavallo fra le attuali provincie di Varese, Como e il Canton Ticino. Dal X all'XI secolo il titolo di conte del Seprio ebbe una linea ereditaria, sebbene con interruzioni.\nStoria.\nOrigini.\nOriginariamente la dinastia avrebbe avuto origine dai Supponidi. A partire dal 961 il Contado inizi\u00f2 a essere retto da una discendenza di legge salica, i Conti del Seprio, il cui capostipite fu Nantelmo, figlio di Rostanno. \nDominio.\nIl potere dei Conti, sin dall'inizio del X secolo sub\u00ec delle perdite a causa di concessioni immunitarie eseguite dal Sacro Romano Impero e dagli Arcivescovi di Milano e di Como.\nI Conti furono lentamente esclusi dal controllo di ampie porzioni del Seprio, finendo per dominare solo su Castelseprio e il suo circordario, gestendo diritti feudali a macchia di leopardo, ove avevano mantenuto il sostegno delle antiche arimannie. Nella seconda parte dell'XI secolo, la famiglia comitale inizi\u00f2 a risiedere a Venegono, quindi a Milano e a Reggio nell'Emilia.\nLa dinastia domin\u00f2 quindi, con diverse interruzioni, fino all'occupazione imperiale e all'annessione alla Signoria di Milano, avvenuta nel 1044. Con la caduta di Castelseprio nel 1287, il Seprio divenne dominio dei Visconti.\nEredi.\nLa famiglia dei Conti, gi\u00e0 esautorata del proprio potere, si perse, per quanto i Castiglioni si dichiarassero loro discendenti. Il titolo di Conte del Seprio venne poi assegnato ad altre figure militari a nobiliari a seconda delle circostanze che seguirono.\nAlcuni settecenteschi, senza per\u00f2 prova di scientificit\u00e0, hanno suggerito che i discendenti della famiglia comitale sarebbero ascrivibili ai veneti Contin; pi\u00f9 realisticamente, la famiglia si divise in diversi rami fra Milano e Piacenza.\nLista dei Signori del Seprio.\nGiudicaria e Contado del Seprio.\nLa compilazione di questa parte dell'elenco si deve allo studio di Ezio Riboldi pubblicato su \"Archivio Storico Lombardo\" nel 1904."}
{"id": "3862675", "revid": "767487", "url": "https://it.wikipedia.org/wiki?curid=3862675", "title": "Acido norstictico", "text": "L'acido norstictico \u00e8 un composto organico aromatico, prodotto del metabolismo secondario di alcune specie di licheni."}
{"id": "3862680", "revid": "1305772", "url": "https://it.wikipedia.org/wiki?curid=3862680", "title": "Wild Arms 3", "text": "Wild Arms 3, conosciuto in Giappone come , \u00e8 un videogioco di ruolo sviluppato dalla Media.Vision e pubblicato dalla Sony Computer Entertainment, ed \u00e8 il sequel di \"Wild Arms\" e \"Wild Arms 2\". \u00c8 stato pubblicato nel 2002 per Sony PlayStation 2. \u00c8 il primo titolo nella serie \"Wild Arms\" nel quale tutti i membri di un party sono in grado di usare ARMs. \u00c8 anche il primo videogioco di ruolo pubblicato negli Stati Uniti ad utilizzare animazione cel-shaded.\nAccoglienza.\nLa rivista \"Play Generation\" diede al gioco un punteggio di 83/100, trovandolo un buon GdR, molto legato al passato, poco spettacolare tecnicamente e con delle splendide fasi esplorative."}
{"id": "3862684", "revid": "122724024", "url": "https://it.wikipedia.org/wiki?curid=3862684", "title": "Herman S\u00f6rgel", "text": "Biografia.\nCome architetto appartenne al movimento espressionista (Bauhaus) e come filosofo si occup\u00f2 di teoria spaziale e questioni geopolitiche\nS\u00f6rgel proveniva da una famiglia tecnicamente competente. Suo padre fu un pioniere nel campo della costruzione di centrali idroelettriche in Baviera.\nFu l'ideatore di Atlantropa, un continente utopico creato dalla costruzione di una diga che avrebbe dovuto chiudere lo stretto di Gibilterra. \nLa sua idea richiedeva la chiusura dello stretto e quindi l'abbassamento del livello del mar Mediterraneo, sfruttando la differenza di livello tra Mediterraneo e oceano Atlantico per generare energia idroelettrica. L'idea di S\u00f6rgel di abbassare il livello del mare avrebbe aumentato le aree di terreno arido attorno al Mediterraneo.\nNel 1942, i nazisti proibirono a S\u00f6rgel la pubblicazione delle sue opere.\nS\u00f6rgel mor\u00ec il 25 dicembre 1952, poco tempo dopo essere stato investito da un'automobile, mentre sulla sua bicicletta si recava ad una lezione in una universit\u00e0 di Monaco. L'incidente avvenne nella Prinzregentenstrasse di Monaco, una strada totalmente rettilinea, e il conducente dell'auto non fu mai identificato.\nAlcuni anni dopo la sua morte, il progetto \"Atlantropa\" fu definitivamente abbandonato, soprattutto a causa dei rischi potenziali e delle prevedibili conseguenze negative che avrebbe avuto.\nSuccessive opere di geopolitica di Soergel (progetto del Congo e progetto del Chad come progetti complementari al progetto Atlantropa) sono andate probabilmente perse, cos\u00ec come gli archivi, a causa della chiusura nel 1960 dell'Istituto Atlantropa da lui fondato."}
{"id": "3862693", "revid": "339392", "url": "https://it.wikipedia.org/wiki?curid=3862693", "title": "MS Thomson Dream", "text": ""}
{"id": "3862697", "revid": "287204", "url": "https://it.wikipedia.org/wiki?curid=3862697", "title": "Chiamate telefoniche", "text": "Chiamate telefoniche \u00e8 una raccolta di racconti dello scrittore cileno Roberto Bola\u00f1o pubblicata per la prima volta in lingua spagnola nel 1997.\nI racconti.\nLa raccolta, dedicata alla moglie Carolina L\u00f3pez, \u00e8 composta da 14 racconti brevi, divisi in tre parti intitolate come l'ultima storia di ciascuna:\n1. Chiamate telefoniche\n2. I detective\n3. Vita di Anne Moore\nEpigrafe.\n\u201cChi pu\u00f2 comprendere il terrore meglio di voi?\u201d \n\u010cechov"}
{"id": "3862699", "revid": "83531", "url": "https://it.wikipedia.org/wiki?curid=3862699", "title": "Rund um den Henninger-Turm 2007", "text": "Il Rund um den Henninger-Turm 2007, quarantaseiesima edizione della corsa e valida come evento del circuito UCI Europe Tour 2007 categoria 1.HC, si svolse il 1\u00ba maggio 2007 per un percorso totale di 192,7\u00a0km. Fu vinta dal tedesco Patrik Sinkewitz che giunse al traguardo con il tempo di 4h46'54\" alla media di 40,3\u00a0km/h.\nAl traguardo 115 ciclisti portarono a termine il percorso."}
{"id": "3862702", "revid": "1318658", "url": "https://it.wikipedia.org/wiki?curid=3862702", "title": "Eucalyptus botryoides", "text": "Eucalyptus botryoides \u00e8 un albero appartenente alla famiglia delle Myrtaceae, originario del sud-est dell'Australia.\nDescrizione.\nNel suo habitat naturale raggiunge anche i 40 m di altezza, mentre in Italia in genere non supera i 20\u201325 m.\nIl tronco \u00e8 liscio nei giovani esemplari, mentre appare ruvido in quelli pi\u00f9 grandi, cos\u00ec come i rami.\nDistribuzione e habitat.\nLa specie \u00e8 originaria delle aree costiere del sud-est dell'Australia (Nuovo Galles del Sud e Victoria).\nIn Italia \u00e8 coltivata principalmente nell'Agro Pontino e in Sardegna, soprattutto per la sua resistenza nelle zone costiere e come frangivento."}
{"id": "3862704", "revid": "585241", "url": "https://it.wikipedia.org/wiki?curid=3862704", "title": "Muay Thai", "text": ""}
{"id": "3862706", "revid": "183114", "url": "https://it.wikipedia.org/wiki?curid=3862706", "title": "Le Tatou\u00e9", "text": ""}
{"id": "3862707", "revid": "339392", "url": "https://it.wikipedia.org/wiki?curid=3862707", "title": "La Fabuleuse Aventure de Marco Polo", "text": ""}
{"id": "3862708", "revid": "1883722", "url": "https://it.wikipedia.org/wiki?curid=3862708", "title": "The Royal Albert Hall Concert", "text": "The Royal Albert Hall Concert \u00e8 un album pubblicato nel 2010 dal pianista italiano Ludovico Einaudi."}
{"id": "3862711", "revid": "1318658", "url": "https://it.wikipedia.org/wiki?curid=3862711", "title": "Antonio Barrios (attore)", "text": "Carriera.\nAttore attivo al cinema e in televisione, \u00e8 stato occasionalmente anche aiuto-regista in due pellicole: \"Tiempo de revancha\" di Adolfo Aristarain (1981) e \"Punto di fuga\" di Claudio Del Punta (1993)."}
{"id": "3862713", "revid": "521302", "url": "https://it.wikipedia.org/wiki?curid=3862713", "title": "Maxim Kontsevich", "text": ""}
{"id": "3862721", "revid": "521302", "url": "https://it.wikipedia.org/wiki?curid=3862721", "title": "Henry Bamford", "text": ""}
{"id": "3862722", "revid": "767487", "url": "https://it.wikipedia.org/wiki?curid=3862722", "title": "Harry Bamford", "text": "Mor\u00ec a Bristol il 31 ottobre 1958 in seguito alle ferite riportate in un incidente motociclistico avvenuto due giorni prima.\nCarriera.\nGioc\u00f2 dal 1945 al 1958 tredici stagioni nel Bristol Rovers collezionando 486 presenze e 5 reti."}
{"id": "3862727", "revid": "83531", "url": "https://it.wikipedia.org/wiki?curid=3862727", "title": "Rund um den Henninger-Turm 2008", "text": "Il Rund um den Henninger-Turm 2008, quarantasettesima edizione della corsa e valida come evento del circuito UCI Europe Tour 2008 categoria 1.HC, si svolse il 1\u00ba maggio 2008 per un percorso totale di 179\u00a0km. Fu vinta dall'olandese Karsten Kroon che giunse al traguardo con il tempo di 4h25'36\" alla media di 40,437\u00a0km/h.\nAl traguardo 53 ciclisti portarono a termine il percorso."}
{"id": "3862728", "revid": "228587", "url": "https://it.wikipedia.org/wiki?curid=3862728", "title": "Curious", "text": "Curious \u00e8 un profumo femminile dell'azienda Parfums Elizabeth Arden, ed \u00e8 il primo firmato dalla cantante Britney Spears, che ha guadagnato 52 milioni di dollari per la firma. \"Curious\" \u00e8 il secondo profumo firmato da una celebrit\u00e0 pi\u00f9 venduto al mondo (dopo \"White Diamonds by Elizabeth Taylor\"), e con un guadagno di circa 100 milioni di dollari, \u00e8 stato il pi\u00f9 venduto in assoluto nel 2004.\nInformazioni.\nCreato dal \"naso\" Claude Dir in collaborazione con Parfums Elizabeth Arden, \"Curious\" \u00e8 stato messo in commercio nel settembre 2004, ed \u00e8 stato un ampio successo commerciale.\nIl profumo \u00e8 una fragranza legnosa/floreale. Le sue note sono magnolia della Louisiana, pera angi\u00f2, fiore di loto, tuberosa, gelsomino, rosa, ciclamino, vaniglia, muschio, legno di sandalo e legno chiaro.\nNel 2004 \u00e8 stato il profumo pi\u00f9 venduto al mondo, e nel 2005 \u00e8 stato premiato con il FiFi Award nell categoria \"miglior profumo femminile\".\nLa bottiglia azzurra di \"Curious\", decorata con due piccoli cuori di colore rosso, \u00e8 stata disegnata da Jean Antretter.\nPromozione.\nLa campagna promozionale televisiva per \"Curious\",intitolata \"Hotel Rooms\" \u00e8 stata concepita presso l'agenzia Goodby, Silverstein &amp; Partners e diretta da Dave Meyers attraverso la compagnia di produzione @radical.media. Il set \u00e8 stato ricostruito in teatro, e non in un vero hotel. Oltre a Britney Spears, negli spot compare l'attore Eric Winter.\nPer pubblicizzare il profumo, un flacone di \"Curious\" viene mostrato anche nel video musicale del brano \"Circus\"."}
{"id": "3862741", "revid": "599", "url": "https://it.wikipedia.org/wiki?curid=3862741", "title": "Poliedri di Johnson", "text": ""}
{"id": "3862749", "revid": "300067", "url": "https://it.wikipedia.org/wiki?curid=3862749", "title": "JEF United Ichihara 1993", "text": "Questa voce raccoglie le informazioni riguardanti il JEF United Ichihara nelle competizioni ufficiali della stagione 1993.\nStagione.\nDopo la sconfitta nel match che segn\u00f2 l'esordio della squadra in J. League, il JEF United inanell\u00f2 una serie di risultati utili consecutivi (tra cui la vittoria con il Verdy Kawasaki del 19 maggio, divenuta la prima in assoluto della squadra nel campionato) che lo porteranno a condurre la classifica in solitaria per una settimana. Dopo aver perso al golden goal il big-match del 2 giugno contro il Kashima Antlers la squadra lasci\u00f2 gradualmente la presa sulle posizioni di alta classifica, concludendo la \"Suntory Series\" al quinto posto. Nella \"NICOS Series\" il JEF United, rafforzato in attacco dall'arrivo di Frank Ordenewitz, inizi\u00f2 nello stesso modo della fase precedente, prendendo il comando della classifica dopo tre giornate, ma di l\u00ec in poi vincer\u00e0 solamente due gare concludendo tra le ultime. Contemporaneamente la squadra sub\u00ec l'eliminazione al primo turno della Coppa Yamazaki Nabisco, avvenuta dopo aver offerto prestazioni alterne nel corso del girone iniziale mentre, al termine della stagione, il JEF United usc\u00ec ai quarti di finale di Coppa dell'Imperatore perdendo ai tempi supplementari l'incontro con lo Shimizu S-Pulse.\nMaglie e sponsor.\nLe divise impiegate per il campionato sono prodotte dalla Mizuno, mentre per le altre competizione dalla Asics. Sulla parte anteriore della maglia vi \u00e8 lo sponsor SEGA, accompagnato dal numero del giocatore di colore rosso e da un motivo verde sulla parte sinistra. Sulla manica vi \u00e8 il logo della Pentel e sulla parte superiore del posteriore vi \u00e8 lo sponsor JR-East Furukawa."}
{"id": "3862758", "revid": "729019", "url": "https://it.wikipedia.org/wiki?curid=3862758", "title": "Ascia barbuta", "text": "L'ascia barbuta (\"Long-bearded axe\" in lingua inglese, \"Skegg\u00f6x\" in lingua norvegese) era una particolare tipologia di ascia da battaglia usata dai Vichinghi sin dall'Et\u00e0 del ferro germanica. Rispetto alla normale scure da guerra, aveva lama con bordo superiore quasi diritto e bordo inferiore allungato, quasi parallelo al manico di legno, terminante in un uncino. La forma particolare della testa garantiva sia maggior efficacia al colpo di taglio, sia la possibilit\u00e0, per l'utente, d'impegnare l'avversario con una scherma variegata garante della possibilit\u00e0 di agganciare, tramite l'uncino, il bordo dello scudo o un lembo del vestiario/usbergo.\nStoria.\nDifferentemente dalla grande ascia danese, l'ascia barbuta, tanto quanto la francisca, costituisce una tipologia di ascia da battaglia sviluppata dalle popolazioni germaniche che ebbe larga diffusione in Europa nel corso dell'Alto Medioevo e che non leg\u00f2 il suo nome unicamente ai vichinghi che pur ne fecero largo uso. Reperti archeologici di teste di scure in ferro battuto, databili al tempo del Regno longobardo (VI-VII secolo), sono state infatti rinvenute in Italia ben prima delle incursioni vichinghe del IX secolo.\nL'ascia barbuta, ancora oggi in uso in carpenteria per squadrare e spaccare tavole di legno, seppur in una versione pi\u00f9 piccola, ad una mano, era poi arma ibrida. Si trattava infatti di un attrezzo che, all'occorrenza, poteva essere riqualificato quale arma vera e propria."}
{"id": "3862765", "revid": "1543377", "url": "https://it.wikipedia.org/wiki?curid=3862765", "title": "Allopregnanolone", "text": "L'allopregnanolone (3\u03b1-idrossi-5\u03b1-pregnan-20-one o 3\u03b1,5\u03b1-tetraidroprogesterone) \u00e8 un neurosteroide prototipo presente nel sangue e nel cervello. \u00c8 un metabolita del progesterone e un potente modulatore dei recettori del GABAA.\nMentre l'allopregnanolone, come altri neurosteroidi attivi per il recettore GABAA, quali l'allotetraidrodeossicorticosterone (3\u03b1,21-diidrossi-5\u03b1-pregnan-20-one; THDOC), modula positivamente tutte le isoforme del recettore del GABAA, quelle isoforme, che contengono subunit\u00e0 \u03b4, mostrano un maggior potenziamento della magnitudine.\nL'allopregnanolone possiede propriet\u00e0 farmacologiche simili ad altri modulatori positivi dei recettori GABAA, inclusi ansiolitici e molecole ad attivit\u00e0 anticonvulsiva.\nLa biosintesi dell'allopregnanolone inizia con la conversione del progesterone nel 5\u03b1-diidroprogesterone da parte della 5\u03b1-riduttasi tipo I. Poi, l'isoenzima 3\u03b1-idrossisteroide ossidoriduttasi (anche denominati 3\u03b1-idrossisteroide deidrogenasi) converte questo intermedio in allopregnanolone.\nAnsiet\u00e0 e depressione sono effetti collaterali comuni degli inibitori della 5\u03b1-riduttasi, come la finasteride e la dutasteride, e si ritiene che siano causati, in parte, dalla prevenzione della produzione endogena di allopregnanolone.\nL'epimero 5\u03b2 di questo composto (pregnanolone; 3\u03b1-idrossi-5\u03b2-pregnan-20-one) ha propriet\u00e0 simili a quelle dell'allopregnanolone e l'analogo 3\u03b2-metile, ganaxolone, \u00e8 in fase di sviluppo per trattare l'epilessia e altre condizioni cliniche.\nL'allopregnanolone aiuta la neurogenesi ed \u00e8 stato scoperto che inverte la creazione del neurone e i deficit cognitivi nel modello di topo della malattia di Alzheimer."}
{"id": "3862768", "revid": "1654832", "url": "https://it.wikipedia.org/wiki?curid=3862768", "title": "Le sedie", "text": "Le sedie (in francese: \"Les Chaises\") \u00e8 un'opera teatrale in un atto scritta da Eug\u00e8ne Ionesco nel 1952, anno in cui \u00e8 stata anche rappresentata per la prima volta. L'opera \u00e8 stata definita dall'autore una \"farsa tragica\".\nTrama.\nDue personaggi, conosciuti come \"Il vecchio\" e \"La vecchia\", preparano freneticamente le sedie per una serie di ospiti invisibili che, pi\u00f9 tardi, ascolteranno un oratore rivelare le scoperte del vecchio, probabilmente sul senso della vita. Gli ospiti invitati sono \"tutti\", ovvero tutte le persone del mondo: la loro invisibilit\u00e0, assieme ad altri elementi, fa presupporre che si tratti di un mondo post-apocalittico - il vecchio, ad esempio, parla della distruzione di Parigi.\nGli ospiti arrivati intrattengono dialoghi e ricordano cripticamente delle loro vite. Infine, l'oratore arriva ad offrire il suo discorso alla folla riunita. Interpretato da un attore reale, la presenza fisica dell'oratore contraddice le aspettative del pubblico istituitesi nelle fasi precedenti della commedia.\nLa coppia di vecchi si getta poi da una finestra sull'oceano, sostenendo che giunti a questo punto, quando il mondo intero sta per ascoltare le rivelazioni dell'oratore, la loro vita non potrebbe andare meglio.\nMentre l'oratore inizia a parlare, la folla invisibile ed il pubblico reale si accorgono che \u00e8 sordomuto.\nLa scena rimane dunque deserta, si odono per la prima volta i rumori della folla invisibile, in crescendo e poi progressivamente decrescendo. Il sipario si chiude lentissimamente.\nAdattamenti.\nNel 1981 il coreografo Maurice B\u00e9jart crea un balletto sulla base di questa opera di Ionesco e su musiche di Richard Wagner. La interpreta personalmente, insieme a Laura Proen\u00e7a, sulla scena del Teatro Municipale di Rio de Janeiro. Nel 1984 la stessa coreografia viene riadattata da B\u00e9jart per l'interpretazione di Marcia Hayd\u00e9e e John Neumeier come danzatori, e presentata al Cirque Royal a Bruxelles. "}
{"id": "3862771", "revid": "640277", "url": "https://it.wikipedia.org/wiki?curid=3862771", "title": "Campo Imperatore Near-Earth Object Survey", "text": "Campo Imperatore Near Earth Object Survey, abbreviato CINEOS, \u00e8 un programma astronomico osservativo iniziato nel 2001 e dedicato alla scoperta e al monitoraggio degli oggetti near-Earth (NEO), cio\u00e8 asteroidi e comete che periodicamente si avvicinano o intersecano l'orbita terrestre. In particolare CINEOS \u00e8 focalizzato alla scoperta degli asteroidi Aten e Atira.\nTra agosto del 2001 e il novembre del 2004 CINEOS ha misurato la posizione di pi\u00f9 di 61000 asteroidi e scoperto circa 1500 nuovi oggetti tra cui 6 NEO e un Centauro, poi risultato una cometa periodica, 167P/CINEOS. CINEOS \u00e8 stato il primo programma professionale italiano a scoprire un NEO e un asteroide oltre l'orbita di Giove.\nIl programma \u00e8 condotto alla stazione osservativa di Campo Imperatore, appartenente all'Osservatorio astronomico d'Abruzzo e posizionata vicino alla sommit\u00e0 del Gran Sasso. Anche l'Osservatorio di Torino ha partecipato a questo progetto."}
{"id": "3862772", "revid": "154893", "url": "https://it.wikipedia.org/wiki?curid=3862772", "title": "CINEOS", "text": ""}
{"id": "3862777", "revid": "1866778", "url": "https://it.wikipedia.org/wiki?curid=3862777", "title": "Francis Kurkdjian", "text": "Laureato nel 1993 nel celebre \"Institut sup\u00e9rieur international du parfum, de la cosm\u00e9tique et de l'aromatique alimentaire\" ,il suo pi\u00f9 celebre profumo \u00e8 considerato \"Le M\u00e2le\" di Jean-Paul Gaultier. \nNel 2009, congiuntamente al suo partner Marc Chaya, ha aperto la propria boutique a Parigi (Maison Francis Kurkdjian) nella quale realizza anche fragranze su misura.\nNel mese di ottobre 2021 il genio olfattivo di Francois Demachy gli ha lasciato l'incarico ed \u00e8 stato nominato direttore creativo dei profumi di Christian Dior."}
{"id": "3862785", "revid": "123427824", "url": "https://it.wikipedia.org/wiki?curid=3862785", "title": "Bruna Lombardi", "text": "Appartiene a una nota famiglia di origini italiane.\nBiografia.\nBrasiliana di San Paolo, Bruna Lombardi \u00e8 figlia del regista e produttore cinematografico italiano Ugo Lombardi e dell'attrice austriaca Yvonne Sandner. Ha trascorso parte dell'infanzia a Roma, per poi tornare in Brasile all'et\u00e0 di otto anni.\nHa intrapreso la carriera di attrice negli anni settanta, lavorando inizialmente soprattutto nelle telenovelas: in \"Aritana\" e \"Tormento d'amore\" ha recitato con Carlos Alberto Riccelli, divenuto poi suo marito. Ha in seguito partecipato alle telenovelas \"Vite rubate\" e \"Potere\" nonch\u00e9 alla miniserie \"Avenida Paulista\".\nBruna Lombardi in tv \u00e8 stata anche conduttrice, ricevendo in particolare ottime critiche per le interviste realizzate nel programma notturno \"Gente de Expressao\" (trasmesso da Rede Manchete) dove ha ospitato celebrit\u00e0 di tutto il mondo: tra i tanti nomi si possono menzionare Donald Trump (nel 1992, ventiquattro anni prima che egli diventasse presidente degli USA), Stevie Wonder, Meryl Streep, David Bowie, Harrison Ford, Mariah Carey, Robert Plant, B. B. King, Mel Brooks, Dustin Hoffman, Jean-Claude Van Damme.\nSi \u00e8 anche proposta in campo letterario pubblicando alcuni romanzi e volumi di poesie.\nHa scritto il testo della canzone \"Sozinho na cidade\", interpretata da Caetano Veloso: la musica \u00e8 stata invece appositamente composta dal marito per uno dei film da lui diretti, \"O Signo da Cidade\", con protagonista la stessa Bruna Lombardi.\nHa vissuto per diversi anni a Los Angeles con Riccelli e il loro figlio Kim, attore anche lui; i tre in quel periodo hanno proseguito tuttavia la loro attivit\u00e0 artistica in Brasile. Attualmente abitano a San Paolo.\nGestisce il blog Rede Felicidade."}
{"id": "3862786", "revid": "287204", "url": "https://it.wikipedia.org/wiki?curid=3862786", "title": "Coppa dell'Imperatore 1977", "text": "La Coppa dell'Imperatore 1977 \u00e8 stata la cinquantasettesima edizione della coppa nazionale giapponese di calcio.\nFormula.\nIl numero delle squadre partecipanti viene portato a 28, per effetto dell'aumento a 18 dei club regionali ammessi alla manifestazione.\nSquadre partecipanti.\nJapan Soccer League\nSquadre regionali"}
{"id": "3862788", "revid": "376555", "url": "https://it.wikipedia.org/wiki?curid=3862788", "title": "Caccavella", "text": ""}
{"id": "3862792", "revid": "647919", "url": "https://it.wikipedia.org/wiki?curid=3862792", "title": "Vetro zaffiro", "text": ""}
{"id": "3862795", "revid": "729019", "url": "https://it.wikipedia.org/wiki?curid=3862795", "title": "Isola Tajmyr", "text": "L'isola Tajmyr (in russo \u041e\u0441\u0442\u0440\u043e\u0432 \u0422\u0430\u0439\u043c\u044b\u0440, \"ostrov Tajmyr\") \u00e8 un'isola russa bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Circondario federale della Siberia.\nNon va confusa con l'isola Malyj Tajmyr che si trova a nord-est e appartiene all'arcipelago Severnaja Zemlja.\nGeografia.\nL'isola \u00e8 situata nella parte sud-orientale del mare di Kara, poco a nord della parte centrale della grande penisola del Tajmyr. A sud, \u00e8 separata dalla terraferma dallo stretto del Tajmyr (\u043f\u0440\u043e\u043b\u0438\u0432 \u0422\u0430\u0439\u043c\u044b\u0440\u0441\u043a\u0438\u0439, \"proliv Tajmyrskij\"), che ha una larghezza media di circa 3\u00a0km (650\u00a0m nel punto pi\u00f9 stretto); a nord, lo stretto Toros (\u043f\u0440\u043e\u043b\u0438\u0432 \u0422\u043e\u0440\u043e\u0441, \"proliv Toros\") la divide da alcune isole costiere, come fa lo stretto Vosto\u010dnyj (\u043f\u0440\u043e\u043b\u0438\u0432 \u0412\u043e\u0441\u0442\u043e\u0447\u043d\u044b\u0439, \"proliv Vosto\u010dnyj\") nella parte orientale; a nord-ovest, \u00e8 separata dalle isole di Vil'kickij dallo stretto di Matisen (\u043f\u0440\u043e\u043b\u0438\u0432 \u041c\u0430\u0442\u0438\u0441\u0435\u043d\u0430, \"proliv Matisena\"); a ovest, lo stretto di Sverdrup (\u043f\u0440\u043e\u043b\u0438\u0432 \u0421\u0432\u0435\u0440\u0434\u0440\u0443\u043f\u0430, \"proliv Sverdrupa\") la separa dall'isola di Nansen e lo stretto di Palander (\u043f\u0440\u043e\u043b\u0438\u0432 \u041f\u0430\u043b\u0430\u043d\u0434\u0435\u0440\u0430, \"proliv Palandera\") dall'isola Bonevi. Dal 1993 fa parte della Riserva naturale del Grande Artico.\nL'isola ha una forma fortemente irregolare, ricca di insenature e promontori. Misura circa 37\u00a0km di lunghezza e 18\u00a0km di larghezza. Ha un'area complessiva di 400,7\u00a0km\u00b2 e uno sviluppo costiero di 184,3\u00a0km. \nNella parte centrale raggiunge un'altezza massima di 232\u00a0m s.l.m. sul monte Negra (\u0433. \u041d\u0435\u0433\u0440\u0430); nella parte centro-settentrionale ci sono rilievi di 176\u00a0m (monte \u0116ffekt, \u0433. \u042d\u0444\u0444\u0435\u043a\u0442) e 156\u00a0m, e in quella occidentale si arriva fino a 103\u00a0m (monte Vysokaja, \u0433. \u0412\u044b\u0441\u043e\u043a\u0430\u044f).\nLe coste frastagliate danno vita a baie molto profonde, tra le quali spiccano il golfo Hidrografi\u010deskij (\u0437\u0430\u043b\u0438\u0432 \u0413\u0438\u0434\u0440\u043e\u0433\u0440\u0430\u0444\u0438\u0447\u0435\u0441\u043a\u0438\u0439, \"zaliv Gidrografi\u010deskij\"), che divide l'isola dalla sua parte orientale, creando cos\u00ec la lunga penisola Trud (\u043f\u043e\u043b\u0443\u043e\u0441\u0442\u0440\u043e\u0432 \u0422\u0440\u0443\u0434, \"poluostrov Trud\"). Al centro di questo golfo (che si sviluppa da nord a sud), si apre un'ampia insenatura in senso latitudinale, chiamata baia Stachanov\u010dev (\u0431\u0443\u0445\u0442\u0430 \u0421\u0442\u0430\u0445\u0430\u043d\u043e\u0432\u0447\u0435\u0432, \"buctha Stachanov\u010dev\"). Altre profonde baie si aprono lungo la costa settentrionale, come la baia Zaostrovnaja (\u0431\u0443\u0445\u0442\u0430 \u0417\u0430\u043e\u0441\u0442\u0440\u043e\u0432\u043d\u0430\u044f) e la baia Bezymjannaja (\u0431\u0443\u0445\u0442\u0430 \u0411\u0435\u0437\u044b\u043c\u044f\u043d\u043d\u0430\u044f).\nIl punto pi\u00f9 settentrionale \u00e8 capo Primetnyj (\u043c\u044b\u0441 \u041f\u0440\u0438\u043c\u0435\u0442\u043d\u044b\u0439), quello pi\u00f9 orientale \u00e8 capo Kamen' (\u043c\u044b\u0441 \u041a\u0430\u043c\u0435\u043d\u044c), quello pi\u00f9 occidentale \u00e8 capo Minin (\u043c\u044b\u0441 \u041c\u0438\u043d\u0438\u043d\u0430) e quello pi\u00f9 meridionale \u00e8 capo Middendorf (\u043c\u044b\u0441 \u041c\u0438\u0434\u0434\u0435\u043d\u0434\u043e\u0440\u0444\u0430).\nIl clima \u00e8 rigido; l'isola e il mare che la circonda sono coperti di ghiaccio per gran parte dell'anno, con aperture naturali (le cosiddette polynya, dal russo \u043f\u043e\u043b\u044b\u043d\u044c\u044f \"polyn'ja\") in inverno e lastroni galleggianti, dovuti al parziale disgelo, d'estate.\nL'isola \u00e8 caratterizzata da un territorio accidentato con distese sassose, sul quale \u00e8 presente una vegetazione tipica della tundra.\nCi sono parecchi piccoli corsi d'acqua, la maggior parte dei quali a carattere stagionale. L'isola \u00e8 anche punteggiata da laghetti, i pi\u00f9 grandi dei quali sono il lago \u010c\u00ebrnoe (o\u0437\u0435\u0440\u043e \u0427\u0451\u0440\u043d\u043e\u0435) a ovest, i laghi Golubye (o\u0437\u0435\u0440\u0430 \u0413\u043e\u043b\u0443\u0431\u044b\u0435) lungo la costa centro-meridionale, e il lago Svetloe (o\u0437\u0435\u0440\u043e \u0421\u0432\u0435\u0442\u043b\u043e\u0435) a est.\nIsole adiacenti.\nGeologicamente, l'isola Tajmyr e le isole vicine sono una continuazione dell'arcipelago di Nordenski\u00f6ld, talvolta considerate parte di esso, le cui coste ravvicinate formano una complessa struttura labirintica, composta di numerosi stretti, baie e promontori. Da ovest a est, le isole (in grassetto le maggiori) sono:\nAltre grandi isole nelle vicinanze:\nStoria.\nL'isola \u00e8 stata scoperta nel 1878 dall'esploratore finlandese Adolf Erik Nordenski\u00f6ld a capo della spedizione russo-svedese sulla nave \"Vega\". Cos\u00ec \u00e8 descritta dall'esploratore artico M. I. Belov: \nNel 1900 l'isola fu visitata anche dalla spedizione russa sulla goletta \"Zarja\", guidata da Eduard von Toll, che costru\u00ec una base per passare l'inverno e una stazione scientifica su un'isoletta a sud-ovest (isola Nabljudenij)."}
{"id": "3862800", "revid": "372624", "url": "https://it.wikipedia.org/wiki?curid=3862800", "title": "Ecopass", "text": ""}
{"id": "3862802", "revid": "869733", "url": "https://it.wikipedia.org/wiki?curid=3862802", "title": "Canzone dell'otto settembre", "text": "La Canzone dell'otto settembre \u00e8 un canto della Resistenza italiana, ricavato sull'aria di una pi\u00f9 antica ballata diffusa in tutto l'Appennino (\"Un bel giorno andando in Francia\"), da cui origina in Lombardia anche un canto delle Fiamme Verdi (\"La bella partigiana\").\n\u00c8 stata registrata da Roberto Leydi sull'Appennino modenese (Casola, frazione di Montefiorino) e da Cesare Bermani in Abruzzo.\nPu\u00f2 essere considerato un canto di prigionia (\"mi han fatto prigioniero\" nella seconda strofa). Anche se riproduce il lamento in prima persona di un soldato (\"mi credevo congedato / e dalla mamma ritornar\"), ritrae di riflesso la condizione dei civili, come attesta il fatto che si basi su moduli contadini.\nFu trasmesso dall'informatore Eugenio Franzini ad Amedeo Merli.\nEsiste un'altra \"Canzone dell'otto settembre\", del 1945: giunse in Italia attraverso prigionieri politici di ritorno dalla Germania e fu registrata da Gianni Bosio a Casaldolo (Mantova)."}
{"id": "3862804", "revid": "1684799", "url": "https://it.wikipedia.org/wiki?curid=3862804", "title": "Sottosegretario all'aeronautica degli Stati Uniti d'America", "text": "Il Sottosegretario all'aeronautica degli Stati Uniti d'America (in inglese Under Secretary of the Air Force \u2013 USECAF, o SAF/US) \u00e8 il secondo grado pi\u00f9 alto ricoperto da un civile all'interno del dipartimento dell'aeronautica statunitense, immediatamente inferiore al Segretario, da cui dipende in maniera diretta e di cui, in caso di assenza, ne diventa il facente funzioni o ne ricopre ad \"interim\" il posto nel caso questo sia vacante. L'USECAF \u00e8 nominato dal Presidente e necessita dell'approvazione del Senato.\nIl Segretario e il Sottosegretario, insieme al Chief of Staff of the United States Air Force e al suo vice, costituiscono la leadership del dipartimento dell'aeronautica.\nIl Sottosegretario \u00e8 coadiuvato da quattro assistenti che si occupano nello specifico delle attivit\u00e0 di acquisizione, ricerca e sviluppo \u2013 Assistant Secretary of the Air Force (Acquisition); controllo finanziario \u2013 Assistant Secretary of the Air Force (Financial Management &amp; Comptroller); logistica, ambiente e installazioni \u2013 Assistant Secretary of the Air Force (Installations, Environment &amp; Logistics); risorse umane e riserva militare \u2013 Assistant Secretary of the Air Force (Manpower &amp; Reserve Affairs) \u2013 ed \u00e8 aiutato da un consigliere generale \u2013 General Counsel of the Air Force."}
{"id": "3862805", "revid": "729019", "url": "https://it.wikipedia.org/wiki?curid=3862805", "title": "Las Tablas (metropolitana di Madrid)", "text": "Las Tablas \u00e8 una stazione della linea 10 della metropolitana. \u00c8 anche capolinea della linea 1 della rete tranviaria di Madrid. Si trova sotto alla Calle Palas de Rey nel distretto Fuencarral-El Pardo di Madrid.\nStoria.\nLa stazione della metropolitana fu inaugurata il 26 aprile 2007 come parte del progetto di ampliamento della linea 10 che prende il nome di MetroNorte, volto a dare servizio ai comuni di Alcobendas e San Sebasti\u00e1n de los Reyes, mentre la stazione della metrotranvia venne aperta il 24 maggio 2007."}
{"id": "3862806", "revid": "282579", "url": "https://it.wikipedia.org/wiki?curid=3862806", "title": "USECAF", "text": ""}
{"id": "3862807", "revid": "282579", "url": "https://it.wikipedia.org/wiki?curid=3862807", "title": "SAF/US", "text": ""}
{"id": "3862809", "revid": "767487", "url": "https://it.wikipedia.org/wiki?curid=3862809", "title": "Massimo Lupini", "text": "Carriera.\nHa totalizzato cinque presenze nel campionato di Serie A 1976-1977 con la maglia del , esordendo in massima serie il 28 novembre 1976 in occasione della sconfitta esterna col Verona, e 6 presenze in Serie B con Perugia e (mentre nell'annata 1977-1978 nelle file della non prese parte ad incontri di campionato)."}
{"id": "3862810", "revid": "1275164", "url": "https://it.wikipedia.org/wiki?curid=3862810", "title": "Areva NP", "text": ""}
{"id": "3862811", "revid": "729019", "url": "https://it.wikipedia.org/wiki?curid=3862811", "title": "Ronda de la Comunicaci\u00f3n (metropolitana di Madrid)", "text": "Ronda de la Comunicaci\u00f3n \u00e8 una stazione della linea 10 della metropolitana di Madrid. Si trova sotto alla Ciudad de las Comunicaciones, nuovo business park della compagnia di telecomunicazioni Telef\u00f3nica, nel distretto Fuencarral-El Pardo di Madrid. La suddetta compagnia ha finanziato la costruzione della stazione, che viene utilizzata dai suoi dipendenti per raggiungere gli uffici.\nStoria.\nLa stazione fu inaugurata il 26 aprile 2007 come parte del progetto di ampliamento della linea 10 che prende il nome di MetroNorte, volto a dare servizio ai comuni di Alcobendas e San Sebasti\u00e1n de los Reyes.\nAccessi.\nVestibolo Ronda de la Comunicaci\u00f3n"}
{"id": "3862812", "revid": "486946", "url": "https://it.wikipedia.org/wiki?curid=3862812", "title": "Areva NC", "text": ""}
{"id": "3862814", "revid": "599013", "url": "https://it.wikipedia.org/wiki?curid=3862814", "title": "Antonio Marangi", "text": "Caratteristiche tecniche.\nGioc\u00f2 nel ruolo di centrocampista offensivo.\nCarriera.\nGioc\u00f2 in Serie A con il Messina."}
{"id": "3862817", "revid": "767487", "url": "https://it.wikipedia.org/wiki?curid=3862817", "title": "Tomato (gruppo musicale)", "text": "I Tomato sono stati un gruppo musicale pop rock italiano, formatosi nel 1979.\nBiografia.\nFormato nel 1979 da Giorgio Vanni, Paolo Costa e Claudio D'Onofrio, il gruppo viene notato nel 1982 da Roberto Colombo.\nNel 1983 producono, sotto lo pseudonimo \"Iudy\", il disco \"The Island of the Sun\", che diventa subito uno dei brani pi\u00f9 ballati in discoteca e trasmessi dalle stazioni radio. Nel 1984 hanno lavorato all'album \"Bandido\" di Miguel Bos\u00e9, poi con Den Harrow, Taffy e Ivan.\nNel 1985 incidono finalmente il loro primo singolo: \"Tam tam/Questo \u00e8 un po' di noi\", con l'ex batterista dei Simple Minds, Mike Ogletree e il tastierista Marco Tazzi.\nPassano ancora anni prima che la band riesca a trovare una casa discografica che creda appieno nella sua musica, che \u00e8 un miscuglio di pop inglese, musica black statunitense e melodie italiane. Nel 1991, dopo aver lavorato con artisti come Mango, Eugenio Finardi, Cristiano De Andr\u00e9, Roberto Vecchioni, Pierangelo Bertoli, Tazenda, il gruppo riesce finalmente a incidere il suo primo album \"Tomato\", prodotto da Mauro Paoluzzi e Angelo Carrara. Con il brano \"Nasce il sole\", tratto dall'album, partecipano al Festivalbar 1991.\nNel 1992 partecipano al Festival di Sanremo, nella sezione Novit\u00e0, con il brano \"Sai cosa sento per te\", che non raggiunge la finale, pubblicato nel singolo \"Sai cosa sento per te/Musica nei bar\"."}
{"id": "3862818", "revid": "729019", "url": "https://it.wikipedia.org/wiki?curid=3862818", "title": "La Granja (metropolitana di Madrid)", "text": "La Granja \u00e8 una stazione della linea 10 della metropolitana di Madrid. Si trova nel \"Pol\u00edgono Industrial Vereda del Pobre\" nel comune di Alcobendas.\nStoria.\nLa stazione fu inaugurata il 26 aprile 2007 come parte del progetto di ampliamento della linea 10 che prende il nome di MetroNorte, volto a dare servizio ai comuni di Alcobendas e San Sebasti\u00e1n de los Reyes\nAccessi.\nVestibolo La Granja"}
{"id": "3862819", "revid": "1160255", "url": "https://it.wikipedia.org/wiki?curid=3862819", "title": "Division d'Honneur 1904-1905", "text": "La Division d'Honneur 1904-1905 \u00e8 stata la decima edizione della massima serie del campionato belga di calcio disputata tra il 2 ottobre 1904 e il 16 aprile 1905 e conclusa con la vittoria del Union Saint-Gilloise, al suo secondo titolo.\nCapocannoniere fu Robert De Veen (FC Brugeois).\nFormula.\nL'Olympia Club de Bruxelles rinunci\u00f2 all'iscrizione cos\u00ec le squadre partecipanti furono undici e disputarono un turno di andata e ritorno per un totale di 20 partite.\nNessuna venne retrocessa in Division 2 ma l'Athletic &amp; Running Club de Bruxelles rinunci\u00f2 a partecipare alla stagione successiva.\nClassifica finale.\nLegenda:\nNote:"}
{"id": "3862820", "revid": "599013", "url": "https://it.wikipedia.org/wiki?curid=3862820", "title": "Enrico Minto", "text": "Caratteristiche tecniche.\nGioc\u00f2 nel ruolo di centravanti.\nCarriera.\nGioc\u00f2 in Serie A con l'Udinese."}
{"id": "3862823", "revid": "599013", "url": "https://it.wikipedia.org/wiki?curid=3862823", "title": "Claudio Montepagani", "text": "Carriera.\nGioc\u00f2 in Serie A con il Foggia."}
{"id": "3862824", "revid": "404137", "url": "https://it.wikipedia.org/wiki?curid=3862824", "title": "Cassago", "text": ""}
{"id": "3862827", "revid": "599013", "url": "https://it.wikipedia.org/wiki?curid=3862827", "title": "Enzo Mustoni", "text": "\u00c8 scomparso nel 2012 all'et\u00e0 di 78 anni.\nCarriera.\nGioc\u00f2 in Serie A (una presenza nella stagione Serie A 1953-1954, in occasione del pareggio interno contro la del 7 marzo 1954) e in Serie B (tre campionati fra il 1954 e il 1957, con 63 presenze e 2 reti all'attivo) con il Legnano."}
{"id": "3862828", "revid": "599013", "url": "https://it.wikipedia.org/wiki?curid=3862828", "title": "Claudio Pribaz", "text": "Caratteristiche tecniche.\nGioc\u00f2 nel ruolo di terzino destro.\nCarriera.\nGioc\u00f2 in Serie A con l'Udinese, con un totale di 5 presenze senza reti tra il 1961 ed il 1963.\nNella stagione 1963-1964 e nella stagione 1964-1965 ha giocato in Serie C nell'Anconitana."}
{"id": "3862829", "revid": "104118281", "url": "https://it.wikipedia.org/wiki?curid=3862829", "title": "The Road to Rome", "text": "The Road to Rome \u00e8 una commedia teatrale scritta da Robert E. Sherwood nel 1927, ambientata a Roma, all'epoca della calata di Annibale in Italia.\nLa prima si tenne a Broadway, al Playhouse Theatre il 31 gennaio 1927. La commedia, interpretata da Jane Cowl nella parte di Amytis e da Philip Merivale in quella di Annibale, aveva come regista Lester Lonergan. Lo spettacolo, prodotto da William A. Brady e da Dwight Deere Wiman - chiuse i battenti nel gennaio 1928, dopo 392 rappresentazioni.\n\"The Road to Rome\" venne ripresa a Broadway, sempre al Playhouse Theatre, con la stessa regia di Lester Lonergan; fu rappresentata per 440 repliche dal 21 maggio 1928 al giugno 1929.\nLa commedia ebbe un adattamento cinematografico nel 1955: Dorothy Kingsley scrisse la sceneggiatura di \"Jupiter's Darling\", un film musicale diretto da George Sidney e interpretato nei ruoli principali da Esther Williams, Howard Keel e George Sanders. Nell'edizione italiana, il film usc\u00ec distribuito con il titolo \"Annibale e la vestale\".\nTrama.\nGiugno 216 b.C. Annibale sta per mettere sotto assedio Roma. Vagando per la campagna romana, alla ricerca di una postazione da cui spiare la citt\u00e0, si imbatte in una bella ragazza che lo porta a vedere Roma. La giovane \u00e8 Amytis, fidanzata annoiata di Quinto Fabio Massimo il \"Temporeggiatore\", il comandante in capo delle forze romane. Tra lei e Annibale scocca la scintilla."}
{"id": "3862830", "revid": "599013", "url": "https://it.wikipedia.org/wiki?curid=3862830", "title": "Filippo Regni", "text": "Caratteristiche tecniche.\nGioc\u00f2 nel ruolo di terzino sinistro.\nCarriera.\nGioc\u00f2 in Serie A con il Messina."}
{"id": "3862831", "revid": "1851848", "url": "https://it.wikipedia.org/wiki?curid=3862831", "title": "Giuseppe Taglioretti", "text": "Carriera.\nGiocatore.\nCresciuto nel settore giovanile della Pro Patria con cui fa il suo esordio in Serie A, formazione con la quale milit\u00f2 poi per 15 stagioni, collezionando 389 presenze in gare di campionato: \u00e8 il giocatore biancobl\u00f9 con pi\u00f9 presenze in assoluto. Vest\u00ec anche le maglie di Siena e Gallaratese.\nAllenatore.\nTerminata la carriera di calciatore, ha allenato diverse squadre tra cui la Gallaratese."}
{"id": "3862833", "revid": "767487", "url": "https://it.wikipedia.org/wiki?curid=3862833", "title": "Renzo Tonghini", "text": "Caratteristiche tecniche.\nGioc\u00f2 nel ruolo di centrocampista offensivo.\nCarriera.\nGioc\u00f2 in Serie A con il Mantova."}
{"id": "3862835", "revid": "481666", "url": "https://it.wikipedia.org/wiki?curid=3862835", "title": "Robert Emmet Sherwood", "text": ""}
{"id": "3862839", "revid": "110157", "url": "https://it.wikipedia.org/wiki?curid=3862839", "title": "Tam tam/Questo \u00e8 un po' di noi", "text": "Tam tam/Questo \u00e8 un po' di noi \u00e8 il primo singolo dei Tomato, pubblicato dalla Compagnia Generale del Disco nel 1985."}
{"id": "3862843", "revid": "1573940", "url": "https://it.wikipedia.org/wiki?curid=3862843", "title": "Monastero di Santa Brigida (Tallinn)", "text": "L'ex Monastero di Santa Brigida, (in estone: Pirita klooster), \u00e8 un edificio gotico, dedicato a Brigida di Svezia, che si trova a Pirita, uno dei distretti periferici e meno popolosi di Tallinn, in Estonia.\nFu costruito nel primo Quattrocento (1407) da alcuni mercanti facoltosi, appartenenti all\u2019Ordine livoniano, molti dei quali divenuti successivamente monaci del monastero.\nStoria.\nDell'antico monastero rimangono le rovine del timpano o frontone gotico, alto 35 metri e le mura perimetrali. Il resto venne distrutto in un incendio da Ivan il Terribile, durante la guerra di Livonia, nel 1577.\nNel XVII secolo, di fronte alla chiesa si svilupp\u00f2 il cimitero dei contadini, e vi sono popolari leggende estoni che narrano l'esistenza di passaggi sotterranei segreti che collegherebbero il monastero alla citt\u00e0.\nNel 1996 \u00e8 stato concesso allo suore brigidine il diritto di far ritorno presso il monastero e di riprendere le loro attivit\u00e0 religiose, in una nuova sede adiacente ai resti dell'antico edificio."}
{"id": "3862844", "revid": "599013", "url": "https://it.wikipedia.org/wiki?curid=3862844", "title": "Tomato", "text": ""}
{"id": "3862847", "revid": "107831", "url": "https://it.wikipedia.org/wiki?curid=3862847", "title": "ZESCO United F.C.", "text": ""}
{"id": "3862849", "revid": "486946", "url": "https://it.wikipedia.org/wiki?curid=3862849", "title": "Carletto e la spada del demone", "text": ""}
{"id": "3862851", "revid": "599013", "url": "https://it.wikipedia.org/wiki?curid=3862851", "title": "Joseph Musonda", "text": ""}
{"id": "3862852", "revid": "684805", "url": "https://it.wikipedia.org/wiki?curid=3862852", "title": "GLUT-1", "text": ""}
{"id": "3862853", "revid": "767487", "url": "https://it.wikipedia.org/wiki?curid=3862853", "title": "We Feed the World", "text": "We Feed the World (\"Noi nutriamo il mondo\") \u00e8 un documentario di Erwin Wagenhofer del 2005; rintraccia le origini del cibo che mangiamo e le visioni della produzione industriale moderna del cibo e degli allevamenti industriali in una luce critica.\nIl suo viaggio lo porta in Francia, Spagna, Romania, Svizzera, Brasile e Austria.\nLa pellicola presenta interviste con pi\u00f9 persone, inclusi un sociologo e il politico Jean Ziegler.\nIl film \u00e8 stato il documentario di maggior successo austriaco. \nNei popoli di lingua tedesca \u00e8 stato visto da 600.000 persone."}
{"id": "3862856", "revid": "37401", "url": "https://it.wikipedia.org/wiki?curid=3862856", "title": "Badoglieide", "text": ""}
{"id": "3862860", "revid": "88740", "url": "https://it.wikipedia.org/wiki?curid=3862860", "title": "Rep\u00fablica Juliana", "text": "La Rep\u00fablica Juliana o Repubblica Catarinense (nota anche con il nome di Repubblica di Santa Catarina) fu uno stato repubblicano proclamato all'interno dell'attuale stato di Santa Caterina in Brasile il 24 luglio del 1839 e dur\u00f2 fino al 15 novembre dello stesso anno.\nProclam\u00f2 la sua indipendenza durante la Guerra dei Farrapos, iniziata nella vicina provincia di Rio Grande do Sul dove fu proclamata la Repubblica Riograndense, che quindi si estese anche alla neonata repubblica.\nLa Rep\u00fablica Juliana, proclamata da Davi Canabarro e Giuseppe Garibaldi, form\u00f2 una confederazione con la repubblica vicina\nI ribelli non riuscirono a conquistare la capitale provinciale Ilha de Nossa Senhora do Desterro, poich\u00e9 le loro forze navali furono trovate e distrutte dalla marina imperiale brasiliana al fiume Massiambu (nel continente , a sud dell'isola di Santa Caterina) mentre le forze ribelli si preparavano ad attaccare Nossa Senhora do Desterro.\nA novembre le forze imperiali presero la capitale di Juliana, Laguna."}
{"id": "3862861", "revid": "54354", "url": "https://it.wikipedia.org/wiki?curid=3862861", "title": "Repubblica Catarinense", "text": ""}
{"id": "3862862", "revid": "54354", "url": "https://it.wikipedia.org/wiki?curid=3862862", "title": "Stato di Santa Caterina", "text": ""}
{"id": "3862863", "revid": "767487", "url": "https://it.wikipedia.org/wiki?curid=3862863", "title": "Odissea sulla Terra", "text": " \u00e8 un film del 1967 diretto da Kazui Nihonmatsu.\nPellicola di fantascienza giapponese sul filone dei mostri \"kaiju\" devastatori, in voga nella seconda met\u00e0 del Novecento. Il film conta su un cast internazionale con personaggi ed interpreti nipponici e statunitensi.\nTrama.\nTardo XX secolo. La spedizione spaziale internazionale verso il pianeta Marte, per mezzo di un'astronave di avanguardia, subisce durante il viaggio, un incontro cruento con un oggetto alieno, che ricopre parte dello scafo di una materia biancastra e di oggetti luminescenti simili a uova.\nPrelevato uno di essi ed isolato in una teca, viene portato sulla Terra per essere studiato, quando poco tempo dopo, il contenitore viene trovato infranto e con esso delle tracce come di animale che conducono fuori dall'impianto. Ben presto la minaccia si palesa sotto forma di enorme mostro rettiloide battezzato \"Guilala\", che reca devastazione per il Giappone, prediligendo del materiale radioattivo quale apporto energetico.\nLo studio della matrice delle uova da parte della Dottoressa Lisa, permetter\u00e0 di ricavare un composto chiamato \"guilalium\" che a contatto con il mostro gli causer\u00e0 la regressione allo stato primitivo di uovo per essere quindi spedito negli spazi esterni."}
{"id": "3862864", "revid": "767487", "url": "https://it.wikipedia.org/wiki?curid=3862864", "title": "Gappa - Il mostro che minaccia il mondo", "text": " \u00e8 un film del 1967, diretto da Haruyasu Noguchi."}
{"id": "3862875", "revid": "37401", "url": "https://it.wikipedia.org/wiki?curid=3862875", "title": "Corv\u00e8", "text": ""}
{"id": "3862878", "revid": "767487", "url": "https://it.wikipedia.org/wiki?curid=3862878", "title": "Neftali Teja", "text": "Caratteristiche tecniche.\nGiocatore duttile, agisce prevalentemente sulla fascia destra, dove pu\u00f2 ricoprire tanto il ruolo di difensore quanto quello di centrocampista esterno.\nCarriera.\nCresciuto nelle giovanili dei Pumas, il suo debutto nella Primera Divisi\u00f3n messicana avviene il 24 luglio 2011, nella prima giornata del torneo di apertura contro il San Luis (vittoria interna per 2-0), quando subentra al 68\u00ba minuto a Juan Francisco Palencia. Colleziona altre 6 presenze nel corso del campionato, tutte da subentrato, contro , Cruz Azul, Toluca, Am\u00e9rica, Tigres (in cui fornisce l'assist per il 4-1 di Eduardo Herrera) ed Atlante.\nIl 26 agosto 2011 ha modo di esordire da titolare nella Concachampions, nella partita pareggiata in trasferta 0-0 dai Pumas contro il Tauro F\u00fatbol Club. Gioca anche tutte le altre partite della fase a gironi, meno quella di ritorno contro il Dallas.\nStatistiche.\nPresenze e reti nei club.\n\"Statistiche aggiornate al 23 gennaio 2012.\""}
{"id": "3862881", "revid": "599013", "url": "https://it.wikipedia.org/wiki?curid=3862881", "title": "Champgen\u00eateux", "text": ""}
{"id": "3862882", "revid": "37401", "url": "https://it.wikipedia.org/wiki?curid=3862882", "title": "L'otto settembre", "text": ""}
{"id": "3862883", "revid": "37401", "url": "https://it.wikipedia.org/wiki?curid=3862883", "title": "I ribelli della montagna", "text": ""}
{"id": "3862884", "revid": "37401", "url": "https://it.wikipedia.org/wiki?curid=3862884", "title": "Canto partigiano", "text": ""}
{"id": "3862888", "revid": "1305772", "url": "https://it.wikipedia.org/wiki?curid=3862888", "title": "Goldin", "text": "Goldin:"}
{"id": "3862890", "revid": "1516087", "url": "https://it.wikipedia.org/wiki?curid=3862890", "title": "Williams FW26", "text": "La Williams FW26 \u00e8 una vettura di Formula 1, costruita dalla Williams per partecipare al campionato del 2004. Venne guidata dal colombiano Juan Pablo Montoya e dal tedesco Ralf Schumacher, piloti che facevano parte della squadra anche l'anno precedente; il secondo a causa di un infortunio fu sostituito in sei Gran Premi da Marc Gen\u00e9 e Ant\u00f4nio Pizzonia.\nSviluppo.\nLa progettazione della vettura venne curata da Patrick Head, in qualit\u00e0 di direttore tecnico, da Gavin Fisher, capo progettista, e da Antonia Terzi, relativamente al settore aerodinamico. La vettura, presentata il 5 gennaio 2004 presso il circuito di Valencia, fu caratterizzata da un anteriore di concezione differente rispetto alle altre monoposto, con la presenza di particolari supporti dell'alettone, che richiamavano la forma del muso di un tricheco. Tuttavia, a partire dal Gran Premio d'Ungheria, il muso della vettura venne riportato a una forma pi\u00f9 tradizionale.\nStagione.\nLa vettura mostr\u00f2 un netto calo di competitivit\u00e0 rispetto alla stagione precedente, riportando risultati deludenti e soli 4 podi totali.\nLa prima parte della stagione vide Ralf Schumacher piazzarsi a punti in diverse occasioni, mentre Montoya sal\u00ec sul podio in Malesia, dove fece anche segnare il giro pi\u00f9 veloce, e a Imola.\nNel GP del Canada Schumacher ottenne la pole position e giunse secondo al traguardo, mentre Montoya arriv\u00f2 in quinta posizione; tuttavia i due piloti, insieme a quelli della Toyota, furono squalificati dopo la gara per irregolarit\u00e0 tecniche ai freni. Nella gara successiva a Indianapolis, Montoya ricevette la bandiera nera per aver sostituito la vettura a meno di 15 secondi dall'avvio della procedura di partenza, mentre Ralf Schumacher a causa di una foratura sub\u00ec un incidente in cui rimedi\u00f2 la frattura di due vertebre, infortunio che lo costrinse a saltare i sei Gran Premi successivi.\nIn Francia e in Gran Bretagna a sostituirlo fu lo spagnolo Marc Gen\u00e9, che non conquist\u00f2 punti iridati, mentre dal GP di Germania al GP d'Italia la vettura venne affidata al brasiliano Ant\u00f4nio Pizzonia, che arriv\u00f2 7\u00ba per tre volte e quindi colse 6 punti e il 15\u00ba posto finale. Nello stesso periodo Montoya registr\u00f2 diversi arrivi in zona punti oltre a far segnare il record della pista di Monza in 1:19.525, che \u00e8 stato per 14 anni anche il giro pi\u00f9 veloce, in termini di media in km/h, della storia della Formula 1. Entrambi i primati vennero superati da Kimi R\u00e4ikk\u00f6nen il 1 settembre 2018, quando ottenne in 1:19.119 la pole position del Gran Premio d'Italia 2018 (262,687 km/h di media oraria).\nNel finale di stagione, Schumacher fece il suo ritorno in Cina e ottenne il miglior risultato in stagione in Giappone con il secondo posto in gara, mentre Montoya fece registrare l'unica vittoria per la scuderia, con giro veloce, nell'ultima gara in Brasile. Nella classifica finale Montoya si piazz\u00f2 al 5\u00ba posto con 58 punti, mentre Schumacher fu 9\u00ba con 24; nel campionato costruttori la Williams giunse al 4\u00ba posto con 88 punti, risultato inferiore rispetto alla seconda piazza delle due stagioni precedenti."}
{"id": "3862895", "revid": "1573940", "url": "https://it.wikipedia.org/wiki?curid=3862895", "title": "Renato Perona", "text": ""}
{"id": "3862897", "revid": "729019", "url": "https://it.wikipedia.org/wiki?curid=3862897", "title": "Cesare Pinarello", "text": "Professionista dal 1957 al 1968, vinse due medaglie di bronzo nel tandem ai Giochi olimpici, ad in coppia con Antonio Maspes e a con Giuseppe Ogna."}
{"id": "3862898", "revid": "92723", "url": "https://it.wikipedia.org/wiki?curid=3862898", "title": "Foresta di kelp", "text": "Le foreste di kelp sono ecosistemi marini con un'alta densit\u00e0 di kelp, diffusi in tutte le zone costiere degli oceani temperati e polari. Nel 2007 sono state trovate anche delle foreste di kelp nelle acque equatoriali dell'Ecuador.\nIl termine \"kelp\" si riferisce alle alghe appartenenti all'ordine Laminariales, in particolare ai generi \"Macrocystis \"(kelp giganti), \"Laminaria\", \"Ecklonia\", \"Lessonia\", \"Alaria\" e \"Eisenia.\" Molti animali, non solo pesci (soprattutto Sebastidae) e invertebrati (anfipodi, gamberi, policheti, echinodermi), ma anche uccelli (gabbiani, sterne) e mammiferi (pinnipedi) sfruttano queste alghe come riparo o come cibo.\nDistribuzione.\nLe foreste di kelp si trovano soprattutto in acque ricche di nutrienti, su fondali rocciosi o sabbiosi. In condizioni ideali, i kelp giganti (\"Macrocystis\" sp.) possono crescere verticalmente anche di decine di cm al giorno.\nAlcune generi, come \"Nereocystis\", sono annuali, mentre altri, come \"Eisenia\", sono perenni, e vivono per pi\u00f9 di 20 anni. Nelle foreste perenni, i mesi di maggiore crescita sono quelli primaverili ed estivi.\nQueste alghe vivono solitamente in acque artiche o temperate: \"Laminaria\" \u00e8 diffusa nell'oceano Atlantico e lungo le coste di Cina e Giappone; \"Ecklonia\" si trova in Australia, Nuova Zelanda e Sudafrica; \"Macrocystis\" vive nell'est dell'oceano Pacifico, nei mari antartici e nei pressi di Australia, Nuova Zelanda e Africa.\nSolo poche specie appartenenti al genere \"Laminaria\" vivono esclusivamente in acque tropicali profonde. L'assenza di kelp nelle acque tropicali \u00e8 probabilmente dovuta al livello insufficiente di nutrienti spesso associato alle acque calde.\nStruttura.\nDiverse specie di kelp possono crescere nella stessa foresta: per esempio le grandi \"Macrocystis\" possono crescere per diversi metri sotto la superficie del mare, mentre un \"sottobosco\" di \"Eisenia\" e \"Pterygophora\" raggiunge pochi metri di altezza. Ancora al di sotto si trovano spesso alghe rosse. Ognuno di questi strati ha i suoi organismi associati, che variano anche in base alla morfologia delle alghe.\nNelle foreste californiane di \"Macrocystis pyrifera\", il nudibranco \"Melibe leonina\" e l'anfipode \"Caprella californica\" vivono tra le fronde pi\u00f9 alte e vicine alla superficie; il pesce \"Brachyistius frenatus\" si trova soprattutto nel sottobosco, le stelle serpentine e diversi gasteropodi (in particolare \"Tegula\" sp.) vivono sul fondale, alla base delle alghe.\nMinacce.\nLe principali minacce sono l'inquinamento, la pesca, le specie aliene e i mutamenti climatici. In diverse zone si \u00e8 deciso cos\u00ec di regolamentare la raccolta di queste alghe e la cattura delle specie che vivono in questi ecosistemi."}
{"id": "3862900", "revid": "1573940", "url": "https://it.wikipedia.org/wiki?curid=3862900", "title": "Giuseppe Ogna", "text": "\u00c8 stato campione del mondo dilettanti nella velocit\u00e0 (al Vigorelli di Milano nel 1955) e ha vinto una medaglia di bronzo nel tandem ai Giochi olimpici di in coppia con Cesare Pinarello. \u00c8 stato poi professionista dal 1957 al 1968. Nel 1964 si \u00e8 sposato e ha avuto due figlie, Laura e Elena. Dopo aver lasciato il ciclismo ha continuato a lavorare nello sport."}
{"id": "3862901", "revid": "122916218", "url": "https://it.wikipedia.org/wiki?curid=3862901", "title": "Laminariales", "text": "Le laminariali (Laminariales ) sono un ordine di alghe brune della classe Feoficee.\nL'ordine comprende un centinaio di specie, molte delle quali sono conosciute con il nome comune di laminarie (in senso estensivo - propriamente \"laminarie\" indica il genere \"Laminaria\", che ha dato nome all'ordine) oppure anche con il termine inglese kelp.\nCaratteristiche.\nGeneralmente il corpo (tallo evoluto, detto cormoide) \u00e8 costituito di strutture laminari simili a foglie, supportate da fusti allungati (stipiti). Una struttura simile a una radice (rizoide) ancora l'alga al fondo.\nSono frequenti vesciche piene di gas (aerocisti o pneumatocisti) che sostengono la pianta e avvicinano le fronde alla luce solare. Queste vesciche sono comuni anche in altri ordini di alghe brune, p.es. nelle Fucali.\nLa riproduzione, come in tutte le alghe, avviene per mezzo di spore. Il ciclo vitale \u00e8 aplodiplonte con sporofito dominante.\nLe laminarie possono formare delle associazioni vegetali denominate \"praterie\" (o anche \"foreste\", per le specie di maggiori dimensioni).\nLe laminarie pi\u00f9 grandi (p.es. \"Macrocystis pyrifera\", \"Nereocystis luetkeana\") possono raggiungere altezze di 20-30m (in casi eccezionali di oltre 50m).\nDistribuzione.\nLe laminariali sono alghe marine, diffuse in tutti i mari del mondo, generalmente in prossimit\u00e0 delle coste.\nL'habitat ideale per le laminarie \u00e8 costituito da acque poco profonde, ricche di nutrienti e non troppo calde (sotto i 20 \u00b0C). Queste condizioni si trovano per esempio lungo le coste della California, dove il clima \u00e8 soleggiato ma l'acqua \u00e8 resa pi\u00f9 fresca dalla Corrente della California.\nImportanza economica.\nCucina.\nMolte laminarie sono commestibili.\nTra queste, \u00e8 particolarmente importante l'alga kombu largamente usata nella cucina giapponese - propriamente \"Saccharina japonica\" (sin. \"Laminaria japonica\"), sostituita a volte da altre specie affini, p.es. \"Laminaria digitata\". Un'altra alga bruna usata nella cucina giapponese \u00e8 \"Undaria pinnatifida\" (wakame), che appartiene sempre all'ordine delle Laminariali ma a una diversa famiglia (Alariacee). Ancora a un'altra famiglia (Lessoniacee) del medesimo ordine appartiene l'arame (\"Ecklonia bicyclis\").\nSi noti che la cucina giapponese fa uso anche di alghe appartenenti ad altri gruppi tassonomici, p.es. l'alga \"hijiki\", che \u00e8 un'alga bruna dell'ordine delle Fucali, e l'alga \"nori\", che \u00e8 un'alga rossa.\nAnche nella cucina coreana si fa uso di \"Saccharina japonica\", p.es. negli spaghetti di alghe (\"cheonsa-chae\"). Questa specie si \u00e8 diffusa in tempi relativamente recenti (prima met\u00e0 del Novecento) anche nella cucina cinese.\nIn Groenlandia, in Islanda e nelle Isole Britanniche \u00e8 tradizionale il consumo alimentare di \"Alaria esculenta\", alga affine al \"wakame\" giapponese.\nErboristeria e cosmetica.\nLe laminarie sono utilizzate come integratori alimentari in erboristeria e in dietologia.\nSono utilizzate anche come creme in cosmetica.\nAlimentazione del bestiame.\nLungo le coste atlantiche della Francia, dove si registrano maree imponenti, le alghe lasciate dalla marea (un misto di varie specie tra cui in prevalenza laminarie) vengono raccolte (\"go\u00e9mon\") e utilizzate per l'alimentazione del bestiame.\nMateria prima industriale.\nLe laminarie sono largamente utilizzate per la produzione industriale di alginati.\nInoltre, insieme ad altri gruppi di alghe, sono materia prima per l'estrazione dello iodio.\nColtivazione.\nA partire dagli anni '50, \"Saccharina japonica\" in tutto l'oriente non viene solo raccolta allo stato selvatico, ma anche coltivata, con produzioni che superano oramai le 700.000 t all'anno.\nLa coltivazione, destinata sia all'alimentazione che agli usi industriali, avviene facendo crescere le piantine su corde.\nTassonomia.\nL'ordine comprende oltre un centinaio di specie suddivise in 8 o 9 famiglie:"}
{"id": "3862903", "revid": "439868", "url": "https://it.wikipedia.org/wiki?curid=3862903", "title": "Chiesa di Santa Brigida", "text": "come:\ncome:"}
{"id": "3862904", "revid": "1573940", "url": "https://it.wikipedia.org/wiki?curid=3862904", "title": "Gianni Ghidini", "text": "Professionista dal 1953 al 1955, fu campione del mondo in linea dilettanti nel 1951 e vinse una medaglia d'argento nella gara in linea a squadre, ai Giochi olimpici di con Dino Bruni e Vincenzo Zucconelli."}
{"id": "3862906", "revid": "729019", "url": "https://it.wikipedia.org/wiki?curid=3862906", "title": "Isolotti di Minin", "text": "Gli isolotti di Minin (in russo \u0428\u0445\u0435\u0440\u044b \u041c\u0438\u043d\u0438\u043d\u0430, \"\u0160chery Minina\") sono un arcipelago russo bagnato dal mare di Kara.\nAmministrativamente fanno parte del distretto del Tajmyr del Territorio di Krasnojarsk, nel Circondario federale della Siberia.\nGeografia.\nLe isole sono situate al largo delle coste della penisola del Tajmyr a nord della foce del fiume Pjasina. Si estendono in un'area che va, a nord, dalla penisola di Michajlov (\u043f\u043e\u043b\u0443\u043e\u0441\u0442\u0440\u043e\u0432 \u041c\u0438\u0445\u0430\u0439\u043b\u043e\u0432\u0430, \"proluostov Michajlova\"), fino al golfo della Pjasina (\u0437\u0430\u043b\u0438\u0432 \u041f\u044f\u0441\u0438\u043d\u0441\u043a\u0438\u0439, \"zaliv Pjasinskij\") a sud. La loro latitudine \u00e8 compresa tra i 74\u00b0 e i 75\u00b0 N, e la longitudine tra gli 84\u00b0 e gli 87\u00b0 30'E.\nL'arcipelago \u00e8 un sistema complesso di isole, canali e piccole penisole nella desolata tundra della costa della penisola del Tajmyr. Le isole del gruppo sono le seguenti:\nPi\u00f9 a sud, sempre nel golfo della Pjasina, e propriamente alla foce del fiume Pjasina, si trova un altro gruppo di isole, che non fa parte degli scogli di Minin: le isole Labirintovye.\nClima.\nGli inverni sono lunghi e rigidi, tanto che la costa e le isole sono fuse insieme in un tutt'uno ghiacciato per la maggior parte dell'anno. Il disgelo estivo in genere dura solo circa due mesi. C'\u00e8 una grande variet\u00e0 di fauna artica sugli scogli di Minin e tutta la zona fa parte della Riserva naturale del Grande Artico, la pi\u00f9 grande riserva naturale della Federazione russa.\nStoria.\nL'arcipelago ha preso il nome del navigatore F\u00ebdor Alekseevi\u010d Minin (\u0424\u0451\u0434\u043e\u0440 \u0410\u043b\u0435\u043a\u0441\u0435\u0435\u0432\u0438\u0447 \u041c\u0438\u043d\u0438\u043d), che guidava il distaccamento \"Ob-Enisej\" (1733-1742) della Seconda spedizione in Kam\u010datka (chiamata anche Grande spedizione del Nord, \u0412\u0435\u043b\u0438\u043a\u0430\u044f \u0441\u0435\u0432\u0435\u0440\u043d\u0430\u044f \u044d\u043a\u0441\u043f\u0435\u0434\u0438\u0446\u0438\u044f), e che assieme a Dmitrij Vasil'evi\u010d Sterlegov lo scoperse e descrisse nel 1740.\nLa regione \u00e8 stata in seguito esplorata da Fridtjof Nansen e poi, pi\u00f9 approfonditamente, dal barone Eduard von Toll durante la sua ultima impresa: la Spedizione polare russa del 1900-1902 sulla scuna \"Zarja\" comandata dal capitano Nikolaj Nikolaevi\u010d Kolomejcev Nei suoi scritti Toll descrisse questa area come un labirinto, e la \"Zarja\" si aren\u00f2 per tre volte in quelle acque. Nonostante alcune imprecisioni nelle misurazioni delle posizioni e nell'identificazione delle isole, gli studiosi della sua spedizione sbarcarono su molte isole e promontori, dando loro un nome e contribuendo con utili dati scientifici su questa zona relativamente sconosciuta dell'Artico. Il nome degli scogli di Minin \u00e8 stato dato da Toll e dai membri della sua spedizione. \nElenco degli isolotti.\nElenco degli Isolotti di Minin, da nord a sud, seguendo i vari sottogruppi. In grassetto i gruppi principali e le isole maggiori.\nLe isole di Kjellman (\u043e\u0441\u0442\u0440\u043e\u0432\u0430 \u0427\u0435\u043b\u043b\u044c\u043c\u0430\u043d\u0430), ad ovest-nord-ovest della penisola di Minin, comprendono:\nLe isole Plavnikovye (\u043e\u0441\u0442\u0440\u043e\u0432\u0430 \u041f\u043b\u0430\u0432\u043d\u0438\u043a\u043e\u0432\u044b\u0435), a ovest, sud e sud-ovest della penisola di Minin, comprendono:"}
{"id": "3862913", "revid": "729019", "url": "https://it.wikipedia.org/wiki?curid=3862913", "title": "Bombardamento di Alessandria", "text": "Il bombardamento di Alessandria fu un bombardamento operato dalla Mediterranean Fleet britannica tra l'11 ed il 13 luglio 1882. L'ammiraglio Frederick Beauchamp Seymour era al comando di una flotta composta da 15 navi corazzate della Royal Navy, dirette ad Alessandria d'Egitto. Questo spostamento ebbe l'effetto contrario di rafforzare la posizione dei nazionalisti di Orabi (supportati dall'esercito e dal popolo egiziano), e di infiammare il risentimento popolare. Questa rabbia esplose l'11 giugno in tumulti anti-europei, in cui persero la vita oltre 100 egiziani e 50 europei. I britannici speravano che un bombardamento navale ad Alessandria avrebbe rovesciato Orabi. Questo attacco avvenne l'11 luglio 1882, e rese Orabi ancora di pi\u00f9 un eroe nazionalista, donandogli il controllo completo degli eventi. Il bombardamento dur\u00f2 10 ore e mezza. Gli storici non sono concordi discutendo se l'ammiraglio Seymour abbia volontariamente esagerato la minaccia rappresentata dalle batterie egiziane ad Alessandria, al fine di forzare la mano al riluttante governo. Una volta che i britannici ebbero attaccato la citt\u00e0, procedettero con una violenta invasione di terra come passo successivo.\nOrigini.\nNel 1869 Il Chediv\u00e8 Ism\u0101\u02bf\u012bl Pasci\u00e0 inaugur\u00f2 il canale di Suez, una joint venture tra il governo egiziano e la compagnia francese che gestiva il canale. L'apertura del canale abbass\u00f2 di settimane i tempi di navigazione tra l'Inghilterra e l'India, e quindi aument\u00f2 l'interesse britannico per l'Egitto. A causa dell'eccessiva spesa sostenuta dal governo egiziano a causa dell'ambizioso chediv\u00e8, l'Inghilterra acquist\u00f2 le quote del chediv\u00e8 della Compagnia francese del canale di Suez nel 1875, divenendone quindi il controllore. La preoccupazione di francesi e britannici port\u00f2 alla creazione del condominio anglo-francese sull'Egitto. Il nazionalismo egiziano scoppi\u00f2 dopo una rivolta delle truppe egiziane nel 1881, e nel febbraio del 1882 \u02bfOr\u0101b\u012b Pasha prese il completo controllo del governo. La ribellione espresse il risentimento per l'indebita influenza di stranieri e cristiani copti.\n\u02bfOr\u0101b\u012b organizz\u00f2 una milizia e marci\u00f2 su Alessandria. Nel frattempo le potenze europee si riunirono a Costantinopoli per discutere la risalita al potere del chediv\u00e8, e ad una flotta anglo-francese fu ordinato di recarsi presso il porto di Alessandria. Gli egiziani iniziarono a rinforzare le loro fortificazioni, e la British House of Commons ordin\u00f2 alle navi di trasferirsi a Malta, sotto il comando dell'ammiraglio Seymour.\nIl 20 maggio la flotta anglo-francese, composta dalla britannica HMS \"Invincible\", dalla nave corazzata francese \"La Galissonni\u00e8re\" e da quattro cannoniere giunse ad Alessandria. Il 5 giugno altre sei navi entrarono in porto, ed altre navigavano al largo della costa. Il motivo per cui il governo britannico invi\u00f2 navi da Guerra ad Alessandria \u00e8 oggetto di dibattito storico. Alcuni sostengono che si cercasse di proteggere il canale di Suez ed evitare l'anarchia, mentre secondo altri si volevano proteggere gli interessi degli investitori britannici in Egitto.\nLa presenza della flotta straniera esacerb\u00f2 le tensioni a Alessandria tra i nazionalisti ed i numerosi stranieri o cristiani. L'11 e 12 giugno esplosero violente rivolte anti-cristiane, probabilmente dovute al tentativo del chediv\u00e8 di screditare \u02bfOr\u0101b\u012b, o al tentativo degli uomini di \u02bfOr\u0101b\u012b di attaccare gli stranieri. Oltre 50 europei e 125 egiziani furono uccisi nella guerriglia che esplose nei pressi di \"Piazza Mehmet Ali\", e l'ammiraglio britannico Seymour, che si trovava a terra, fugg\u00ec dalla folla. Dopo aver saputo degli scontri, \u02bfOr\u0101b\u012b ordin\u00f2 ai propri uomini di restaurare l'ordine.\nLa reazione degli stati europei fu rapida. Come i rifugiati fuggirono da Alessandria, una flotta di oltre 26 navi di diversi stati europei si riun\u00ec nel porto. Il 6 luglio quasi ogni non egiziano era fuggito da Alessandria. Nel frattempo la guarnigione locale prosegu\u00ec la sua opera di rafforzamento di fortezze e torri finch\u00e9 l'ammiraglio Seymour non intim\u00f2 un ultimatum ad \u02bfOr\u0101b\u012b, secondo il quale ulteriori fortificazioni avrebbero portato al bombardamento della citt\u00e0. Quello stesso giorno l'ammiraglio francese Conrad rifer\u00ec a Seymour che, in caso di bombardamento, la flotta francese sarebbe partita per Porto Said non partecipando all'operazione.\nL'ultimatum, ignorato dal governo egiziano, scadde alle 7 del mattino dell'11 luglio.\nBattaglia.\nAlle 7 dell'11 luglio 1882, l'ammiraglio Seymour imbarcato sulla HMS \"Invincible\" ordin\u00f2 alla HMS Alexandra di aprire il fuoco contro le fortificazioni di Ras-el-Tin, subito seguita dall'ordine generale di attacco. Secondo Royle, \"[un] intenso cannoneggiamento continuo da parte di entrambe le fazioni, e nelle ore seguenti si sent\u00ec solo il rombo dei cannoni e le urla di chi li manovrava\". L'attacco fu condotto dal largo e da sotto costa, alternando le navi per tenere alto il ritmo di fuoco. Questa tattica non fu totalmente efficace, ed alle 9:40 la HMS \"Sultan\", la HMS \"Superb\" e la HMS \"Alexandra\" si ancorarono al largo della fortezza del faro concentrando il fuoco su Ras-el-Tin. Anche gli uomini di \u02bfOr\u0101b\u012b misero a segno dei colpi, soprattutto contro la \"Alexandra\", ma alle 12:30 la \"Inflexible\" si un\u00ec all'assalto e i cannoni degli egiziani si fermarono. Nel frattempo la HMS \"Temeraire\" stava attaccando la fortezza Mex (con la \"Invincible\" che si divideva tra Ras-el-Tin e Mex) e si era danneggiata attraccando su una scogliera. La cannoniera HMS \"Condor\" (Beresford) and\u00f2 in loro aiuto, la rimise in sesto e riprese l'assalto a Mex. Mentre lo squadrone che si trovava al largo bombardava da lontano, alla HMS \"Monarch\", alla HMS \"Penelope\" e alla HMS \"Condor\" fu ordinato di affrontare le fortezze di Maza-el-Kanat e Marabout. La HMS \"Condor\", notando che la \"Invincible\" si trovava nel raggio d'azione dei cannoni di Marabout si port\u00f2 a 400 metri dal forte iniziando a colpirlo furiosamente. Quando I cannoni di Forte Marabout furono messi fuori uso, la bandiera della nave diceva \"Well Done, \"Condor\"\" (Ben fatto, Condor). L'azione della Condor permise alle altre navi di sconfiggere la fortezza di Mex.\nCon Mex messo fuori uso, la HMS \"Sultan\" chiese alla \"Invincible\" di attaccare Forte Adda, cosa che fece con l'aiuto della \"Temeraire\". Alle 13:30 un colpo fortunate della HMS \"Superb\" fece saltare il depostito di Forte Adda, ed i loro cannoni smisero di sparare. Quasi contemporaneamente la flotta britannica si ritrov\u00f2 a corto di munizioni. Quasi tutti i cannoni di Forte Adda furono bloccati. La HMS \"Superb\", la \"Inflexible\" e la \"Temeraire\" concentrarono il loro fuoco sulle restanti fortezze fino alle 17:15, quando fu dato l'ordine di cessare il fuoco. Gli egiziani, con meno uomini e armi, avevano usato bene la loro Potenza di fuoco, ma l'esito del bombardamento non fu mai in dubbio. Il giornale di Il Cairo \"El Taif\" disse erroneamente che gli egiziani avevano affondato tre navi nemiche.\nIl giorno seguente la HMS \"Temeraire\" fece una ricognizione presso le fortezze e scopr\u00ec che la batteria di Hospital aveva restaurato le proprie difese. Alle 10:30 la \"Temeraire\" e la \"Inflexible\" aprirono il fuoco, e gli avversari chiesero una tregua alle 10:48. Ben presto una nave egiziana espose la bandiera bianca, e fu ordinato il cessate il fuoco. Alle 14:50 la HMS \"Bittern\" segnal\u00f2 che i negoziati erano falliti, ed il bombardamento riprese. Di nuovo, molte fortezze esposero la bandiera bianca, e si prosegu\u00ec con un cannoneggiamento irregolare britannico. Alle 16:00 scoppi\u00f2 un incendio sulla costa, e prima di sera interess\u00f2 anche il quartiere ricco di Alessandria, la zona abitata prevalentemente da europei. Il fuoco bruci\u00f2 per i due giorni successivi prima di estinguersi autonomamente. L'ammiraglio Seymour, non sicuro della situazione della citt\u00e0, non sbarc\u00f2 nessuno per prendere il controllo della citt\u00e0 o per combattere l'incendio. Solo il 14 luglio la marina inglese sbarc\u00f2 ad Alessandria.\nConseguenze.\nContinuarono a scoppiare incendi per giorni, e la citt\u00e0 fu in preda al caos, il che permise ai beduini, tra gli altri, di saccheggiare la citt\u00e0. I marinai britannici sbarcarono tentando di prendere il controllo delle rovine ed evitare i saccheggi, sostenendo il governo del Chediv\u00e8. L'ordine fu ristabilito solo un mese dopo, quando il generale Garnet Wolseley sbarc\u00f2 un gran numero di truppe britanniche formando un avamposto per la lotta ad \u02bfOr\u0101b\u012b, che si era rintanato vicino al canale di Suez, con la battaglia di Tell al-Kebir. Dopo che la rivolta di \u02bfOr\u0101b\u012b fu sedata, l'Egitto divenne un protettorato britannico fino al 1922."}
{"id": "3862914", "revid": "1522738", "url": "https://it.wikipedia.org/wiki?curid=3862914", "title": "Guilala", "text": " \u00e8 un \"kaij\u016b\" (mostro tipico della fantascienza giapponese), alto approssimativamente 60 metri e dal peso di circa 15.000 tonnellate.\nStoria.\nGuilala proviene dal pianeta Marte, riuscendo ad arrivare sulla Terra aggrappandosi, sotto forma di un materiale organico volante e di dimensione ridotte, ad una navicella spaziale in missione sul \"Pianeta Rosso\". Una volta atterrata, si comincia ad evolversi, cercando avidamente dell'energia nucleare, di cui si nutre; mangiando ogni pianta, riesce ad ottenere l'energia necessaria per crescere.\nIl MDH, Monster Defiance Headquarters, riesce a sviluppare una sostanza sintetica chiamata \"Guilalalium\"; dopo aver sviluppato un piano per attirare Guilala in aperta campagna, il mostro viene avvelenato con il \"Guilalalium\". Il piano riesce e Guilala regredisce allo stato primordiale e viene anestetizzato. Caricato su un razzo, Guilala viene lanciato nello spazio.\nCaratteristiche.\nNon \u00e8 nota la piena portata dei poteri di questo mostro; resistente a tutti gli attacchi fisici, Guilala \u00e8 rapido, potente e violento ed ha la capacit\u00e0 di scavare e di mutare la sua forma in quella di una sfera di energia per volare. Il mostro \u00e8 in grado di sparare sfere di energia devastanti dal suo becco."}
{"id": "3862915", "revid": "28592", "url": "https://it.wikipedia.org/wiki?curid=3862915", "title": "Convento di Santa Brigida (Firenze)", "text": ""}
{"id": "3862918", "revid": "1226", "url": "https://it.wikipedia.org/wiki?curid=3862918", "title": "Jean Pierre de Caussade", "text": ""}
{"id": "3862922", "revid": "16758", "url": "https://it.wikipedia.org/wiki?curid=3862922", "title": "HDD Olimpija Lubiana", "text": ""}
{"id": "3862923", "revid": "287204", "url": "https://it.wikipedia.org/wiki?curid=3862923", "title": "Chiesa di Santa Caterina da Siena", "text": ""}
{"id": "3862925", "revid": "6923", "url": "https://it.wikipedia.org/wiki?curid=3862925", "title": "Automotrice ALe 841", "text": ""}
{"id": "3862927", "revid": "599013", "url": "https://it.wikipedia.org/wiki?curid=3862927", "title": "Chiesa di San Ferdinando", "text": ""}
{"id": "3862928", "revid": "6923", "url": "https://it.wikipedia.org/wiki?curid=3862928", "title": "Automotrice ALn 9000", "text": ""}
{"id": "3862930", "revid": "773636", "url": "https://it.wikipedia.org/wiki?curid=3862930", "title": "Chiesa di San Tarcisio", "text": ""}
{"id": "3862941", "revid": "6923", "url": "https://it.wikipedia.org/wiki?curid=3862941", "title": "Volgograd Metrotram", "text": ""}
{"id": "3862945", "revid": "599013", "url": "https://it.wikipedia.org/wiki?curid=3862945", "title": "Flavio Anastasia", "text": "Professionista dal 1992 al 1993, vinse la medaglia d'argento ai Giochi olimpici di e la medaglia d'oro ai Campionati del mondo di ciclismo su strada 1991 di Stoccarda nella prova a squadre.\nCarriera.\nNel biennio 1991-1992 il quartetto della cronometro a squadre composto da Flavio Anastasia, Luca Colombo, Gianfranco Contri e Andrea Peron si aggiudic\u00f2 due medaglie importanti a livello internazionale, dapprima l'oro ai mondiali di Stoccarda 1991 e successivamente l'argento ai Giochi olimpici estivi di ."}
{"id": "3862950", "revid": "198277", "url": "https://it.wikipedia.org/wiki?curid=3862950", "title": "Antonio Babini", "text": "Carriera.\nGiocatore.\nAntonio Babini inizia la sua carriera pallavolistica nel Volley Club Cesena, club militante nella seconda divisione nazionale; nella stagione 1979-80 si trasferisce allo Zinella Volley Bologna, conquistando subito la promozione nella massima serie. In sette anni a Bologna vince la Coppa Italia 1983-84, lo scudetto 1984-85 e, in ambito europeo, la Coppa delle Coppe 1986-87. Tra il 1984 e il 1986 disputa inoltre 46 partite con la maglia della nazionale italiana. Al termine dell'esperienza a Bologna disputa una parte della stagione 1987-88 nella , che per\u00f2 abbandona il torneo a met\u00e0 campionato; nell'annata successiva passa alla Gabeca Pallavolo di Montichiari, dove vince due edizioni consecutive della Coppa delle Coppe.\nDisputa poi un campionato con la Petrarca Pallavolo, societ\u00e0 padovana con cui perde la finale di Coppa CEV, all'epoca terzo trofeo europeo per importanza, prima di fare ritorno allo Zinella Volley Bologna; chiude la sua carriera agonistica alla Pallavolo Modena, conquistando nella stagione 1994-95 lo scudetto, la Coppa Italia e la sua quarta Coppa delle Coppe personale.\nAllenatore.\nNel 1997 inizia la sua esperienza come allenatore, guidando per quattro mesi il Volley Cutrofiano nella Serie A2 1997-98. In Serie B1 guida prima la Top Volley di Latina e poi la Pallavolo Brescia, dove conquista la promozione; nella stagione 2001-02 esordisce su una panchina della massima serie allenando la Pallavolo Padova. Dopo una stagione in Serie A2 con i Volley Lupi Santa Croce passa al Volley Corigliano, che porta alla promozione dalla Serie B1 alla Serie A2.\nNella stagione 2007-08 guida il Pineto Volley, ma il campionato si conclude con la retrocessione; l'anno successivo viene chiamato a met\u00e0 torneo dallo Zinella Volley Bologna, mentre nell'annata successiva si accasa al Gruppo Sportivo Robur Angelo Costa. Con la societ\u00e0 ravennate vince il campionato di Serie A2 2010-11, ottenendo la promozione nella massima serie; l'esperienza si conclude con l'esonero avvenuto due anni dopo."}
{"id": "3862957", "revid": "767487", "url": "https://it.wikipedia.org/wiki?curid=3862957", "title": "Slim Jim Phantom", "text": "Slim Jim Phantom \u00e8 noto soprattutto per essere il batterista degli Stray Cats, gruppo che negli anni ottanta rese famoso il movimento rockabilly.\nSuccessivamente si \u00e8 unito al chitarrista Danny B. Harvey e al cantante Lemmy Kilmister nel progetto Headcat."}
{"id": "3862958", "revid": "122246", "url": "https://it.wikipedia.org/wiki?curid=3862958", "title": "Pallavolo maschile ai Giochi del Sud-est asiatico", "text": "Il campionato di pallavolo maschile ai Giochi del Sud-est asiatico si svolge con una cadenza biennale, durante i Giochi del Sud-est asiatico. La pallavolo maschile fu introdotta nei giochi a partire dalla IX edizione, nel 1977, e partecipano un totale di sei squadre appartenenti al sud-est asiatico."}
{"id": "3862961", "revid": "1684799", "url": "https://it.wikipedia.org/wiki?curid=3862961", "title": "Luca Colombo", "text": "Professionista dal 1995 al 1997, vinse la medaglia d'argento ai Giochi olimpici di e la medaglia d'oro ai Campionati del mondo di ciclismo su strada 1991 di Stoccarda nella cronometro a squadre.\nCarriera.\nNel biennio 1991-1992 il quartetto della cronometro a squadre composto da Flavio Anastasia, Luca Colombo, Gianfranco Contri e Andrea Peron si aggiudic\u00f2 due medaglie importanti a livello internazionale, dapprima l'oro ai mondiali di Stoccarda 1991 e successivamente l'argento ai Giochi olimpici estivi di .\nPur se ancora dilettante, rappresent\u00f2 l'Italia ai mondiali di Agrigento 1994, nella prova a cronometro."}
{"id": "3862963", "revid": "73997", "url": "https://it.wikipedia.org/wiki?curid=3862963", "title": "James McDonnell", "text": ""}
{"id": "3862965", "revid": "599013", "url": "https://it.wikipedia.org/wiki?curid=3862965", "title": "Gianfranco Contri", "text": "Mai passato professionista, vinse la medaglia d'argento ai Giochi olimpici di e tre medaglie d'oro ai Campionati del mondo di ciclismo su strada a Stoccarda 1991, Oslo 1993 e Catania 1994 nella cronometro a squadre.\nCarriera.\nNel biennio 1991-1992 il quartetto della cronometro a squadre composto da Flavio Anastasia, Luca Colombo, Gianfranco Contri e Andrea Peron si aggiudic\u00f2 due medaglie importanti a livello internazionale, dapprima l'oro ai mondiali di Stoccarda 1991 e successivamente l'argento ai Giochi olimpici estivi di ."}
{"id": "3862978", "revid": "767487", "url": "https://it.wikipedia.org/wiki?curid=3862978", "title": "Gaspare de Bono", "text": "Biografia.\nNato in Spagna da un'umile famiglia di origini francesi, prest\u00f2 servizio militare sotto Carlo V combattendo in Italia: ferito in Lombardia, fece voto di entrare nei minimi di san Francesco di Paola in caso di guarigione.\nRisanato, nel 1560 vest\u00ec l'abito religioso e nel 1561 emise la sua professione solenne. Fu ordinato sacerdote.\nRicopr\u00ec l'incarico di maestro dei novizi e di correttore di numerosi conventi dell'ordine: nel capitolo di Alaqu\u00e0s del 1602, dietro suggerimento dell'arcivescovo Giovanni de Ribera, fu eletto superiore provinciale.\nMor\u00ec in odore di santit\u00e0 nel 1604.\nIl culto.\nFu beatificato da papa Pio VI il 10 settembre 1786.\nIl suo elogio si legge nel Martirologio romano al 14 luglio: \"A Valencia in Spagna, beato Gaspare de Bono, sacerdote dell'Ordine dei Minimi, che lasci\u00f2 le armi di principe del mondo per la milizia di Cristo Re e per amore della casa dell'Ordine nella provincia spagnola, che resse con prudenza e carit\u00e0\"."}
{"id": "3862990", "revid": "22475", "url": "https://it.wikipedia.org/wiki?curid=3862990", "title": "Waldere", "text": "Waldere o Waldhere \u00e8 il titolo convenzionale assegnato a due frammenti in inglese antico, di un perduto poema epico, scoperti il 12 gennaio 1860 dal bibliotecario Eric Christian Werlauff nella Biblioteca reale danese a Copenaghen, dove \u00e8 ancora conservato. Le pagine in pergamena erano state riutilizzate per rafforzare la rilegatura di un Libro delle preghiere elisabettiano, presumibilmente, come molti altri manoscritti, portato in Europa continentale dopo la dissoluzione dei monasteri in Inghilterra del XVI secolo.\nArgomento.\nTale frammento rappresenta parte della tradizione del poema anglosassone sull'eroe germanico Walther. Le 63 righe del \"Waldere\" sono l'unica traccia della leggenda di Walther reperibili nell'antica letteratura inglese. La storia si svolge, come le altre in Inghilterra, ma attinge da un repertorio di materiale risalente al periodo delle invasioni barbariche, trasmesso per secoli attraverso la tradizione orale.\nI frammenti ritrovati facevano parte di un'opera molto pi\u00f9 ampia. Del poema rimangono, scritta su due fogli singoli separati, di solito denominati \"frammento I\" e \"frammento II\", e generalmente datati intorno al 1000. La data di composizione del poema \u00e8 sconosciuta. La sua tradizione frammentata non permette di stabilire con certezza quanti anni ha Waldere, di quante pagine \u00e8 effettivamente composto, e dove l'opera \u00e8 stata ambientata. \"Waldere\" venne pubblicato la prima volta da George Stephens, successivamente da R. Wulker in \"Bibliothek der angel-s\u00e4chsischen Poesie\", poi da Peter Holthausen in \"G\u00f6teborgs h\u00f6gskolas \u00e5rsskrift\", con la riproduzione dei due fogli conservati. La prima traduzione principale di \"Waldere\" \u00e8 stata realizzata da Frederick Norman nel 1933, mentre la seconda da Arne Zettersten nel 1979. Entrambe sono accompagnate da un commento. Una edizione critica di Jonathan B. Himes venne pubblicata nel 2009.\nCome i manoscritti siano arrivati in Danimarca \u00e8 una mistero che probabilmente non verr\u00e0 mai svelato. Potrebbero avere fatto parte dei manoscritti, ma non \u00e8 accertato, che lo studioso islandese Gr\u00edmur J\u00f3nsson Thorkelin aveva acquistato nel 1786 per conto del Re danese, Cristiano VII, in Inghilterra.\nI frammenti possono essere collocati nel poema epico di cui fecero parte, perch\u00e9 il soggetto e le avventure che riguardano l'eroe Gualtiero di Aquitania, sono conosciuti in altri testi: nel poema epico in latino \"Waltharius\" di Ekkehard dell'Abbazia di San Gallo, risalente alla prima met\u00e0 del X secolo, in frammenti di un poema bavarese risalente alla prima met\u00e0 del XIII secolo, e in due episodi della Vilkina Saga norvegese. Riferimenti secondari a Waldere si trovano in diverse poesie del medio alto tedesco antico, e vi \u00e8 anche una versione polacca della storia, la pi\u00f9 antica si trova nel \"Chronicon Boguphali Episcopi\", risalente al XIII o XIV secolo.\nIl poema \u00e8 l'unica prova nota che i popoli anglosassoni erano a conoscenza della leggenda di Walter, Gualtiero di Aquitania. Questa era una storia molto popolare nel Medioevo. \u00c8 la storia di Waldere (Walter) e di Hildegyth che si innamorano e rubano il tesoro della corte di Attila, dove erano trattenuti in ostaggio. Waldere e Hildegyth sono ricercati da due uomini, Guthhere, re dei Burgundi, e Hagena. Questi due uomini appaiono dopo che Waldere e Hildegyth sottraggono il tesoro. Il poema riguarda il conflitto che sta per nascere tra le due parti.\nIn un \"frammento\" qualcuno incoraggia Waldere di andare a combattere. Nell'altro c'\u00e8 la lode di una spada, seguito dall'elogio di Waldere della propria armatura e la sua sfida a Guthhere. I dialoghi rappresentati nei frammenti non hanno nulla di corrispondente a quelli nel testo di Ekkehard, il Waltarius, il che suggerisce che questi sono rappresentazioni indipendenti delle stesse fonti materiali molto familiari. Un riferimento di un passaggio, \"Guadagnati la fama con valorose gesta, e Dio ti protegger\u00e0\" dimostra che, come \"Beowulf\", il poema proviene da un contesto cristianizzato.\nII primo frammento \u00e8 un'esortazione di Hildegyth, che cerca di motivare Waldere per la sua lotta imminente. In questo discorso, trova Cavill. Hildegyth cerca di ispirare Waldere in quattro modi principali: Mimming, la grande spada di Waldere, che \u00e8 stata forgiata dal famoso fabbro Weland, e viene lodata; a Waldere \u00e8 ricordato che i soli due risultati possibili per un guerriero sono gloria o morte; tutte le azioni buone di Waldere sono ripetute, cos\u00ec come la grandezza della sua fama; viene cancellato ogni dubbio che il coinvolgimento di Waldere sia veramente colpa di Guthhere. \nIl secondo frammento descrive soprattutto in Waldere che sfida e si fa beffe di Guthhere, e l'audace Guthhere strappare l'armatura di Waldere dalle sue spalle. La fine del frammento trova Waldere mettere nelle mani di Dio, il risultato della lotta.\nNella storia di Walter, questa lotta specifica quale danno hanno subito tutti coloro che vi hanno partecipato. Tuttavia, alla fine, le due parti giungono ad un compromesso pacifico e probabilmente Waldere e Hildegyth si sposano, ma tale finale non appare nei frammenti rimasti di \"Waldere\"."}
{"id": "3862994", "revid": "174925", "url": "https://it.wikipedia.org/wiki?curid=3862994", "title": "Gaon", "text": "Gaon (\u05d2\u05d0\u05d5\u05df in ebraico, il cui plurale \u00e8 Gaonim, Geonim o Gheonim: ebraico \u05d2\u05d0\u05d5\u05e0\u05d9\u05dd) era un titolo onorifico con cui si designava il presidente delle due grandi Accademie talmudiche di Babilonia di Sura e di Pumbedita durante il periodo storico del califfato abbaside (750-1254). I \"gaonim\" erano generalmente riconosciuti come i leader spirituali della comunit\u00e0 ebraica diffusa in tutto il mondo medievale, in contrasto con il \"Resh Galuta\" (Esilarca) che esprimeva un'autorit\u00e0 puramente temporale sugli Ebrei nel territorio islamico.\n\"Gaon\" significa \"orgoglio\" o \"splendore\" in lingua ebraica biblica e, dal XIX secolo, \"genio\": significato questo che si \u00e8 conservato in ebraico moderno. In quanto titolo riservato al presidente dell'Accademia di Babilonia (vale a dire dall'\"Iraq\" verso ovest) talvolta significa \"Sua Eccellenza\".\nI \"Gaonim\" svolsero un ruolo importante e spesso decisivo nella trasmissione della conoscenza esegetica e nell'insegnamento della Torah e della Halakha (Legge ebraica). Costoro insegnavano il Talmud e prendevano decisioni su fattispecie non contemplate nel \"corpus\" del Talmud.\nEpoca.\nL'epoca dei Gheonim comincia nel 589 (calendario ebraico: 4349), dopo il periodo dei Sevora'im, e finisce nel 1038 (data ebraica 4798). Il primo Gaon di Sura, secondo Sherira Gaon, fu Mar Rab Mar, che assunse l'ufficio nel 609. L'ultimo Gaon di Sura fu Samuel ben \u1e24ofni, che mor\u00ec nel 1034; l'ultimo Gaon di Pumbedita fu Hezekiah Gaon, che fu torturato a morte nel 1040; quindi l'attivit\u00e0 dei Gheonim copre un periodo di circa 450 anni.\nVi furono due principali Accademie gaoniche, una a Sura e l'altra a Pumbedita. L'Accademia di Sura fu inizialmente quella dominante ma la sua autorit\u00e0 decrebbe verso la fine del periodo gaonico quando il Gaonato di Pumbedita guadagn\u00f2 ascendente (Louis Ginzberg in \"Geonica\").\nRuolo nella vita ebraica.\nI Gheonim operarono, in quest'ultimo luogo, come direttori delle Accademie talmudiche di Babilonia, continuando l'opera a suo tempo svolta nel campo dello studio e dell'istruzione dagli Amoraim e dai Saboraim. Mentre infatti gli Amoraim, grazie alla loro interpretazione della Mishnah, davano un forte impulso al Talmud e i Saboraim lo editarono definitivamente, il compito dei Gheonim fu quello d'interpretare il Talmud stesso, facendolo diventare il proprio oggetto principale di studio e di insegnamento, fornendo decreti religiosoi e legali in accordo coi loro insegnamenti."}
{"id": "3863009", "revid": "767487", "url": "https://it.wikipedia.org/wiki?curid=3863009", "title": "Warnings - Presagi di morte", "text": "Warnings - Presagi di morte (\"Silent Warnings\") \u00e8 un film di fantascienza del 2003 a basso budget, diretto da Christian McIntire. La trama tratta del fenomeno dei cerchi nel grano e delle invasioni aliene.\nTrama.\nDopo la morte del cugino alcolizzato Joe, Layne decide di recarsi nelle campagne di Portersville per ristrutturare e mettere in vendita la casa in cui viveva il parente. Aiutato dagli amici, Layne riuscir\u00e0 in poco tempo a mettere a nuovo la casa. Ma col passare dei giorni iniziano ad accadere strani fenomeni come la comparsa di enormi cerchi nel grano nei campi limitrofi e la presenza di ombre che si muovono nella notte.\nLayne trova inoltre in soffitta diversi disegni di alieni e alcune videocassette in cui il cugino afferma di aver avuto un incontro ravvicinato con questi esseri, ma tende a credere che in realt\u00e0 Joe fosse semplicemente pazzo. Una notte per\u00f2 una delle ragazze del gruppo scompare misteriosamente e gli alieni cominciano a teletrasportarsi all'interno della propriet\u00e0 di Layne che sar\u00e0 costretto a combatterli con tutte le sue forze."}
{"id": "3863013", "revid": "47767", "url": "https://it.wikipedia.org/wiki?curid=3863013", "title": "Kenneth", "text": "Origine e diffusione.\nKenneth pu\u00f2 avere una duplice origine, come forma anglicizzata tanto di \"Coinneach\" quanto di \"Cin\u00e1ed\": il primo \u00e8 un nome scozzese derivato dal gaelico \"caoin\", \"bello\", \"attraente\", mentre il secondo significa \"nato dal fuoco\" ed \u00e8 in uso sia in scozzese che in irlandese. Nel primo caso, \u00e8 analogo per significato al nome Alano.\nVenne portato dal re scozzese Kenneth MacAlpin, che un\u00ec gli Scoti e i Pitti nel IX secolo, e venne reso celebre al di fuori della Scozia da sir Walter Scott, che lo us\u00f2 per il protagonista del suo romanzo del 1825 \"The Talisman\".\nVa notato che sia i diminutivi Kenny e Ken che la forma femminile Kendra possono avere anche un'origine differente.\nOnomastico.\nL'onomastico si pu\u00f2 festeggiare l'11 ottobre in ricordo di san Kenneth, abate, discepolo di san Finnian di Clonard."}
{"id": "3863015", "revid": "28592", "url": "https://it.wikipedia.org/wiki?curid=3863015", "title": "Gomez Albornoz", "text": ""}
{"id": "3863017", "revid": "47767", "url": "https://it.wikipedia.org/wiki?curid=3863017", "title": "Kennera", "text": ""}
{"id": "3863018", "revid": "47767", "url": "https://it.wikipedia.org/wiki?curid=3863018", "title": "Cin\u00e1ed", "text": ""}
{"id": "3863019", "revid": "47767", "url": "https://it.wikipedia.org/wiki?curid=3863019", "title": "Coinneach", "text": ""}
{"id": "3863021", "revid": "122500412", "url": "https://it.wikipedia.org/wiki?curid=3863021", "title": "Mohamed Latif", "text": "Caratteristiche tecniche.\nGiocava nel ruolo di ala destra.\nCarriera.\nSegn\u00f2 una tripletta alla Palestina che qualific\u00f2 l'Egitto ai Mondiali del 1934, ai quali successivamente prese parte.\nVenne poi consigliato ai Rangers dal tecnico dell'Egitto, lo scozzese James McRea, e l\u00ec milit\u00f2 per una stagione dove raggiunse il secondo posto in campionato. Nel 1936 partecip\u00f2 alle Olimpiadi di Berlino con la sua Nazionale e poi torn\u00f2 in patria per giocare nello Zamalek ed in seguito allenarlo.\nA partire dagli anni '50 \u00e8 diventato un telecronista sportivo noto in tutto il mondo arabo."}
{"id": "3863024", "revid": "69794", "url": "https://it.wikipedia.org/wiki?curid=3863024", "title": "Sanvincentini", "text": ""}
{"id": "3863027", "revid": "122500617", "url": "https://it.wikipedia.org/wiki?curid=3863027", "title": "Mostafa Taha", "text": "\u00c8 il secondo miglior marcatore del derby del Cairo.\nCarriera.\nPrese parte con la nazionale egiziana al mondiale di e ai Giochi olimpici del 1936."}
{"id": "3863030", "revid": "621682", "url": "https://it.wikipedia.org/wiki?curid=3863030", "title": "Moustafa Kamel Taha", "text": ""}
{"id": "3863032", "revid": "1784492", "url": "https://it.wikipedia.org/wiki?curid=3863032", "title": "Ivan Dy\u010dko", "text": "Carriera pugilistica.\nAttualmente Dy\u010dko \u00e8 allenato da Vladimir Shairer e Sapabek Mukushev.\nHa partecipato ad una edizione dei giochi olimpici (Londra 2012), una dei campionati del mondo (Baku 2011) ed una ai campionati asiatici (Zhuhai 2009).\nPrincipali incontri disputati.\n\"Statistiche aggiornate al 19 agosto 2016.\""}
{"id": "3863036", "revid": "122500515", "url": "https://it.wikipedia.org/wiki?curid=3863036", "title": "Hassan El-Far", "text": "Carriera.\nPrese parte con la Nazionale egiziana ai Mondiali del 1934 e ai Giochi Olimpici del 1936"}
{"id": "3863040", "revid": "486946", "url": "https://it.wikipedia.org/wiki?curid=3863040", "title": "Costa Romantica", "text": ""}
{"id": "3863043", "revid": "1452073", "url": "https://it.wikipedia.org/wiki?curid=3863043", "title": "Tetraidrodeossicorticosterone", "text": "Il tetraidrodeossicorticosterone (3\u03b1,21-diidrossi-5\u03b1-pregnan-20-one; THDOC), o pi\u00f9 comunemente allotetraidrossicorticosterone, \u00e8 un neurosteroide endogeno. \u00c8 sintetizzato dall'ormone adrenale deossicorticosterone per azione di due enzimi, la 5\u03b1-riduttasi tipo I e la 3\u03b1-idrossisteroide deidrogenasi. \nIl THDOC ha effetti sedativi, ansiolitici e anticonvulsivi.\nVariazioni nei livelli normali di questo steroide, in particolare durante la gravidanza e la mestruazione, possono essere coinvolte in alcuni tipi di epilessia (\"epilessia catameniale\"), come anche nelle condizioni di stress, ansia e depressione."}
{"id": "3863049", "revid": "599013", "url": "https://it.wikipedia.org/wiki?curid=3863049", "title": "Andreas Ottosson", "text": "Carriera.\nGiocatore.\nClub.\nOttosson cominci\u00f2 la carriera con la maglia del Karlshamn, per poi passare all'\u00d6ster. Fu poi ingaggiato dai norvegesi del Troms\u00f8, per cui esord\u00ec nella Tippeligaen il 10 aprile 1999, nella sconfitta per 4-0 contro il Molde. Il 18 aprile arrivarono le prime reti, con una doppietta nel 5-0 inflitto al Brann.\nL'anno seguente pass\u00f2 allo Start, per cui debutt\u00f2 il 9 aprile 2000, nella sconfitta per 4-2 contro il Bryne. Il 16 aprile realizz\u00f2 il primo gol, nel pareggio per 1-1 contro il Moss. Gioc\u00f2 poi nuovamente all'\u00d6ster e in seguito al V\u00e4rnamo e all'H\u00e4ssleholm.\nAllenatore.\nNel 2009 divent\u00f2 l'allenatore dell'\u00d6ster."}
{"id": "3863058", "revid": "33751", "url": "https://it.wikipedia.org/wiki?curid=3863058", "title": "Mahmoud Mokhtar El-Tetsh", "text": "Carriera.\nFu uno dei pi\u00f9 importanti giocatori nella storia del calcio egiziano. Cominci\u00f2 a giocare a calcio da bambino, quando si mise in luce fra i coetanei. Nel 1917 si un\u00ec all' e al suo esordio segn\u00f2 la rete decisiva per la vittoria contro una squadra dell'aviazione inglese nella Coppa del Sultano. A 17 anni divenne capitano della squadra e della nazionale egiziana, con la quale ottenne la convocazione ai Giochi olimpici del 1924, per partecipare ai quali ottenne un decreto firmato dal primo ministro Saad Zaghloul che gli permetteva di sostenere i propri esami universitari anche all'estero. Nonostante ci\u00f2, nel corso di quell'esperienza olimpica non scese mai in campo, come avrebbe invece fatto 4 anni pi\u00f9 tardi ai Giochi olimpici del 1928 ed in seguito a quelli del 1936. Con la nazionale egiziana gioc\u00f2 anche il .\nSi ritir\u00f2 dall'attivit\u00e0 agonistica nel 1940, nel momento migliore della propria carriera, e si dedic\u00f2 all'hockey su prato come hobby. In seguito allen\u00f2 l'Al-Ahly, prima di diventare segretario generale del Comitato olimpico egiziano, carica ricoperta dal 1955 al 1959.\n\u00c8 dedicato a lui lo stadio Mokhtar El-Tetsh, che ospit\u00f2 a lungo le partite casalinghe dell'Al-Ahly prima del suo trasferimento al pi\u00f9 grande stadio internazionale del Cairo."}
{"id": "3863059", "revid": "621682", "url": "https://it.wikipedia.org/wiki?curid=3863059", "title": "Mokhtar El-Tetsh", "text": ""}
{"id": "3863060", "revid": "10873", "url": "https://it.wikipedia.org/wiki?curid=3863060", "title": "JQueryUI", "text": ""}
{"id": "3863061", "revid": "767487", "url": "https://it.wikipedia.org/wiki?curid=3863061", "title": "Jango (web radio)", "text": "Jango \u00e8 una servizio di Internet radio e social fondato da Daniel Kaufman. Il suo prodotto principale \u00e8 lo streaming radio che permette di personalizzare le proprie playlist.\nIl motore di ricerca di Jango raccomanda e riproduce le canzoni basandosi sui gusti musicali dell'utente, stabiliti dai singoli ascolti. Il tutto si basa sulla rete Panther Express.\nJango ha 1 milione di utenti che hanno creato 3 milioni di stazioni personalizzate.\nDopo un certo numero di canzoni lo streaming d\u00e0 la possibilit\u00e0 all'utente di votare l'artista successivo, modificandone il tempo d'esecuzione."}
{"id": "3863063", "revid": "122500540", "url": "https://it.wikipedia.org/wiki?curid=3863063", "title": "Ahmed Halim", "text": "Carriera.\nPrese parte con la Nazionale egiziana ai Mondiali del 1934 e ai Giochi Olimpici del 1936."}
{"id": "3863064", "revid": "621682", "url": "https://it.wikipedia.org/wiki?curid=3863064", "title": "Ibrahim Halim", "text": ""}
{"id": "3863065", "revid": "984922", "url": "https://it.wikipedia.org/wiki?curid=3863065", "title": "Dove comincia il sole (serie televisiva)", "text": "Dove comincia il sole \u00e8 una serie televisiva con Anja Kruse, Christian Kohlund, Barbara De Rossi e Jean Sorel, diretta da Rodolfo Roberti."}
{"id": "3863067", "revid": "122500389", "url": "https://it.wikipedia.org/wiki?curid=3863067", "title": "Labib Mahmoud", "text": "Carriera.\nPrese parte con la Nazionale egiziana ai Mondiali del 1934 e ai Giochi Olimpici del 1936."}
{"id": "3863070", "revid": "122500488", "url": "https://it.wikipedia.org/wiki?curid=3863070", "title": "Wagih El-Kashef", "text": "Carriera.\nPrese parte con la Nazionale egiziana ai Mondiali del 1934 e ai Giochi Olimpici del 1936."}
{"id": "3863071", "revid": "621682", "url": "https://it.wikipedia.org/wiki?curid=3863071", "title": "Ahmed El-Kashef", "text": ""}
{"id": "3863072", "revid": "1876595", "url": "https://it.wikipedia.org/wiki?curid=3863072", "title": "77 Bombay Street", "text": "I 77 Bombay Street sono un gruppo folk e indie rock fondato a Scharans, Svizzera, nel 2007.\nSono diventati popolari nel 2011 con il singolo \"Up in the Sky\". Nella loro carriera i 77 Bombay Street hanno tenuto oltre 150 concerti live tra Svizzera, Francia, Inghilterra, Italia, Germania, Svezia, Belgio e Paesi Bassi.\nBiografia.\nI quattro fratelli Matt (1982), Joe (1984), Esra (1986) e Simri-Ramon (1990) Buchli crescono in una famiglia di nove persone a Basilea. Gi\u00e0 da bambini suonano in case di cura e in occasione di eventi privati. Nel 2001 la famiglia si trasferisce ad Adelaide, in Australia, al numero 77 di Bombay Street, da cui deriva il nome della band.\nQuando i quattro fratelli ritornano in Svizzera due anni dopo rilevarono lo Chalet in cui vivevano i loro nonni a Scharans, dove fondarono la band nel 2007.\nCarriera musicale.\nGli esordi.\nNel 2007 la band cominci\u00f2 a partecipare e a vincere contest musicali: nel 2009 vinsero sia il \"Little Prix Walo\" che il \"MyCokemusic Contest\".\nNel 2008 esce il loro primo EP, \"Dead Bird\", dal quale estraggono nel 2009 il singolo \"Say Love\".\n\"Up in the Sky\" (2010 - 2011).\nNel 2010 viene pubblicato il loro primo singolo, \"47 Millionaires\", estratto dall'album di debutto, seguito l'11 marzo 2011 dal secondo singolo \"Long Way\", disponibile su iTunes dal 29 luglio 2011. Quest'ultimo \u00e8 arrivato al 55\u00ba posto delle classifiche in Svizzera. Il loro album di debutto, \"Up in the Sky\", \u00e8 stato pubblicato l'11 febbraio 2011 per l'etichetta discografica Gadget Records. L'album ha raggiunto in Svizzera il 3\u00ba posto in classifica.\nIl terzo singolo estratto \u00e8 \"Up in the Sky\" pubblicato il 24 aprile 2011, che ha raggiunto in Svizzera il 7\u00ba posto in classifica. Il singolo ha contribuito ad aumentare la popolarit\u00e0 del gruppo diventando un tormentone, grazie anche ai continui passaggi in radio. Il quarto singolo, pubblicato il 25 settembre 2011, \u00e8 \"I Love Lady Gaga\", che ha raggiunto il 19\u00ba posto nella classifiche in Svizzera.\nIl loro album di debutto ha ottenuto un disco d'oro ed uno di platino.. A fine 2011 vengono candidati in 3 categorie agli Swiss Music Awards 2012, svoltisi il 2 marzo 2012, vincendo 2 premi su 3: \"Miglior canzone nazionale\" e \"Miglior album pop/rock nazionale\".\nTra il 2011 e il 2012 si \u00e8 tenuto l\"'Up In The Sky Tour\".\n\"Oko Town\" (2012 - 2014).\nIl secondo album \"Oko Town\" \u00e8 stato pubblicato pubblicato il 5 ottobre 2012 mentre la pubblicazione del primo singolo \"Low On Air\" \u00e8 avvenuta il 17 agosto.\nIl 25 ottobre 2012, a Parigi, \u00e8 iniziato l'Oko Town Tour, il loro secondo tour in supporto al nuovo album che toccher\u00e0 Francia, Svizzera, Paesi Bassi, Germania, Italia e Belgio..\nIl secondo singolo, \"Angel\", \u00e8 stato estratto il 14 dicembre 2012.\nA inizio gennaio 2013 la band viene premiata con uno \"Swiss Award\" nella categoria spettacolo per aver dato, appunto spettacolo, durante l'anno precedente con i primi due tour intrapresi.\nIl 5 aprile 2013 il secondo album del gruppo, \"Oko Town\", diviene disco di platino in Svizzera avendo venduto pi\u00f9 di 30000 copie. Sempre nello stesso mese, il 25 aprile, viene pubblicato il terzo singolo: Oko Town, insieme ad un videoclip del brano girato a Londra. Il quarto singolo Follow the Rain \u00e8 lanciato il 9 ottobre 2013. Una settimana pi\u00f9 tardi \u00e8 la volta del video musicale.\nL'Oko Town Tour si \u00e8 concluso a fine 2014.\n\"Seven Mountains\" (2015 - 2020).\nIl terzo album \"Seven Mountains\" viene pubblicato il 18 settembre 2015 mentre la pubblicazione del primo singolo \"omonimo\" al titolo del album \u00e8 avvenuta il 16 giugno. Il videoclip del singolo \u00e8 disponibile su YouTube dal 3 luglio.\nIl 1\u00ba novembre 2015, a Berlino, \u00e8 iniziato il Seven Mountains Tour, il loro terzo tour in supporto al nuovo album che toccher\u00e0 Germania, Svizzera e sicuramente altri paesi..\n\"Start Over\" (2021 - oggi).\nIl quarto album, \"Start Over\" viene pubblicato il 15 ottobre 2021."}
{"id": "3863073", "revid": "228587", "url": "https://it.wikipedia.org/wiki?curid=3863073", "title": "Chiesa di San Raffaele", "text": ""}
{"id": "3863075", "revid": "297745", "url": "https://it.wikipedia.org/wiki?curid=3863075", "title": "Da Porcia", "text": ""}
{"id": "3863076", "revid": "300067", "url": "https://it.wikipedia.org/wiki?curid=3863076", "title": "Yacout El-Soury", "text": "Carriera.\nPrese parte con la Nazionale egiziana ai Giochi Olimpici del 1928 e ai Mondiali del 1934."}
{"id": "3863077", "revid": "621682", "url": "https://it.wikipedia.org/wiki?curid=3863077", "title": "Geber El-Soury", "text": ""}
{"id": "3863080", "revid": "292162", "url": "https://it.wikipedia.org/wiki?curid=3863080", "title": "Arcipelago siciliano", "text": ""}
{"id": "3863082", "revid": "83531", "url": "https://it.wikipedia.org/wiki?curid=3863082", "title": "Dieter Althaus", "text": "Biografia.\nFormazione.\nOttiene il suo \"Abitur\" (maturit\u00e0) nel 1977, in seguito effettua il servizio militare nella \"Nationale Volksarmee\" (Esercito nazionale Popolare) della DDR col grado di caporale.\nFra il 1979 e il 1983, segue una formazione per diventare docente di matematica e fisica presso la \"P\u00e4dagogische Hochschule\" di Erfurt. Esercita questa professione poi presso la \"Polytechnische Oberschule\" di Geismar, Turingia, dal 1983 al 1989, dove diviene vicepreside nel 1987.\nDopo una ventennale carriera politica, nel 2010 si dimette da deputato regionale per entrare a lavorare nel gruppo \"Magna International\" dove assume il ruolo di vicepresidente dell'ufficio presso la sede della Volkswagen. Suo principale compito \u00e8 la gestione delle relazioni con gli enti pubblici.\nVita privata.\nDieter Althaus \u00e8 sposato dal 1982 con l'insegnante Katarina Althaus ed \u00e8 padre di due figlie.\nCattolico, \u00e8 membro dello ZdK, il Comitato Centrale dei Cattolici Tedeschi.\nFu protagonista in Stiria, Austria il 1\u00ba gennaio 2009 di un incidente sugli sci, a seguito del quale ha riportato gravi ferite. Althaus stava sciando lungo una pista da esperti, ma fin\u00ec con l'imboccare una pista da principianti nel verso errato procurando una collissione con una donna slovacca, che \u00e8 morta in seguito per le ferite riportate. Al contrario della donna, Althaus indossava un casco da sci. Althaus fu multato di 33.300 \u20ac per omicidio colposo.\nAttivit\u00e0 politica.\nIn seno alla CDU.\nDal 1985 Althaus \u00e8 stato membro della CDU della DDR, rimanendo nel partito durante la sua trasformazione da sostenitore del regime della DDR assieme al Partito Socialista Unificato di Germania (SED) a promotore della Riunificazione tedesca ed aderendo al suo partito omologo dell'Ovest dopo la loro fusione.\nNel 1993, diviene uno dei vicepresidenti della CDU nel \"Land\" della Turingia e nel 2000 assume la carica di segretario regionale della CDU. Nel 2006 entra all'ufficio di presidenza nazionale del partito, carica che ha mantenuto anche dopo la dimissione da segretario regionale, fino al congresso del 2010. In seno al partito, Althaus \u00e8 stato considerato vicino ad Angela Merkel.\nA livello istituzionale.\nNel gennaio 1990 \u00e8 eletto membro del consiglio scolastico del distretto di Heilbad Heiligenstadt, e in maggio \u00e8 nominato assessore all'Istruzione, alla Giovent\u00f9, alla Cultura e allo Sport. Abbandona tali cariche a ottobre 1990, quando diviene membro del \"Landtag\" della Turingia appena ricreatosi dopo la soppressione avvenuta all'inizio degli anni cinquanta.\nIl 5 febbraio 1992 entra nel membro del gabinetto nero-giallo di Bernhard Vogel come ministro della cultura e dell'educazione, riconfermato anche nel successivo governo regionale.\nNel 1999 lascia il governo regionale per assumere la presesidenza de gruppo della CDU nel \"Landtag\" e successivamente presidente del partito.\nIl 5 giugno 2003 \u00e8 stato eletto \"Ministerpr\u00e4sident\" della Turingia, succedendo a Bernhard Vogel, ritiratosi per limiti di et\u00e0. In qualit\u00e0 di \"Ministerpr\u00e4sident\" ha svolto il ruolo di presidente del Bundesrat nel 2003/04.\nNel 2004 porta alla vittoria il suo partito nelle elezioni regionali ottenendo la maggioranza assoluta ei seggi.\nNel 2009 si allontana dalla carica per quattro mesi per riprendersi dal grave incidente sciistico di cui \u00e8 stato vittima in Austria.\nDopo le elezioni regionali del 2009 la CDU perde la maggiorit\u00e0 assoluta nel \"Landtag\" e Dieter Althaus si dimette sia da ministro-presidente che da segretario regionale del partito. Abbandona la carica di deputato regionale l'anno successivo.\nRiconoscimenti.\nPer i suoi \"altissimi meriti nel campo dell'educazione comunista nell'Organizzazione dei pionieri Ernst Thalmann\" nella primavera del 1989 \u00e8 stato premiato con una medaglia, che oggi davanti all'opinione pubblica nega di aver accettato, sebbene ammetta di avere accettato il premio allegato di 500 marchi.\nIn virt\u00f9 della sua posizione politica Althaus ha ricevuto numerosi premi, tra cui la Medaglia d'Argento dell'Ordine al Merito della Repubblica Austriaca nel 2004, la nomina a commendatore della Legion d'Onore nel 2005, il \"Premio Energia solare\" della \"Associazione Federale delle Energie Rinnovabili\" nel 2005, l'\"UMU-Business Award\" dell'\"Unione degli imprenditori medio-piccoli\" nel 2006, il \"premio Matejcek\" della Rete delle Famiglie tedesca nel 2007, la Medaglia 'oro del \"Th\u00fcringer Feuerwehr-Verband e. V.\" (\"Associazione Pompieri della Turingia\") nel 2008 ed infine la Croce di Cavaliere dell'Ordine al Merito della Repubblica di Polonia per il suo contributo relazioni tedesco-polacche nel 2009."}
{"id": "3863084", "revid": "599013", "url": "https://it.wikipedia.org/wiki?curid=3863084", "title": "Ismail Rafaat", "text": "Carriera.\nPrese parte con la Nazionale egiziana ai Mondiali del 1934."}
{"id": "3863088", "revid": "729019", "url": "https://it.wikipedia.org/wiki?curid=3863088", "title": "Briquet", "text": "Il Briquet era un'arma bianca manesca del tipo sciabola in dotazione ai soldati ed ai sottufficiali della Guardia imperiale di Napoleone e da Granatieri e Volteggiatori di Linea e Carabinieri e Volteggiatori Leggeri. Aveva corta lama monofilare, leggermente ricurva, e caratteristica impugnatura con arco para-mano interamente realizzata in ottone la cui guardia ricorda l'acciarino a forma di fungo in uso a quel tempo (\"briquet\", in lingua francese, significa appunto \"acciarino\") sui moschetti.\nCostruzione.\nIl \"briquet\" si costituisce quale variante per la fanteria di un'arma solitamente impiegata dalle forze di cavalleria: la sciabola.\nIl primo \"briquet\", in dotazione alla Guardia Consolare, aveva:\nIl fodero era in cuoio annerito con ghiera in ottone alle due estremit\u00e0.\nRispetto al modello di partenza, il \"briquet\" della Guardia Imperiale aveva:\nIl fodero rimase in cuoio annerito con ghiere di ottone decorato.\nStoria.\nIl nome \"sciabola-acciarino\" venne coniato con fini denigratori dai membri della cavalleria napoleonica per indicare la corta arma da fanteria in dotazione alla Guardia consolare (\"Garde des consuls\"), il corpo creato il 28 novembre 1799 dalla fusione della Guardia del Direttorio (\"Garde du Directoire ex\u00e9cutif\") con i granatieri della Convenzione nazionale (\"Grenadiers pr\u00e8s de la Repr\u00e9sentation nationale\"). Si trattava di sciabole da fanteria appositamente realizzate dagli armaioli di Versailles, la cui guardia richiamava la foggia degli acciarini del tempo.\nNel 1804, quando Napoleone trasform\u00f2 la Guardia consolare nella Guardia imperiale (18 maggio), venne ordinata la realizzazione di nuove sciabole corte. La lama venne realizzata in acciaio di Klingenthal e la montatura venne leggermente modifica.\nIl \"briquet\" venne fornito indiscriminatamente a tutti i corpi di fanteria della Guardia imperiale (granatieri, cacciatori ed artiglieri) seppur la truppa di artiglieria fin\u00ec con il servirsene solo come coltellaccio di utilit\u00e0 per sfrondare la vegetazione intorno al campo o alle batterie di cannoni. Dato certo \u00e8 che molti soldati finirono per servirsene durante i duelli, cosa affatto infrequente nella Grande Armata.\nNel 1806 il nome \"sciabola-acciarino\" venne ufficialmente riconosciuto quale identificativo dell'arma portata dalle Guardie.\nNel 1812 l'uso del \"briquet\" venne circoscritto ai soli sottufficiali e tamburini dei granatieri della Guardia, in sostituzione dello spadino da ufficiale.\nPrecisazione etimologia.\nDate le ridotte dimensioni del \"briquet\" ed il suo essere stato arma destinata alle forze di fanteria e non di cavalleria, taluni storici tendono ad identificarlo non tanto come una sciabola quanto piuttosto una spada corta."}
{"id": "3863091", "revid": "287204", "url": "https://it.wikipedia.org/wiki?curid=3863091", "title": "A' Kat\u012bgoria 2003-2004", "text": "L'edizione 2003-2004 della A' Kat\u012bgoria fu la 65\u00aa del massimo campionato di calcio cipriota; vide la vittoria finale dell'APOEL, che conquist\u00f2 il suo diciottesimo titolo.\nCapocannoniere del torneo furono \u0141ukasz Sosin dell' e Jozef Ko\u017elej dell' con 21 reti.\nFormula.\nLe 14 squadre partecipanti disputarono il campionato incontrandosi in due gironi di andata e ritorno, per un totale di 26 giornate. Erano previste tre retrocessioni."}
{"id": "3863092", "revid": "767487", "url": "https://it.wikipedia.org/wiki?curid=3863092", "title": "Hassan Raghab", "text": "Carriera.\nPrese parte con la Nazionale egiziana ai Mondiali del 1934."}
{"id": "3863093", "revid": "2128848", "url": "https://it.wikipedia.org/wiki?curid=3863093", "title": "Francesco Cimminelli", "text": "\u00c8 stato presidente della Ergom automotive dal 1972 al 2007 e proprietario del dal 2000 al 2005 con la carica di vice presidente del Consiglio di Amministrazione ed amministratore delegato.\nBiografia.\nNato in Calabria nel 1936, si trasferisce a Torino negli anni sessanta, nel 1972 fonda a Borgaro Torinese la Ergom Materie plastiche S.p.a, azienda di stampaggio di materie plastiche che nei primi anni ottanta si trasformer\u00e0 nella Ergom automotive e si specializzer\u00e0 nella componentistica per automobili, diventando parte integrante dell'indotto di Fiat, poi fonda anche la compagnia aerea Air Vall\u00e9e nel 1987 ed acquista quote del .\nSu richiesta dell'allora ad Fiat Paolo Cantarella (noto tifoso granata) nel 2000 compra il dall'imprenditore genovese Massimo Vidulich, ormai inviso alla piazza torinista, diventando proprietario della squadra e chiamando alla presidenza prima Giuseppe Aghemo e poi Attilio Romero.\nLa sua gestione, caratterizzata da un'ingente profusione di risorse (tra cui spiccano gli acquisti del uruguaiano Franco Ramallo e di Diego De Ascentis per 14 e 12 miliardi), assentite in maniera confusionaria, conduce a tre stagioni in serie B e due nella massima serie. Non sar\u00e0 mai amato a causa del suo carattere schivo.\nDopo il fallimento del nel 2005, a 40 giorni appena dalla promozione in serie A conquistata sul campo, dedica un biennio alla sua azienda, prima di rassegnare le dimissioni e vendere la Ergom alla Fiat e cedendo la Air Vall\u00e9e a una societ\u00e0 genovese.\n\u00c8 morto a 75 anni dopo due giorni di coma in seguito ad un ictus con conseguente emorragia cerebrale al CTO di Torino."}
{"id": "3863094", "revid": "425388", "url": "https://it.wikipedia.org/wiki?curid=3863094", "title": "Bonjour Tristesse", "text": ""}
{"id": "3863095", "revid": "1543377", "url": "https://it.wikipedia.org/wiki?curid=3863095", "title": "Centro per la conservazione e il restauro &quot;La Venaria Reale&quot;", "text": "Il Centro per la conservazione e il restauro dei beni culturali \"La Venaria Reale\", situato nelle ex scuderie della Reggia di Venaria, \u00e8 uno dei principali poli italiani del restauro.\nStoria.\nIl Centro per la conservazione e il restauro di Venaria \u00e8 stato creato nel 2005, con fondi stanziati principalmente dalla Regione Piemonte e in parte dal Ministero dell'Economia.\nIl Centro \u00e8 gestito da una fondazione costituita dal Ministero per i Beni e le Attivit\u00e0 Culturali, dalla Regione Piemonte, dall'Universit\u00e0 di Torino, dalla Compagnia di San Paolo e dalla Fondazione CRT, a cui si sono aggiunti in seguito il Politecnico di Torino, la provincia e il comune di Torino e il comune di Venaria Reale.\nAttivit\u00e0.\nIl centro ospita laboratori per interventi di restauro e conservazione su dipinti e manufatti, un laboratorio fotografico e alcuni laboratori scientifici per attivit\u00e0 diagnostiche.\nOspita inoltre una scuola di alta formazione e studio per restauratori e organizza insieme con l'Universit\u00e0 di Torino un corso di laurea per la formazione dei restauratori di beni culturali.\nSono infine presenti una biblioteca e un centro di documentazione sulle tematiche specialistiche legate alle attivit\u00e0 del centro."}
{"id": "3863097", "revid": "1318658", "url": "https://it.wikipedia.org/wiki?curid=3863097", "title": "Chiesa di Nostra Signora (Treviri)", "text": "La chiesa di Nostra Signora (in tedesco: \"Liebfrauenkirche\") si trova direttamente accanto al Duomo di San Pietro, nel centro della citt\u00e0 tedesca di Treviri. Insieme al Duomo di Magdeburgo, \u00e8 la pi\u00f9 antica chiesa gotica di Germania, e uno dei capolavori del Gotico tedesco. Dal 1986, insieme ai monumenti romani della citt\u00e0 ed alla cattedrale di San Pietro, fa parte del complesso dei beni patrimonio dell'umanit\u00e0 di Treviri cos\u00ec inserito nell'elenco dei patrimoni dell'umanit\u00e0 dall'UNESCO.\nStoria.\nDopo che l'antico complesso di chiese dei tempi di Costantino il Grande, trascorso quasi un millennio, dovette essere abbattuto a causa dei crolli, l'arcivescovo di Treviri, Teodorico II di Wied, diede inizio alla costruzione della chiesa. Le fondamenta del precedente edificio religioso vennero in parte riutilizzate. La data precisa dell'inizio dei lavori non \u00e8 individuabile: un'iscrizione all'interno della chiesa, su un pilastro, recita: \u00abLa costruzione di questa chiesa ebbe inizio nell'anno 1227 e fu terminata nell'anno 1243\u00bb, \nNei lavori furono massicciamente impiegati capimastri ed artisti lotaringi, perci\u00f2 venne adottato lo stile gotico, prevalente a quei tempi, che in Francia era gi\u00e0 altamente sviluppato. L'opera costituisce quindi una delle prime testimonianze di gotico germanico ed \u00e8 inoltre uno dei rari edifici religiosi a pianta centrale di quei tempi.\nLa met\u00e0 era gi\u00e0 completata verso il 1243, quando al Capitolo della chiesa vennero meno i fondi, il che dovette dipendere dalla morte dell'arcivescovo Teodorico, visto che era lui il principale finanziatore. Solo dopo una colletta effettuata nell'arcidiocesi di Colonia dall'arcivescovo Corrado di Hochstaden e favorita da un breve d'indulgenza, la costruzione pot\u00e9 proseguire. Nei documenti di allora la chiesa veniva gi\u00e0 definita come \u201cchiesa-madre\u201d di tutte le chiese della provincia. I lavori terminarono verso il 1260.\nNel 1492, sulla crociera venne installata un'alta guglia, che per il suo alto grado di abilit\u00e0 tecnica e di altezza geometrica venne definita come opera dell'\u201carte di Dedalo\u201d. La guglia si vede nelle antiche stampe della citt\u00e0, ma il 2 luglio del 1631 venne distrutta da una violenta bufera. Essa venne sostituita da un tetto a padiglione, che venne a sua volta distrutto durante la seconda guerra mondiale. Esso fu sostituito nel 1945 e ancora nel 2003 da un altro pi\u00f9 ripido.\nLa chiesa di Nostra Signora veniva usata dai membri del Capitolo del Duomo di Treviri per celebrare la loro Messa giornaliera, e la usarono inoltre come sede per i loro sepolcri. Tuttavia, nel corso dei secoli, essa fu riempita di tombe e nel corso della rivoluzione francese, gran parte di queste vennero trasferite.\nDopo l'occupazione di Treviri da parte delle truppe rivoluzionarie francesi nel 1794, nel 1803 la chiesa venne separata organizzativamente e liturgicamente dal Duomo. Prima vi era uno stretto rapporto fra Duomo e Chiesa di Nostra Signora. Nel corso di un anno numerose processioni uscirono dal duomo per entrare nella Chiesa di Nostra Signora, per cui vi \u00e8 un passaggio che le collega entrambe. Secondo una tradizione locale, la chiesa avrebbe dovuto essere demolita, ma il borgomastro di Treviri, in occasione di una visita alla citt\u00e0 di Napoleone Bonaparte, lo avrebbe condotto sul balcone dell'antistante Palazzo Kesselstadt e gli avrebbe detto: \u00abSire, non vorrete mica distruggere il capolavoro di un architetto francese?\u00bb In ogni caso la vicina chiesa di San Lorenzo, che si trovava direttamente presso la Basilica Palatina di Costantino venne demolita e la parrocchia prese il nome di \u201cchiesa di Nostra Signora e di san Lorenzo\u201d. Come segno esterno della separazione il portale del nartece a lato del Duomo, usato come ingresso comune, venne murato ed il nartece divenne la sagrestia della Chiesa di Nostra Signora. In occasione del pellegrinaggio per l'esposizione della Sacra Tunica del 1959, il portale venne riaperto, dopo venne nuovamente richiuso con una tavola di assi e dopo il restauro del Duomo sostituito da un nuovo portale, cosicch\u00e9 oggi \u00e8 nuovamente possibile utilizzare un ingresso comune.\nDal 1859 fino agli anni 1890, con alcune interruzioni, ebbe luogo un grande restauro. Con la seconda guerra mondiale la chiesa sub\u00ec gravi danneggiamenti e fu ricostruita fra il 1946 ed il 1951. La sistemazione dello spazio centrale degli altari fu disegnata dall'architetto Rudolf Schwarz, anticipando le indicazioni del Concilio Vaticano II.\nLa Chiesa di Nostra Signora ebbe nel 1951 da papa Pio XII la qualifica di Basilica minore. La ragione di ci\u00f2 fu la nuova sistemazione dello spazio dell'altare dopo la guerra, quando esso venne posto al centro della chiesa. Nel 1986 la chiesa, insieme al Duomo di Treviri ed ai Monumenti Romani della citt\u00e0 e dintorni, fu inserita dall'UNESCO nell'elenco dei Patrimoni dell'Umanit\u00e0.\nDopo oltre tre anni di lavori eccezionali di restauro, eseguiti fra luglio 2008 e settembre 2011, la Chiesa di Nostra Signora fu riaperta al culto il 4 settembre 2011.\nOrgano a canne.\nFino alla seconda guerra mondiale la chiesa possedeva, fin dal 1843, un organo opera del costruttore di organi Heinrich Wilhelm Breidenfeld. Questo strumento aveva 32 registri su due tastiere e pedali. Esso sub\u00ec gravi danni nel corso della guerra, terminata la quale fu progettato un nuovo organo. Venne previsto un organo principale come strumento a pi\u00f9 piani nella parte della chiesa ed un organo del coro. L'organo principale non fu mai realizzato, mentre quello previsto per il coro venne installato nel 1951: ha 15 registri su due manuali e pedale."}
{"id": "3863099", "revid": "767487", "url": "https://it.wikipedia.org/wiki?curid=3863099", "title": "Mahmoud El-Nigero", "text": "Carriera.\nPrese parte con la Nazionale egiziana ai Mondiali del 1934."}
{"id": "3863100", "revid": "122500473", "url": "https://it.wikipedia.org/wiki?curid=3863100", "title": "Mohammed Hassan", "text": "Carriera.\nPrese parte con la Nazionale egiziana ai Mondiali del 1934."}
{"id": "3863101", "revid": "1872303", "url": "https://it.wikipedia.org/wiki?curid=3863101", "title": "Prata (famiglia)", "text": "I da Prata furono una nobile famiglia friulana.\nStoria.\nOrigini e apogeo.\nLa dinastia dei Prata assunse rilevanza nell'ambito della storia del Friuli solamente dopo l'anno 1000; nonostante ci\u00f2 essa poteva vantare delle origini ben pi\u00f9 antiche, risalenti a qualche importante famiglia della nobilt\u00e0 germanica.\nProbabilmente tra la fine del X secolo e l'inizio dell'XI presso la localit\u00e0 di Prata di Sopra (oggi frazione di Prata di Pordenone) sorse la prima struttura fortificata di quello che fu il loro feudo, e dal quale trassero il nome. Questo primo castello era situato in una posizione strategica, in grado di controllare il punto in cui il Noncello confluisce nel Meduna.\nAl di l\u00e0 delle leggende, le prime notizie relative a questa famiglia risalgono al 1112, quando in un documento venne citato Gabriele I da Prata. Dal figlio Guecello nacquero Gabriele II e Federico; quest'ultimo, ricevendo in eredit\u00e0 i castelli di Porcia e Brugnera, diede origine alla famiglia di Porcia.\nNel 1220 Gabriele II strinse un'alleanza con i vescovi di Feltre e di Belluno e per questo venne attaccato dai Trevigiani che distrussero i suoi fortilizi di Brugnera e Prata. Suo figlio Guecello II vide confermati i diritti feudali dal Patriarca di Aquileia Bertoldo e sappiamo che i suoi possedimenti si estendevano su circa trentacinque villaggi. Fu inoltre podest\u00e0 di Padova e amico di Ezzelino da Romano, appoggiandolo durante il suo tentativo di conquistare il Friuli.\nAlla caduta del \"Tiranno\", i figli Gabriele e Guecelletto ebbero l'incarico di trattare la pace con il nuovo Patriarca Gregorio di Montelongo. Le condizioni furono molto pesanti, ma i da Prata riuscirono comunque a mantenere prestigio e potenza.\nLa caduta.\nGuglielmino da Prata si rese celebre all'inizio del Quattrocento schierandosi con Papa Gregorio XII, in opposizione con l'antipapa Benedetto XIII e i suoi sostenitori, il Patriarca Antonio Panciera e la Repubblica di Venezia. Lo stesso pontefice fu ospite nel castello da Prata mentre raggiungeva Cividale dove avrebbe tenuto un concilio.\nLa reazione del patriarca non tard\u00f2 ad arrivare: dopo la frettolosa chiusura del concilio, le truppe del Panciera devastarono i feudi di Guglielmino, che tuttavia non desistette. Frattanto il da Prata stipulava un accordo con i Veneziani, ma il patto venne meno nel giro di un anno.\nTra il 1418 e il 1420 la Serenissima occupava il Friuli. I da Prata rimasero acerrimi nemici di Venezia, cui infersero una pesante sconfitta nel 1419. La risposta della Repubblica non tard\u00f2 a venire: l'esercito veneziano devast\u00f2 l'abitato da Prata e il castello fu completamente raso al suolo. La contea fu assegnata ai Floridi di Spilimbergo, mentre i da Prata, finiti in esilio, si estinsero nel giro di qualche decennio. Infatti l'ultimo signore da Prata, Guglielmino, sconfitto, e bandito come ribelle, fugg\u00ec esule dapprima in Croazia e poi definitivamente in Ungheria, dove il suo casato si estinse, pare, nei conti Palffy (1419)."}
{"id": "3863102", "revid": "1543377", "url": "https://it.wikipedia.org/wiki?curid=3863102", "title": "Camilo Bonelli", "text": "Caratteristiche tecniche.\nGiocava come mediano sinistro o destro.\nCarriera.\nClub.\nBonelli debutt\u00f2 nella prima squadra del River Plate a 20 anni: la sua prima partita in massima serie fu Quilmes-River Plate del 20 marzo 1927, prima giornata della Primera Divisi\u00f3n. Al termine di quel campionato cont\u00f2 19 presenze. Nel campionato 1928 assomm\u00f2 33 presenze, con 3 reti; nel Concurso Est\u00edmulo 1929 gioc\u00f2 14 delle 17 gare totali. Nel 1930 fu schierato in campo in 34 occasioni, mancando un solo incontro. Nel campionato 1931, il primo professionistico in Argentina, gioc\u00f2 18 partite; fu uno dei tre giocatori espulsi dal primo \"Supercl\u00e1sico\" del calcio professionistico, insieme ai compagni Jos\u00e9 Belvidares e Pedro Lago. Gioc\u00f2 poi la Primera Divisi\u00f3n 1932, durante la quale ottenne 11 presenze, e lasci\u00f2 il River Plate: fu il primo calciatore a passare sia dal River che dal Boca Juniors nell'\u00e8ra professionistica, giungendo circa 4 mesi prima di Ricardo Zatelli. Debutt\u00f2 con il Boca il 20 maggio 1934 contro il Platense, segnando un gol; gioc\u00f2 poi contro Racing e Ferro Carril Oeste. Nel 1935 pass\u00f2 all'Atlanta, di cui vest\u00ec la maglia in due gare; si ritir\u00f2 poi all'Argentinos Juniors l'anno successivo.\nNazionale.\nGioc\u00f2 una partita con l'Argentina il 3 agosto 1930, affrontando la a Buenos Aires."}
{"id": "3863103", "revid": "297745", "url": "https://it.wikipedia.org/wiki?curid=3863103", "title": "Da Prata", "text": ""}
{"id": "3863105", "revid": "124847665", "url": "https://it.wikipedia.org/wiki?curid=3863105", "title": "Sharli Hamidu", "text": "Carriera.\nPrese parte con la Nazionale egiziana ai Mondiali del 1934."}
{"id": "3863108", "revid": "729019", "url": "https://it.wikipedia.org/wiki?curid=3863108", "title": "Strada statale 161 di Ortanova", "text": "La ex strada statale 161 di Ortanova (SS 161), ora strada provinciale 110 di Orta Nova (SP 110), \u00e8 una strada provinciale italiana il cui percorso si snoda a sud di Foggia.\nStoria.\nLa strada statale 161 venne istituita nel 1953 con il seguente percorso: \"innesto con la SS. n. 90 presso la stazione di Bovino - innesto con la SS. n. 16 presso la stazione di Ortanova.\"\nPercorso.\nLa strada ha inizio nei pressi di Ponte Bovino, distaccandosi dalla strada statale 90 delle Puglie. Dopo poche centinaia di metri si incontra il bivio che conduce al paese di Bovino da una parte, e alla stazione omonima sulla linea ferroviaria Napoli\u2013Foggia dall'altra. La strada prosegue nella stessa direzione del fiume Cervaro, e all'altezza di Radogna si distacca la strada regionale 1 Pedesubappennica che conduce a Candela. Il tracciato giunge quindi a Castelluccio dei Sauri e prosegue in direzione est fino ad incrociare la strada statale 655 Bradanica.\nSupera il fiume Carapelle e giunge a Ordona e a Orta Nova oltre il quale la strada si innesta sulla strada statale 16 Adriatica in localit\u00e0 Passo d'Orta.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla regione Puglia, che ha provveduto al trasferimento dell'infrastruttura al demanio della provincia di Foggia."}
{"id": "3863109", "revid": "110157", "url": "https://it.wikipedia.org/wiki?curid=3863109", "title": "Idrossidione", "text": "L'idrossidione \u00e8 uno steroide neuroattivo utilizzato come anestetico generale nella forma di idrossidione sodio succinato."}
{"id": "3863112", "revid": "767487", "url": "https://it.wikipedia.org/wiki?curid=3863112", "title": "Abdulrahman Fawzi", "text": "Carriera.\nPrese parte con la Nazionale egiziana ai Mondiali del 1934 e divenne il primo giocatore africano a segnare nella storia della competizione con la sua doppietta nella partita persa per 4-2 contro l'Ungheria."}
{"id": "3863113", "revid": "1776051", "url": "https://it.wikipedia.org/wiki?curid=3863113", "title": "Balls Out", "text": "Balls Out \u00e8 il secondo album in studio della band Glam metal/Hard rock Steel Panther, uscito nel 2011 per l'etichetta discografica Republic Records.\nIl disco.\nIn un'intervista a maggio 2011 il chitarrista Satchel dichiar\u00f2 che la band nell'agosto 2010 aveva cominciato a lavorare al nuovo album e che questo era stato completato a maggio 2011.\nL'album fu annunciato ufficialmente nel luglio 2011 e il titolo fu annunciato il 22 agosto. Nell'album ci sono varie apparizioni di altri artisti come il cantante dei Nickelback Chad Kroeger e il comico Dane Cook."}
{"id": "3863114", "revid": "984922", "url": "https://it.wikipedia.org/wiki?curid=3863114", "title": "Pieter van den Hoogenband Zwemstadion", "text": "Il Pieter van den Hoogenband Zwemstadion \u00e8 un complesso sportivo dedicato agli sport acquatici situato ad Eindhoven, nei Paesi Bassi.\nSi trova all'interno del Centro nautico nazionale di Tongelreep ed \u00e8 stato intitolato all'ex nuotatore Pieter van den Hoogenband nel dicembre 2008.\nIl complesso comprende una piscina di cinquanta metri, una da venticinque metri, una da allenamento di cinquanta metri e quattro corsie, oltre a numerosi impianti necessari per le competizioni di tuffi.\nHa ospitato le seguenti competizioni:"}
{"id": "3863116", "revid": "767487", "url": "https://it.wikipedia.org/wiki?curid=3863116", "title": "Mohammed Bakhati", "text": "Carriera.\nPrese parte con la Nazionale egiziana ai Mondiali del 1934."}
{"id": "3863118", "revid": "767487", "url": "https://it.wikipedia.org/wiki?curid=3863118", "title": "Ali Shafi", "text": "Carriera.\nPrese parte con la Nazionale egiziana ai Mondiali del 1934."}
{"id": "3863121", "revid": "447535", "url": "https://it.wikipedia.org/wiki?curid=3863121", "title": "Consorzio Collegamenti Integrati Veloci", "text": ""}
{"id": "3863122", "revid": "767487", "url": "https://it.wikipedia.org/wiki?curid=3863122", "title": "Hafez Kasseb", "text": "Carriera.\nPrese parte con la Nazionale egiziana ai Mondiali del 1934."}
{"id": "3863125", "revid": "92723", "url": "https://it.wikipedia.org/wiki?curid=3863125", "title": "Diocesi di Assidona", "text": "La diocesi di Assidona () \u00e8 una sede soppressa e sede titolare soppressa della Chiesa cattolica.\nStoria.\nAssidona, che corrisponde oggi alla citt\u00e0 spagnola di Medina-Sidonia, fu un'antica sede episcopale del regno dei Visigoti, che perdur\u00f2 durante l'occupazione omayyade ed il califfato di Cordova, per poi scomparire con l'arrivo degli Almohadi nel 1142.\nL'epoca visigota.\nNon si hanno notizie di una diocesi a Assidona in epoca romana o bizantina, ma solo dopo la conquista visigota. Il suo territorio fu presumibilmente sottratto a quello dell'arcidiocesi di Siviglia, di cui Assidona era suffraganea, e si estendeva su gran parte del \"conventus Gaditanus\" e su porzioni del \"conventus Hispalensis\".\nIl primo vescovo noto \u00e8 Ruffino, che prese parte al concilio di Siviglia del 619, presieduto dal metropolita sant'Isidoro.\nSegue il vescovo Pimenio, il cui nome, di origine greca, fa supporre che nel VII secolo era ancora forte l'influenza bizantina nella regione. Pimenio partecip\u00f2 ai concili di Toledo del 633 e del 638, mentre a quello del 646 fu rappresentato dal sacerdote Wilesio. Tre epigrafi dedicatorie menzionano il vescovo Pimenio: la prima ricorda la dedicazione di una basilica a Assidona il 16 dicembre 630; la seconda, la dedicazione di una basilica a Vejer de la Miel nel 16\u00ba anno del pontificato di Pimenio; la terza, la dedicazione di una basilica a Alcal\u00e1 de los Gazules nel 33\u00ba anno del suo episcopato. Lo studio della cronologia di queste epigrafi porta a datare a giugno/novembre 629 l'inizio dell'episcopato di Pimenio, che era ancora in carica il 5 giugno 662.\nTerzo vescovo conosciuto di Assidona \u00e8 Teoderazio, che fu presente ai concili di Toledo del 681, del 683 e del 688. Di questo vescovo \u00e8 rimasta un'epigrafe che ricorda la dedicazione di una basilica a Vejer de la Miel, nel 7\u00ba anno del suo episcopato. Alcuni studiosi hanno voluto datare questa epigrafe al 674, cosa che farebbe risalire al 667 l'inizio del suo pontificato.\nL'ultimo vescovo del periodo visigoto di Assidona \u00e8 Geronzio, che fu presente al concilio di Toledo del 693.\nOltre alle epigrafi gi\u00e0 citate, il territorio dell'antica diocesi ne ha restituite diverse, tra cui quella di Servanda, \"virgo dicata Deo\" (vergine consacrata a Dio), morta a 30 anni il 19 maggio 649. L'epigrafe rivela l'esistenza a Assidona di un monastero femminile, dove viveva Servanda. Il concilio di Siviglia del 619 aveva regolamentato i monasteri femminili, posti sotto l'autorit\u00e0 di un monaco. Questo fa presupporre che Assidona ospitasse anche un monastero maschile.\nL'epoca araba.\nNel 711 gli arabi passarono lo stretto di Gibilterra e iniziarono la conquista della penisola iberica, che pose fine alla dinastia visigota. Assidona fu conquistata nel 712, ma ci\u00f2 non mise fine alla diocesi, che continu\u00f2 a sussistere fino a met\u00e0 circa del XII secolo.\nDi questo periodo oscuro sono noti pochissimi vescovi. Miro, \"Asidonensis sedis episcopus\", \u00e8 documentato nell'862, quando partecip\u00f2 a un sinodo a Cordova, durante il quale fu giudicato il monaco Sansone.\nVerso la met\u00e0 del X secolo la sede fu occupata dal vescovo Stefano, zio di Giovanni, che fu a sua volta vescovo, prima di Cartagena e poi di Cordova, dove \u00e8 attestato nel 988.\nL'ultimo vescovo noto di Assidona \u00e8 l'anonimo che fugg\u00ec a Toledo quando la citt\u00e0 fu conquistata dagli Almohadi nel 1142.\nLa citt\u00e0 di Assidona fu riconquistata dai cristiani nel 1264, ma la diocesi non venne pi\u00f9 restaurata, e il suo territorio fu suddiviso tra le sedi di Siviglia e di Cadice.\nLa sede titolare.\nDal 1969 al 1980 Assidona \u00e8 stata una sede vescovile titolare della Chiesa cattolica. Il titolo fu assegnato in tre sole occasioni: a Edward Quentin Jennings, vescovo dimissionario di Fort William (oggi diocesi di Thunder Bay) in Canada; a Dante Bernini, vescovo ausiliare di Albano; a Aldo Garzia, vescovo coadiutore di Molfetta, Giovinazzo e Terlizzi.\nLa sede titolare \u00e8 stata soppressa il 30 marzo 1980, contestualmente all'erezione della diocesi di Asidonia-Jerez."}
{"id": "3863128", "revid": "124891779", "url": "https://it.wikipedia.org/wiki?curid=3863128", "title": "Kamel Mosaoud", "text": "Carriera.\nPrese parte con la Nazionale egiziana ai Mondiali del 1934."}
{"id": "3863130", "revid": "621682", "url": "https://it.wikipedia.org/wiki?curid=3863130", "title": "Kamel Masoud", "text": ""}
{"id": "3863136", "revid": "729019", "url": "https://it.wikipedia.org/wiki?curid=3863136", "title": "Stazione di Grignano", "text": "La stazione di Grignano era una stazione ferroviaria sita nella frazione di Grignano del comune di Trieste sulle linee ferroviarie Udine-Trieste, Venezia-Trieste e Villa opicina-Trieste.\nStoria.\nLa stazione venne soppressa definitivamente il 23 ottobre 2010, . Nell'occasione, sono state eliminate le comunicazioni che collegavano sia i binari di corsa che i binari di precedenza e modificato il segnalamento luminoso di protezione e di partenza sui binari in entrambe le direzioni di marcia.\nStrutture e impianti.\nLa stazione disponeva di 4 binari passanti; i binari di corsa erano quelli centrali."}
{"id": "3863137", "revid": "46687892", "url": "https://it.wikipedia.org/wiki?curid=3863137", "title": "Giochi Stellari", "text": ""}
{"id": "3863140", "revid": "336152", "url": "https://it.wikipedia.org/wiki?curid=3863140", "title": "Pio Mazzoni", "text": ""}
{"id": "3863143", "revid": "1310927", "url": "https://it.wikipedia.org/wiki?curid=3863143", "title": "Kentro Ne\u014dn On\u012bsilos S\u014dt\u012bras", "text": "Il Kentro Ne\u014dn On\u012bsilos S\u014dt\u012bras (, \"Centro Giovanile \"Onesilus\" di Sotira\"), meglio conosciuto come On\u012bsilos S\u014dt\u012bra, \u00e8 stata una squadra di calcio cipriota del villaggio di Sotira nel distretto di Famagosta.\nStoria.\nIl club \u00e8 stato fondato il 14 luglio 1978 dalla fusione di due club preesistenti, l'On\u012bsilos (attivo dal 1972) e il Kentro Ne\u014dn (fondato nel 1975). Il nome del club deriva dall'antico eroe greco Onesilus.\nHa partecipato alla Divisione A in una sola occasione.\nColori e simboli.\nI colori sociali sono il bianco e il verde. Sullo stemma \u00e8 rappresentato l'eroe Onesilus."}
{"id": "3863153", "revid": "729019", "url": "https://it.wikipedia.org/wiki?curid=3863153", "title": "Rocca di Orino", "text": "La Rocca di Orino \u00e8 un'antica fortezza, posta a nord-est dell'omonimo comune, a 540 metri di altitudine. Essa giace su di uno sperone roccioso che garantisce un'ottima visibilit\u00e0 su tutta la Valcuvia.\nStoria.\nSi suppone che il primitivo nucleo fortificato risalga al III-IV sec a.C.; purtroppo oggi non ne rimane alcuna traccia visibile. Come per molte strutture analoghe dell'area insubrica si suppone che il primitivo nucleo fortificato risalga all'epoca tardo imperiale quale punto di osservazione e di comunicazione visiva nella difesa del limes. Di esso tuttavia non ne rimane alcuna traccia.\nLe prime notizie certe sono contenute negli atti della Chiesa Plebana di S. Lorenzo in Cuvio e risalgono al marzo 1176.\n\u00c8 comunque assai probabile che esso venne riforticato in epoca longobarda e che fosse sotto il controllo della famiglia Besozzi come tutta quanta la valle. In tale ottica fu caposaldo militare nelle lotte tra guelfi e ghibellini che insanguinarono il territorio nel XIII secolo fino alla vittoria del partito ghibellino dei Visconti.\nCon la creazione dello stato unitario del Ducato di Milano la rocca perse di importanza strategica, il confine era situato sullo spartiacque alpino, e cadde in progressivo disfacimento.\nCon la calata degli svizzeri nel 1512 il castello fu occupato dalle truppe svizzere e per un certo periodo fu inglobato nel territorio della Svizzera fino alla battaglia di Marignano del 1515, quando le truppe del capitano Mondragon li allontanarono dalla valle. Successivamente con la definitiva assegnazione al Ducato di Milano, oramai in mano spagnola, la Rocca venne smantellata.\nAll'inizio del XX secolo la rocca fu restaurata, ed in parte edificata quasi ex novo dall'allora proprietario Mario Sangalli.\nLa Rocca \u00e8 localmente denominata \"Roca di Arian\"; la leggenda vuole che gli Ariani, cacciati da Milano dal Vescovo Sant'Ambrogio, in seguito alla loro condanna come eresia, si fossero rifugiati in cima al colle che attualmente ospita l'abitato di Santa Maria del Monte.\nSempre secondo la leggenda, gli Ariani occuparono la Rocca di Orino e la presidiarono fino alla conquista del \"Forte di Varese\" avvenuta nel 389 d.C. da parte delle truppe milanesi. La tradizione locale vuole che gli Ariani furono messi in fuga, oltre che dal sopraggiungere dell'esercito ambrosiano, dall'apparizione della figura di San Lorenzo avvolta nelle fiamme. Gli abitanti, riconoscenti, chiamarono il luogo dell'apparizione \u201cSan Lorenzo\u201d.\nArchitettura.\nDi propriet\u00e0 privata al presente, la Rocca si presenta come un quadrilatero, cinto da un muraglione e difeso da torri, circondato dai boschi.\nAll'interno dell'ampio cortile, sono presenti una cisterna e, all'angolo nord-ovest, la Rocchetta; quest'ultima, completamente in rovina, presenta all'angolo sud-ovest una torre. La merlatura, sostanzialmente d'invenzione, sopra il muro di cinta dell'ingresso principale \u00e8 frutto dei restauri compiuti all'inizio del secolo, cos\u00ec come buona parte della torre posta all'angolo nord-est e della torretta rompitratta del muraglione di cinta a nord."}
{"id": "3863158", "revid": "647919", "url": "https://it.wikipedia.org/wiki?curid=3863158", "title": "Campionato di calcio cinese", "text": ""}
{"id": "3863160", "revid": "292162", "url": "https://it.wikipedia.org/wiki?curid=3863160", "title": "Salina (isola)", "text": ""}
{"id": "3863163", "revid": "339392", "url": "https://it.wikipedia.org/wiki?curid=3863163", "title": "Campionato di calcio centroafricano", "text": ""}
{"id": "3863174", "revid": "729019", "url": "https://it.wikipedia.org/wiki?curid=3863174", "title": "Strada statale 160 di Lucera", "text": "La ex strada statale 160 di Lucera (SS 160), ora strada provinciale 109 di Lucera (SP 109), \u00e8 una strada provinciale italiana il cui percorso si snoda nel Tavoliere delle Puglie.\nStoria.\nLa strada statale 160 venne istituita nel 1953 con il seguente percorso: \"Innesto con la SS 16 a San Severo - Lucera - Bivio per Troia - Innesto con la SS 90 a Giardinetto di Orsara.\"\nPercorso.\nLa strada ha inizio a San Severo da dove esce in direzione sud, incrociando la strada statale 16 Adriatica. La prima parte del percorso \u00e8 estremamente lineare, con il tracciato che attraversa il territorio esclusivamente dedito alle coltivazioni, fino a giungere in vista dell'abitato di Lucera. Poco prima di iniziare la serie di tornanti che permettono di superare il dislivello altimetrico tra la pianura e la citt\u00e0, si ha il bivio con la strada statale 692 Tangenziale Ovest di Lucera che permette di ovviare all'attraversamento del centro abitato.\nDa Lucera il percorso esce in direzione sud, incrociando la strada statale 17 dell'Appennino Abruzzese e Appulo Sannitico e proseguendo anche stavolta in maniera lineare fino alle pendici dell'abitato di Troia. La strada colma parte del dislivello, lambendo il paese sul lato est e proseguendo il proprio tragitto in direzione sud-est fino a giungere in localit\u00e0 Giardinetto di Orsara, dove si innesta sulla strada statale 90 delle Puglie.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla regione Puglia, che ha provveduto al trasferimento dell'infrastruttura al demanio della provincia di Foggia.\nDal 2009 la strada \u00e8 oggetto di un processo di ammodernamento e di messa in sicurezza per ovviare alle criticit\u00e0 che presenta: in particolare il tratto San Severo-Lucera, oggetto di un importante flusso di traffico commerciale, presentava una sede stradale ristretta, la presenza di uno scollinamento che minava la visibilit\u00e0 e la presenza di incroci a raso con le altre provinciali.\nGli interventi apportati hanno provveduto a ridisegnare la carreggiata, che risulta notevolmente allargata, e a costruire delle rotatorie in corrispondenza degli incroci. I lavori, svolti su pi\u00f9 lotti, hanno portato a chiusure parziali dell'arteria per lunghi periodi, con conseguente dirottamento del traffico sulla rete stradale locale, del tutto inadeguata a sorreggere il traffico cos\u00ec atteso."}
{"id": "3863178", "revid": "196390", "url": "https://it.wikipedia.org/wiki?curid=3863178", "title": "Filicudi", "text": ""}
{"id": "3863183", "revid": "196390", "url": "https://it.wikipedia.org/wiki?curid=3863183", "title": "Alicudi", "text": ""}
{"id": "3863185", "revid": "117632975", "url": "https://it.wikipedia.org/wiki?curid=3863185", "title": "Barbara Brylska", "text": ""}
{"id": "3863197", "revid": "28592", "url": "https://it.wikipedia.org/wiki?curid=3863197", "title": "Colonie della Danimarca", "text": ""}
{"id": "3863198", "revid": "292162", "url": "https://it.wikipedia.org/wiki?curid=3863198", "title": "Favignana (isola)", "text": ""}
{"id": "3863205", "revid": "585241", "url": "https://it.wikipedia.org/wiki?curid=3863205", "title": "Filippo dei Bonacolsi", "text": "Biografia.\nEra figlio di Pinamonte Bonacolsi, signore di Mantova.\nEntr\u00f2 giovanissimo nell'Ordine dei frati minori del convento di Mantova e qui comp\u00ec studi teologici.\nIl 31 luglio 1289 fu nominato vescovo di Trento, succedendo a Enrico II. Ma non risedette a Trento a causa dell'opposizione di Mainardo II di Tirolo-Gorizia, conte del Tirolo, che si concluse grazie all'intervento di Bartolomeo I della Scala, signore di Verona.\nDa papa Benedetto XI venne nominato vescovo di Mantova l'8 dicembre 1303 alla morte del predecessore Filippo da Casaloldo. Ma il suo fu un incarico di breve durata, in quanto mor\u00ec poco dopo il 18 dicembre 1303.\nFu sepolto nella chiesa di San Francesco a Mantova."}
{"id": "3863210", "revid": "767487", "url": "https://it.wikipedia.org/wiki?curid=3863210", "title": "Ypsos", "text": "Ypsos \u00e8 un gruppo di musica etnica fondato da Alessandro Mazziotti e Mario Pio Mancini, assieme ad altri quattro musicisti, e rappresenta certamente una delle band etniche pi\u00f9 importanti del panorama italiano.\nStoria.\nLa formazione \u00e8 sorta dalle ceneri del defunto gruppo degli Indaco, tra i cui fondatori vi era proprio Mancini, e da questi abbandonati subito dopo il concerto del decennale.\nMancini fonda questa nuova band, unitamente al percussionista Andrea Piccioni (che aveva talvolta collaborato con gli Indaco, nelle esibizioni dal vivo), Alessandro Mazziotti (uno dei pi\u00f9 importanti interpreti di zampogna a chiave e zampogna zoppa), Gianluca Zammarelli (voce e chitarra battente, ovverosia la chitarra tradizionale Italiana, a 5 singole o doppie corde di metallo). La formazione \u00e8 completata da due musicisti di strumenti moderni: Leonardo Mattiello (basso e fretless) e Federico Stanghellini (chitarra elettrica ed acustica).\nNel 2007 il gruppo esordisce con \u201cOltremare\u201d, opera raffinata dal forte sapore etnico-mediterraneo, nella quale, al folclore tipico della cultura tradizionale, proposto da strumenti quali il flauto, la mandola, il tamburello, la zampogna zoppa, il bouzouki e il violino, vengono arditamente associati chitarra elettrica, basso, sax e sintetizzatore. L'uso (intelligente) della tecnologia \u00e8 anche testimoniato da un largo ricorso ai loop, circostanza che determina una commistione certamente inusuale nel panorama etnico nazionale.\nIl legame con gli Indaco, peraltro, non \u00e8 soltanto testimoniato dalla presenza di Mancini e di Piccioni, ma \u00e8 anche cristallizzato dall'inserimento nella \"tracklist\" del brano \"Ritorno ad Ascea\", una sorta di parte seconda del pi\u00f9 noto \"Ascea\", contenuto nell'album \"Vento del deserto\", pubblicato nel 1997.\nTuttavia, Mancini abbandoner\u00e0 presto la formazione per dare vita a quella che sar\u00e0 la naturale evoluzione degli Indaco, i Nu Indaco.\nPrivi anche di Gianluca Zammarelli, i componenti rimasti decideranno di continuare con una formazione a 4 elementi, ma limitandosi solo ed esclusivamente all'attivit\u00e0 concertistica.\nNel 2009, un altro cambio di formazione: il percussionista Andrea Piccioni viene sostituito da Mauro Gregori, gi\u00e0 membro dei Nidi d'Arac, altra interessante realt\u00e0 folcloristica ed etnica della penisola."}
{"id": "3863211", "revid": "599013", "url": "https://it.wikipedia.org/wiki?curid=3863211", "title": "Joachim Jerichow", "text": "Carriera.\nDurante i primi anni di carriera altern\u00f2 alcune annate trascorse nel campionato danese (con la canotta del V\u00e6rl\u00f8se) ad altre trascorse fra college e universit\u00e0 americane.\nNel 1996 approda in Italia con l'ingaggio della Scaligera Verona, squadra che durante la sua permanenza vinse la Coppa Kora\u0107. Con i gialloblu veneti rimase tre anni, partendo dalla panchina nella maggior parte degli incontri disputati.\nJerichow si trasfer\u00ec all'Andrea Costa Imola per il campionato 1999-2000, disputato sempre in serie A1, poi nella seconda parte della stagione successiva fu chiamato da Napoli in A2."}
{"id": "3863226", "revid": "1048993", "url": "https://it.wikipedia.org/wiki?curid=3863226", "title": "Sara Labidi", "text": "Biografia.\nInizia il suo lavoro a 7 anni, prestando la voce a Madison Pettis in \"Cambio di gioco\", film che riceve il Kids' Choice Awards nel 2008, per proseguire come doppiatrice di cartoni animati, serie televisive e film. Nel 2007 doppia la protagonista Tiffany nella versione italiana del film di animazione \"Tiffany e i tre briganti\" di Hayo Freitag e due anni pi\u00f9 tardi, a 11 anni, recita come attrice il ruolo di Penelope nel film drammatico \"Scontro di civilt\u00e0 per un ascensore a Piazza Vittorio\". Insieme a Luca Baldini, Leonardo Caneva, Greta Castagna, Giulia Tesei, Ruggero Valli ed altri riceve il riconoscimento riservato ai giovani doppiatori al Gran Premio Internazionale del doppiaggio di Roma 2010. \nNel 2011 entra nel cast di doppiaggio della serie \"Il Trono di Spade\" doppiando Maisie Williams nel ruolo di Aria Stark. \n\u00c8 la protagonista Anna nel film d'animazione giapponese \"Quando c'era Marnie\" del 2014, diretto da Hiromasa Yonebayashi..\nNel 2016 presta la sua voce a Chloe in \"Paradise Beach - Dentro l'incubo\" ed un anno dopo d\u00e0 voce al personaggio di Mary Smith nella versione italiana di \"Mary e il fiore della strega\", per la regia di Hiromasa Yonebayashi, distribuito nelle sale italiane nel 2018.\nPer la sua interpretazione di Anna Shirley Cuthbert (in \"Chiamatemi Anna\") viene candidata per l'assegnazione della Targa Astori alla XIXesima edizione del Festival nazionale del doppiaggio Voci nell'Ombra 2018 come voce emergente."}
{"id": "3863229", "revid": "2131569", "url": "https://it.wikipedia.org/wiki?curid=3863229", "title": "Ganaxolone", "text": "Il ganaxolone (INN, anche noto come CCD-1042) \u00e8 un farmaco steroideo correlato all'allopregnanolone avente effetti sedativo, ansiolitico e anticonvulsivo.\n\u00c8 un modulatore allosterico positivo potente e selettivo del recettore GABAA.\nIl ganaxolone protegge dalle crisi convulsive in diversi modelli animali, inclusi i modelli di innesco \"a 6 Hz\" e dell'amigdala\nA differenza delle benzodiazepine, non c'\u00e8 alcuna tolleranza negli effetti anticonvulsivi del ganaxolone.\nAttualmente, si sta verificando la possibilit\u00e0 di impiego del Ganaxolone per il trattamento dell'epilessia. Risulta ben tollerato in test su umani (con esposizione di &gt;900 pazienti), presentando come principali effetti collaterali sedazione, vertigini e cefalee.\nSono state recentemente completate sperimentazioni in adulti con crisi convulsive parziali e in spasmi infantili."}
{"id": "3863230", "revid": "106908", "url": "https://it.wikipedia.org/wiki?curid=3863230", "title": "Servio Cornelio Cosso", "text": "Tribuno consolare.\nFu eletto tribuno consolare nel 434 a.C. con Quinto Sulpicio Camerino Pretestato, e Marco Manlio Capitolino."}
{"id": "3863231", "revid": "111752403", "url": "https://it.wikipedia.org/wiki?curid=3863231", "title": "Jevnaker Idrettsforening", "text": "Il Jevnaker Idrettsforening \u00e8 una societ\u00e0 calcistica norvegese con sede nella citt\u00e0 di Jevnaker. Milita nella 3. divisjon, quarta divisione del campionato norvegese.\nStoria.\nIl club milit\u00f2 nella Norgesserien 1937-1938 e nell'edizione successiva, divisioni che all'epoca rappresentavano la massima divisione del campionato norvegese. Nel 2012, il club milita nella 3. divisjon, a seguito della retrocessione dalla Fair Play ligaen 2011. La formazione si era guadagnata la promozione nel 2010. L'ultima apparizioni nella 1. divisjon fu datata 1996."}
{"id": "3863237", "revid": "547034", "url": "https://it.wikipedia.org/wiki?curid=3863237", "title": "Marco Manlio Capitolino (tribuno consolare 434 a.C.)", "text": "Biografia.\nFu eletto tribuno consolare nel 434 a.C. con Quinto Sulpicio Camerino Pretestato, e Servio Cornelio Cosso."}
{"id": "3863239", "revid": "322321", "url": "https://it.wikipedia.org/wiki?curid=3863239", "title": "Diocesi di Arisitum", "text": "La diocesi di Arisitum (in latino: \"Dioecesis Arisitensis\") \u00e8 una sede soppressa e sede titolare della Chiesa cattolica.\nStoria.\nArisitum fu un'antica citt\u00e0 romana sede di un vescovato merovingio esistito fra il VI e l'VIII secolo. Incerta \u00e8 la localizzazione della citt\u00e0, che l'Annuario Pontificio indica fra Al\u00e8s e Le Vigan.\nIn seguito alle campagne militari del re Teodeberto I contro i Visigoti nel 534 parte dei territori del sud della Francia furono annessi ai reami franchi. In particolare la diocesi di N\u00eemes si trov\u00f2 divisa fra i due regni, merovingio e visigoto. Attorno al 570 Sigeberto re di Austrasia fond\u00f2 la diocesi di Arisitum nella parte merovingia della diocesi di N\u00eemes; essa era costituita da una quindicina di parrocchie e raggruppava una serie di citt\u00e0 a nord delle Cevenne: Al\u00e8s, Le Vigan, Arre, Arrigas, Meyrueis, Saint-Jean-du-Gard, Anduze, Vissec.\nSecondo l\"'Historiam Francorum\" di Gregorio di Tours, primo vescovo fu Munderico; alla sua morte la diocesi pass\u00f2 sotto la giurisdizione del vescovo di Rodez Dalmazio. Nel 627 un vescovo di nome Emmone era presente al concilio di Clichy.\nSecondo un altro documento risalente all'VIII secolo, Teodeberto II avrebbe sottoposto il distretto di Arisitum al vescovo di Metz Agiulfo, il quale avrebbe consacrato per questa sede suo fratello Deotario, e poi suo nipote Munderico. Se queste informazioni sono autentiche, anche Deotario avrebbe preceduto Emmone, ultimo vescovo di Arisitum di cui si ha conoscenza.\nLa diocesi scomparve nell'VIII secolo, quanto l'intera Settimania fu conquistata dai Franchi; con la sua soppressione, il territorio ritorn\u00f2 alla diocesi di N\u00eemes.\nDal 2009 Arisitum \u00e8 annoverata tra le sedi vescovili titolari della Chiesa cattolica; dal 7 ottobre 2009 il vescovo titolare \u00e8 Patrick Le Gal, vescovo ausiliare di Lione."}
{"id": "3863243", "revid": "547034", "url": "https://it.wikipedia.org/wiki?curid=3863243", "title": "Quinto Sulpicio Camerino Pretestato", "text": "Tribuno consolare.\nFu eletto tribuno consolare nel 434 a.C. con Servio Cornelio Cosso, e Marco Manlio Capitolino."}
{"id": "3863248", "revid": "287204", "url": "https://it.wikipedia.org/wiki?curid=3863248", "title": "Modibo Maiga", "text": ""}
{"id": "3863260", "revid": "682087", "url": "https://it.wikipedia.org/wiki?curid=3863260", "title": "MUFA", "text": ""}
{"id": "3863270", "revid": "767487", "url": "https://it.wikipedia.org/wiki?curid=3863270", "title": "Carlo V", "text": ""}
{"id": "3863275", "revid": "287204", "url": "https://it.wikipedia.org/wiki?curid=3863275", "title": "Coppa dell'Imperatore 1978", "text": "La \u00e8 stata la cinquantottesima edizione della coppa nazionale giapponese di calcio.\nFormula.\nRimane invariata la formula con gare ad eliminazione diretta, introdotta nella 1972.\nPartecipano i dieci club iscritti alla prima divisione della Japan Soccer League, pi\u00f9 diciotto squadre scelte secondo criteri geografici.\nLe squadre detentrici del torneo e del titolo nazionale sono qualificate automaticamente al secondo turno.\nSquadre partecipanti.\nJapan Soccer League\nSquadre regionali"}
{"id": "3863277", "revid": "119159", "url": "https://it.wikipedia.org/wiki?curid=3863277", "title": "Mihayo Kazembe", "text": ""}
{"id": "3863280", "revid": "1543377", "url": "https://it.wikipedia.org/wiki?curid=3863280", "title": "Campionato europeo della montagna 2009", "text": "Il Campionato europeo della montagna 2009, cinquantanovesima edizione della manifestazione organizzata dalla Federazione Internazionale dell'Automobile, si svolse dal 26 aprile al 20 settembre 2009 su dodici tappe disputatesi in undici paesi (l'Italia fu l'unica nazione ad ospitare due eventi nella stagione). \nNella classe regina (la \"Categoria II\") Simone Faggioli biss\u00f2 il titolo ottenuto nel 2005, stavolta al volante della nuova nata di casa Osella, la FA30 equipaggiata col motore Zytek 3000, battendo il connazionale Fausto Bormolini alla guida di una monoposto Reynard, mentre in \"Categoria I\" ci fu una tripletta di piloti cechi ai primi tre posti con Vaclav Janik su Mitsubishi Lancer Evo VIII che si impose su Lukas Vojacek e Jiri Voves."}
{"id": "3863281", "revid": "92105", "url": "https://it.wikipedia.org/wiki?curid=3863281", "title": "Janka Kupala", "text": "Kupala viene unanimemente considerato uno dei pi\u00f9 grandi scrittori bielorussi del XX secolo.\n\u00c8 considerato un nazionalista bielorusso che cerc\u00f2 di recuperare e promuovere la lingua bielorussa, difendendola dalla forte influenza della lingua russa.\nCompose la maggior parte delle sue opere tra il 1913 ed il 1922. Fuggito alle purghe che colpirono il mondo letterario e intellettuale bielorusso alla fine degli anni Trenta, precipit\u00f2 da un palazzo nel centro di Mosca nel 1942. Non \u00e8 chiaro se si suicid\u00f2 o fu ucciso dall'NKVD."}
{"id": "3863287", "revid": "1305772", "url": "https://it.wikipedia.org/wiki?curid=3863287", "title": "Heavy Rotation (singolo)", "text": "Heavy Rotation \u00e8 un brano musicale del gruppo di idol giapponesi AKB48, pubblicato come loro diciassettesimo singolo il 18 agosto 2010. Il singolo \u00e8 il quarto singolo consecutivo delle AKB48 ad arrivare alla vetta della classifica giapponese Oricon.\nTracce.\nDurata totale: 26:05\nDurata totale: 26:19\nDurata totale: 16:39"}
{"id": "3863288", "revid": "188116", "url": "https://it.wikipedia.org/wiki?curid=3863288", "title": "Colonia della Spagna", "text": ""}
{"id": "3863291", "revid": "682087", "url": "https://it.wikipedia.org/wiki?curid=3863291", "title": "Sindrome ipertimesica", "text": ""}
{"id": "3863294", "revid": "122553622", "url": "https://it.wikipedia.org/wiki?curid=3863294", "title": "Guinea spagnola", "text": "La Guinea spagnola (Guinea Espa\u00f1ola) \u00e8 stata una colonia africana della Spagna ottenuta grazie al trattato di El Pardo e ottenne l'indipendenza dalla Spagna franchista nel 1968.\nStoria.\nColonia spagnola.\nL'occupazione spagnola nel territorio della Guinea Equatoriale inizi\u00f2 nel 1788 quando a seguito del trattato di El Pardo i portoghesi rinunciarono alle isole di Annob\u00f2n e Corisco che vennero proclamate territori del Vicereame del R\u00edo de la Plata e le isole erano conosciute anche come Governatorato di Fernando Poo e Annob\u00f3n, ma a causa della grande distanza che vi era con la capitale del Vicereame a cui le isole appartenevano e il rifiuto da parte della trib\u00f9 dei Bubi di essere colonizzati dagli spagnoli fecero si che la Spagna abbandon\u00f2 le isole.\nNel 1836 dopo una dominazione inglese, il Governo spagnolo riusc\u00ec a riottenere il controllo di Annob\u00f3n e successivamente nel 1843 di Bioko e Corisco grazie ad accordi tra la patria e il re Bonkoro I. Nel 1884 ci fu la Conferenza di Berlino dove le maggiori potenze europee si divisero l'Africa e la Spagna ottenne il territorio continentale di Rio Muni, che nel 1885 divenne un protettorato fino al 1900 quando divent\u00f2 una colonia.\nLa guerra civile e l'indipendenza.\nNel 1931 a seguito dell'elezioni repubblicane e l'abdicazione di Alfonso XIII la Guinea rimase territorio della Seconda Repubblica spagnola, ma nel 1936 cominci\u00f2 la guerra civile spagnola e i franchisti occuparono la Guinea bombardando il porto di Bata e successivamente i repubblicani insidiati nella colonia fuggirono in Camerun. Nel 1939 Francisco Franco e il suo esercito vinsero la guerra e la Spagna divent\u00f2 un governo franchista, la Guinea, il Sahara, il Marocco e l'Ifni erano le colonie del nuovo Stato franchista. Nel 1959 la Guinea spagnola e le isole divennero una provincia di Spagna e i territori diventarono la Regione Equatoriale Spagnola. Lo status di Provincia port\u00f2 a delle elezioni locali per eleggere un rappresentante del popolo al Parlamento spagnolo e nello stesso tempo la Guinea venne anche riconosciuta come \"Guinea Equatoriale\".\nIl 15 dicembre 1963 ci furono le prime elezioni per l'indipendenza della colonia e due anni dopo nel 1965 l'Assemblea delle Nazioni Unite invit\u00f2 la Spagna a rendere la Guinea Equatoriale indipendente e nel 1966 accett\u00f2 e inizi\u00f2 le trattative per l'indipendenza. Il 12 ottobre 1968 i nazionalisti guineani e le Nazioni Unite costrinsero la Spagna a dichiarare la Regione Equatoriale Spagnola indipendente.\nEconomia.\nNella prima met\u00e0 del XX secolo la Spagna non aveva risorse per sviluppare l'economia della colonia, ma l'attivit\u00e0 che prevaleva era l'agricoltura di piantagione soprattutto di cacao, la cui raccolta era il principale lavoro della popolazione e di alcuni braccianti nigeriani, che portarono il reddito pro capite a uno dei migliori del continente e ci furono sviluppi sanitari in Guinea. Un trattato di lavoro \u00e8 stato firmato con la Repubblica di Liberia nel 1914, il trasporto di 15.000 lavoratori via mare \u00e8 stato orchestrato dalla Woermann-Linie che era la principale compagnia di navigazione. Nel 1930 una commissione dell'Organizzazione Internazionale del Lavoro (ILO) scopr\u00ec che i lavoratori liberiani erano \"stati reclutati in condizioni di costrizione criminale appena distinguibili dal commercio di schiavi\". Il governo ha proibito il reclutamento di lavoratori liberiani per la Guinea spagnola. La persistente carenza di manodopera nelle industrie del cacao, del caff\u00e8 e del legname port\u00f2 a un fiorente commercio di contrabbando illegale in canoa di lavoratori provenienti dalle province orientali della Nigeria. Il numero di lavoratori clandestini sull'isola di Fernando Po \u00e8 cresciuto a 20.000 nel 1942. Nello stesso anno fu firmato un trattato di lavoro con la corona britannica. Ci\u00f2 ha portato a un flusso continuo di lavoratori nigeriani che si recavano nella Guinea spagnola. Nel 1968, all'epoca dell'indipendenza, quasi 100.000 etnici nigeriani vivevano e lavoravano nella Guinea spagnola .\nEsercito.\nPrima del 1908, la Guinea spagnola era difesa da elementi della Guardia Civil, fanteria marina e guardie doganali. Tuttavia, nel 1908 tutte queste agenzie furono combinate per creare la Guardia coloniale della Guinea spagnola. Nel 1968 la Guardia fu trasformata nel nuovo esercito equato-guineano.\nPopolazione.\nI \"Peninsulares\" erano una popolazione spagnola bianca, la cui immigrazione era regolata dal governo spagnolo. Gli \"Emancipados\" erano una popolazione dell'Africa nera, assimilata nella cultura dei \"Peninsulares\" attraverso l'educazione cattolica spagnola. Alcuni discendevano da schiavi cubani liberati e rimpatriati in Africa dopo l'emancipazione e l'abolizione della schiavit\u00f9 dagli Ordini reali spagnoli del 13 settembre 1845 e del 20 giugno 1861. Quest'ultimo gruppo comprendeva meticci (indigeni-europei) e mulatti (afro-europei), discendenti di razza mista che erano stati riconosciuti da un padre bianco della penisola. I \"Fernandinos \" erano una popolazione di creoli, delle popolazioni multietniche o multirazziali, che spesso parlano l'inglese locale dell'isola di Fernando Po (ora conosciuta come Bioko) della Guinea spagnola. Le popolazioni di nigeriani, camerunesi, cinesi e indiani erano insediati nel Paese come lavoratori agricoli."}
{"id": "3863295", "revid": "1543377", "url": "https://it.wikipedia.org/wiki?curid=3863295", "title": "Skynet (satelliti)", "text": "Skynet \u00e8 una serie di satelliti militari del Regno Unito che forniscono servizi di comunicazione sicura per le forze armate britanniche.\nModelli.\nNote"}
{"id": "3863296", "revid": "1305772", "url": "https://it.wikipedia.org/wiki?curid=3863296", "title": "Acidi grassi a catena media", "text": "Gli Acidi grassi a catena media o MCFA, dall'inglese \"medium chain fatty acids\", sono una classe di acidi grassi saturi con una catena alifatica composta da un numero di atomi di carbonio compreso tra 6 e 12. Questi acidi grassi sono pi\u00f9 comunemente riconosciuti nella forma di trigliceridi a catena media (MCT) dall'inglese \"medium chain triglycerides\", per la loro esterificazione a formare trigliceridi.\nI principali acidi grassi a media catena sono acido caproico (C6), acido caprilico (C8), acido caprico (C10) e acido laurico (C12). I trigliceridi composti da questi acidi grassi, ovvero gli MCT, subiscono dei processi digestivi sostanzialmente diversi dai trigliceridi formati da acidi grassi a catena lunga (LCFA), cio\u00e8 gli LCT. La digestione degli LCT richiede l'attivazione della lipasi pancreatica e dei sali biliari: i prodotti di questa idrolisi enzimatica sono monogliceridi e acidi grassi liberi (FFA o NEFA) che vengono assorbiti dagli enterociti (cellule del intestino tenue) e riesterificati a trigliceridi, incorporati nei chilomicroni e assorbiti per via linfatica.\nAl contrario gli MCT non richiedono l'azione emulsionante dei sali biliari e vengono assorbiti pi\u00f9 facilmente. Questi sono pi\u00f9 solubili in acqua rispetto agli LCT, e attraversano pi\u00f9 facilmente lo strato acquoso che bagna il villo intestinale. Possono essere assorbiti e idrolizzati direttamente dalla mucosa intestinale senza subire l'iniziale idrolisi enzimatica. Gli acidi grassi a media catena che ne derivano non sono riesterificati a trigliceridi e inglobati nei chilomicroni, ma vengono direttamente immessi nel circolo portale (nel sangue), trasportati dalla proteina albumina.\nGli MCT sono principalmente presenti nel latte, pi\u00f9 concentrati nel burro, e in quantit\u00e0 maggiori nel cocco e pi\u00f9 concentrati nell'olio di cocco.\nAspetti nutrizionali e propriet\u00e0.\nMentre i grassi del latte umano e di porcellini d'India sono in gran parte costituiti da acidi grassi a lunga catena, quelli del latte di mucca, pecora e capra sono ricchi di acidi grassi a catena corta. I grassi del latte di cavallo contengono grandi quantit\u00e0 di acidi grassi a catena media.\nAlcuni studi hanno dimostrato che gli MCT possono favorire il processo di smaltimento di calorie in eccesso e quindi la perdita di peso, in particolare della massa grassa.. Gli MCT inoltre inducono una termogenesi alimentare superiore di circa tre volte rispetto agli LCT.\nGli MCFA riducono la secrezione delle lipoproteine e attenuano la risposta post-prandiale dei trigliceridi. Tuttavia \u00e8 stato spesso osservato che gli MCT aumentano i livelli di colesterolo e dei trigliceridi a digiuno, ma se assunti in quantit\u00e0 moderate nelle diete con moderata presenza di grassi gli MCFA possono effettivamente ridurre i livelli di lipidi a digiuno pi\u00f9 degli oli ricchi di acidi grassi mono e polinsaturi. Lo stesso vale per i livelli di glucosio. Gli MCT contribuiscono anche a migliorare la sensibilit\u00e0 insulinica.\nSi \u00e8 visto che gli MCT promuovono l'ossidazione dei grassi e un maggiore senso di saziet\u00e0 rispetto agli LCT. Mary G. Enig descrive nel dettaglio gli aspetti medici e i benefici per la salute dati dai trigliceridi a catena media. Anche la comunit\u00e0 sportiva ha dimostrato un interesse per l'utilizzo degli MCT da parte di atleti di resistenza e dei bodybuilder. Tuttavia, nonostante i benefici per la salute, le loro presunte propriet\u00e0 sul miglioramento della prestazione atletica sono state messe in discussione. Infatti \u00e8 stato ipotizzato che il potere energetico degli MCT durante l'allenamento fisico potesse favorire un risparmio delle fonti endogene di glicogeno, ma tutto ci\u00f2 \u00e8 stato smentito\nSi \u00e8 ipotizzato che gli MCT possano sostituire in toto gli LCT e che a parit\u00e0 di apporto calorico portino ad una maggiore perdita di peso ponderale, in particolare della massa grassa. \u00c8 stato proposto anche un loro potenziale impiego nella prevenzione dell'obesit\u00e0.\nI vantaggi degli MCT rispetto agli LCT sono:\nUso medico.\nGli MCT sono generalmente considerati una buona fonte di energia che il corpo umano riesce a metabolizzare abbastanza facilmente. Questi hanno propriet\u00e0 potenzialmente benefiche nel metabolismo delle proteine, ma possono essere controindicati in alcune situazioni a causa della loro tendenza a indurre chetogenesi e acidosi metabolica. Il loro uso non \u00e8 raccomandato ai diabetici, se non sotto supervisione medica, e a soggetti con problemi al fegato a causa del potenziale stress che questi possono indurre sull'organo.\nGrazie alla loro capacit\u00e0 di essere assorbiti rapidamente dall'organismo, i trigliceridi a catena media hanno trovato impiego nel trattamento di una variet\u00e0 di disturbi di malassorbimento. La supplementazione di MCT con una dieta povera di grassi \u00e8 stata descritta come la base del trattamento della linfangectasia intestinale (malattia di Waldmann). Gli MCT sono un ingrediente utilizzato nell'alimentazione per via parenterale. Diversi studi hanno anche mostrato risultati promettenti nel trattamento dell'epilessia tramite l'applicazione della dieta chetogenica."}
{"id": "3863297", "revid": "1666804", "url": "https://it.wikipedia.org/wiki?curid=3863297", "title": "Publio Valerio Faltone", "text": "Biografia.\nFratello di Quinto Valerio Falto, console dell'anno 239 a.C., fu a sua volta eletto console per l'anno 238 a.C. ed ebbe come collega Tiberio Sempronio Gracco.\nIn quell'anno i galli boi, dopo oltre mezzo secolo di pace con la repubblica romana, riaprirono le ostilit\u00e0 e si allearono con altre trib\u00f9 galliche della valle Padana e con i liguri. A Falto fu affidato il comando di una legione e gli fu ordinato di affrontare il nemico, ma nella prima grande battaglia fu sconfitto ed ebbe gravi perdite.\nDopo aver avuto la notizia della sconfitta, il Senato decise di inviare delle truppe di soccorso al comando del pretore \"M. Genucio Cipo\". Considerando la cosa come una intromissione nella sua provincia, Falto decise di attaccare i galli boi prima dell'arrivo dei rinforzi e questa volta ne usc\u00ec vincitore. Al suo ritorno a Roma gli fu negato il trionfo, proprio perch\u00e9 aveva attaccato con un esercito non completo, gi\u00e0 precedentemente sconfitto e senza attendere i rinforzi."}
{"id": "3863299", "revid": "547034", "url": "https://it.wikipedia.org/wiki?curid=3863299", "title": "Marco Folio Flaccinatore", "text": "Tribuno consolare.\nFu eletto tribuno consolare nel 433 a.C. con Marco Fabio Vibulano, e Lucio Sergio Fidenate, tutti e tre patrizi.\nDurante la sua magistratura Roma soffr\u00ec prima la pestilenza e poi la carestia, visto che il contagio era arrivato anche nelle campagne, cui si cerc\u00f2 di porre rimedio importando grano dalle zone vicine e dalla Sicilia."}
{"id": "3863300", "revid": "228587", "url": "https://it.wikipedia.org/wiki?curid=3863300", "title": "La piramide", "text": ""}
{"id": "3863301", "revid": "287204", "url": "https://it.wikipedia.org/wiki?curid=3863301", "title": "L'ostaggio (romanzo)", "text": ""}
{"id": "3863304", "revid": "287204", "url": "https://it.wikipedia.org/wiki?curid=3863304", "title": "L'ostaggio (giallo)", "text": ""}
{"id": "3863306", "revid": "709565", "url": "https://it.wikipedia.org/wiki?curid=3863306", "title": "Idiot's Delight", "text": "Idiot's Delight \u00e8 una commedia teatrale scritta dal commediografo statunitense Robert E. Sherwood nel 1936. Con questo lavoro, Sherwood vinse il premio Pulitzer, il primo di tre che avrebbe conquistato in totale nella sua carriera.\nProdotta per Broadway da The Theatre Guild, la commedia aveva la supervisione alla produzione di Alfred Lunt e di Lynn Fontanne. Prima di debuttare a New York, la pi\u00e8ce fu presentata al National Theatre di Washington il 9 marzo 1936.\nLa prima dello spettacolo, che aveva come regista Bretaigne Windust, si tenne a Broadway, allo Shubert Theatre il 24 marzo 1936. Il lavoro di Sherwood, che aveva come interpreti principali Lynn Fontanne e suo marito Alfred Lunt, una delle coppie pi\u00f9 famose del teatro di lingua inglese, riscosse un grande successo, restando in cartellone fino al dicembre 1936, per un totale di trecento recite.\nLa commedia \u00e8 ambientata all'Hotel Monte Gabrielle, sulle Alpi italiane, vicino alla frontiera con Svizzera e Austria.\nTrama.\nIn una zona di frontiera sulle Alpi, allo scoppio della prima guerra mondiale, gli ospiti di un albergo restano bloccati in un pomeriggio d'inverno, passando forzatamente insieme le seguenti ventiquattro ore."}
{"id": "3863307", "revid": "684805", "url": "https://it.wikipedia.org/wiki?curid=3863307", "title": "Scfa", "text": ""}
{"id": "3863310", "revid": "74801", "url": "https://it.wikipedia.org/wiki?curid=3863310", "title": "Paul Chalfin", "text": "Nel 1894 Chalfin inizi\u00f2 i suoi studi all'Universit\u00e0 di Harvard; due anni dopo cominci\u00f2 a studiare pittura. Conseguito il diploma nel 1898, fu ammesso all'\u00c9cole des Beaux-Arts a Parigi, dove studi\u00f2 con Jean-L\u00e9on G\u00e9r\u00f4me.\nIl suo lavoro pi\u00f9 importante fu l'ideazione della Villa Vizcaya a Miami."}
{"id": "3863313", "revid": "1305772", "url": "https://it.wikipedia.org/wiki?curid=3863313", "title": "Thorsten Becker", "text": ""}
{"id": "3863316", "revid": "709565", "url": "https://it.wikipedia.org/wiki?curid=3863316", "title": "Hostage", "text": "Hostage o The Hostage possono riferirsi a:"}
{"id": "3863317", "revid": "834", "url": "https://it.wikipedia.org/wiki?curid=3863317", "title": "The Hostage", "text": ""}
{"id": "3863320", "revid": "1442080", "url": "https://it.wikipedia.org/wiki?curid=3863320", "title": "Take Off (2PM)", "text": "Take Off \u00e8 un brano musicale del gruppo sudcoreano 2PM, pubblicato come loro singolo di debutto sul mercato giapponese il 18 maggio 2011. Il brano \u00e8 stato anche utilizzato come sigla di chiusura dell'anime \"Blue Exorcist\". Ha raggiunto la quarta posizione della classifica settimanale Oricon dei singoli pi\u00f9 venduti in Giappone, con 59,059 copie vendute nella prima settimana.\nTracce.\nDurata totale: 13:17\nDurata totale: 16:26"}
{"id": "3863328", "revid": "1305772", "url": "https://it.wikipedia.org/wiki?curid=3863328", "title": "Super Mario War", "text": "Super Mario War \u00e8 un videogioco sviluppato per Windows e Mac da Florian Hufsky insieme ad altre persone. Lo scopo principale del gioco \u00e8 di schiacciare gli avversari per vincere. Nel gioco vi sono svariate modalit\u00e0, come Tour, dove vengono scelti determinati livelli e modalit\u00e0, o World, dove il meccanismo \u00e8 simile a quello di \"Super Mario Bros. 3\", con determinati livelli e modalit\u00e0 scelte.\nModalit\u00e0.\nTutte le modalit\u00e0 comprendono fino a quattro giocatori."}
{"id": "3863329", "revid": "899609", "url": "https://it.wikipedia.org/wiki?curid=3863329", "title": "Santa Cunera", "text": "Agiografia e culto.\nLa tradizione la indica come una principessa della regione di York, e una delle vergini che accompagnarono sant'Orsola nel suo pellegrinaggio a Roma. Quando Orsola e le compagne giunsero a Colonia, dove avrebbe subito il martirio, Cunera venne salvata da re Redbaldo di Frisia (altre fonti lo indicano come il re del Reno, forse facendo confusione con Rhenen) a motivo della sua bellezza, il quale la port\u00f2 nella sua citt\u00e0 dove abitava, Rhenen. Ivi Cunera visse virtuosamente, e venne tanto apprezzata dal re che le diede le chiavi della citt\u00e0, preferendola anche ai suoi stessi famigliari; ci\u00f2 fece ingelosire la regina Aldegonda, che cominci\u00f2 a sparlare di lei al re. Non avendo ottenuto alcun risultato, quando il re era a caccia, la fece strangolare con una sciarpa e seppellire nelle stalle.\nAl suo ritorno il re chiese dove fosse Cunera e la regina ment\u00ec dicendo che erano giunti i suoi genitori a prenderla. Nel frattempo, il cavallo del re si rifiutava categoricamente di farsi condurre nelle stalle, cos\u00ec venne condotto da un'altra parte. Andato a dormire, il re venne svegliato dal suo stalliere che, entrato nella stalla dove era stata nascosta Cunera, aveva visto delle candele ardenti disposte a croce e si era spaventato: il re giunse ad investigare e vide le candele, che scomparvero subito dopo, e trov\u00f2 infine il corpo di Cunera, con ancora la sciarpa attorno al collo; dopo ci\u00f2, Radbod si convert\u00ec al cristianesimo mentre la regina impazz\u00ec e si uccise.\nAlcune fonti nominano anche i genitori di Cunera, tali Aurelio e Florenzia, mentre altre ancora affermano che la traslazione delle sue reliquie avvenne per ordine di san Villibrordo, che ne avrebbe anche confermato il culto.\nLa leggenda risulta per\u00f2 estremamente inverosimile - non si capisce ad esempio perch\u00e9 un re dei frisoni, al tempo tenacemente pagani, fosse interessato al salvataggio di una giovane e devota vergine cristiana, n\u00e9 esistono prove per affermare che Cunera fosse \"effettivamente\" una cristiana; peraltro, non risulta esistito alcun re con questo nome nel IV secolo, la cui conversione non sarebbe certo passata inosservata. Similmente, nella vita di Villibrordo scritta da Alcuino nel IX secolo non si fa menzione alcuna di santa Cunera, e la relazione tra i due santi viene introdotta solo nell'agiografia di Cunera scritta secoli dopo. I curatori dell\"'Acta Sanctorum\" rigettano per questo sia il legame con Villibrordo che quello con Orsola.\nCi\u00f2 non ha impedito, comunque, la diffusione di un suo culto, localizzato in diversi luoghi attorno ad Utrecht, di cui vi sono tracce storiche: nel XII secolo \u00e8 attestato il caso di una donna di Rhenen, tale Adelheid, che giur\u00f2 sulle reliquie della santa, ed \u00e8 riportato nel XV secolo il caso di una donna francese guarita dal vaiolo grazie alla sua intercessione. La vicenda di santa Cunera, esportata in Scozia successivamente, diede probabilmente origine al culto di santa Kennera."}
{"id": "3863331", "revid": "92723", "url": "https://it.wikipedia.org/wiki?curid=3863331", "title": "Diocesi di Arcavica", "text": "La diocesi di Arcavica (in latino: \"Dioecesis Arcavicensis\") \u00e8 una sede soppressa e sede titolare della Chiesa cattolica.\nStoria.\nArcavica, nome medievale dell'antica citt\u00e0 celtiberia e romana di Ercavica, le cui rovine si trovano nel comune spagnolo di Ca\u00f1averuelas, fu sede di un'antica diocesi della \"Hispania Carthaginiensis\" attestata durante l'epoca visigota.\nPoco si conosce dell'origine della comunit\u00e0 cristiana arcavicense, e i primi dati che possediamo sulla sua diocesi si possono far risalire alla prima met\u00e0 del VI secolo. Nel secondo concilio di Toledo, riunito nell'anno 531 e al quale presero parte i vescovi della parte interna della provincia \"Carthaginiensis\", figurano diversi prelati ma senza indicazione della loro sede di appartenenza: \u00e8 probabile che uno di loro fosse il titolare della diocesi di Arcavica.\nIl primo vescovo certo di Arcavica fu Pietro, che prese parte al terzo concilio di Toledo nel 589 e ancora in un altro concilio toletano nel 597. Poco pi\u00f9 di una decina di anni dopo \u00e8 noto il vescovo Teodosio, che figura tra i firmatari del \"Constitutio Carthaginensium sacedotum\" che segue al decreto di Gundemaro del 610. Anche tutti gli altri vescovi di questa diocesi sono noti per la loro partecipazione ai concili generali della Chiesa visigota celebrati a Toledo.\nAlcuni studi recenti avanzano l'ipotesi che, a causa della decadenza e dello spopolamento dell'antico centro di Arcavica, la sede dei vescovi sia stata trasferita a Reccopolis, in concomitanza con l'elevazione di questa citt\u00e0 a sede di Recaredo I, associato al trono visigoto dal padre Leovigildo.\nNel territorio dell'antico \"municipium\" romano di Arcavica sorgeva un monastero benedettino, intimamente legato alla storia della comunit\u00e0 cristiana arcavicense, chiamato \"monastero Servitano\" da Ildefonso di Toledo. Il centro monastico venne fondato da Donato, monaco in fuga dal Nordafrica, attorno al 571, come racconta la \"Cronaca\" di Giovanni di Biclaro, vescovo di Gerona. Successore di Donato fu l'abate Eutropio, che alla fine del VI secolo fu chiamato a governare la Chiesa di Valencia.\nLa conquista araba della regione nella prima met\u00e0 dell'VIII secolo non pose fine alla comunit\u00e0 cristiana di Arcavica e probabilmente nemmeno alla serie dei suoi vescovi, bench\u00e9 non se ne conoscano i titolari. Un solo vescovo \u00e8 noto di questo periodo, che fu probabilmente anche l'ultimo, Sebastiano, a cui \u00e8 attribuita la \"Cr\u00f3nica del Rey Magno\"; espulso dalla sua sede dagli arabi, fu nominato dal re Alfonso III delle Asturie vescovo di Orense poco dopo la met\u00e0 del IX secolo. \nIn seguito alla Reconquista, la citt\u00e0 di Cuenca fu liberata dagli arabi nel 1171; con due bolle datate 1\u00ba giugno, ma senza indicazione dell'anno (circa 1177/1183), papa Lucio III istitu\u00ec la diocesi di Cuenca, assegnandole il territorio che era stato delle antiche diocesi visigote di Arcavica e di Valeria.\nDal 1969 Arcavica \u00e8 annoverata tra le sedi vescovili titolari della Chiesa cattolica; dal 18 novembre 2017 il vescovo titolare \u00e8 Andrzej Iwanecki, vescovo ausiliare di Gliwice."}
{"id": "3863332", "revid": "287204", "url": "https://it.wikipedia.org/wiki?curid=3863332", "title": "Coppa dell'Imperatore 1979", "text": "La Coppa dell'Imperatore 1979 \u00e8 stata la cinquantanovesima edizione della coppa nazionale giapponese di calcio.\nSquadre partecipanti.\nJapan Soccer League\nSquadre regionali"}
{"id": "3863335", "revid": "1305772", "url": "https://it.wikipedia.org/wiki?curid=3863335", "title": "I'm Your Man (2PM)", "text": "I'm Your Man \u00e8 un brano musicale del gruppo sudcoreano 2PM, pubblicato come secondo singolo sul mercato giapponese il 17 agosto 2011. Il singoilo \u00e8 stato pubblicato anche in Corea del Sud il 18 agosto 2011 per la JYP Entertainment.\nTracce.\nDurata totale: 13:06"}
{"id": "3863337", "revid": "547034", "url": "https://it.wikipedia.org/wiki?curid=3863337", "title": "Lucio Pinario Mamercino", "text": "Tribuno consolare.\nFu eletto tribuno consolare nel 432 a.C. con Lucio Furio Medullino, e Spurio Postumio Albo Regillense, tutti e tre patrizi, come i tribuni consolari dell'anno precedente.\nDurante la magistratura, mentre Roma si riprendeva dalla pestilenza e dalla carestia sofferta l'anno precedente ed i plebei lamentassero del fatto che le massime magistrature repubblicane fossero comunque appannaggio dei patrizi, Livio riporta delle tensioni contro Roma delle popolazioni vicine degli Etruschi, Volsci ed Equi."}
{"id": "3863341", "revid": "547034", "url": "https://it.wikipedia.org/wiki?curid=3863341", "title": "Lucio Furio Medullino (tribuno consolare 432 a.C.)", "text": "Primo tribunato consolare.\nFu eletto tribuno consolare nel 432 a.C. con Lucio Pinario Mamercino, e Spurio Postumio Albo Regillense, tutti e tre patrizi, come i tribuni consolari dell'anno precedente.\nDurante la magistratura, mentre Roma si riprendeva dalla pestilenza e dalla carestia sofferta l'anno precedente ed i plebei lamentassero del fatto che le massime magistrature repubblicane fossero comunque appannaggio dei patrizi, Livio riporta delle tensioni contro Roma delle popolazioni vicine degli Etruschi, Volsci ed Equi.\nSecondo tribunato consolare.\nNel 425 a.C. fu eletto per la seconda volta Tribuno consolare con Lucio Quinzio Cincinnato, Aulo Sempronio Atratino e Lucio Orazio Barbato.\nDurante l'anno fu concessa una tregua di venti anni a Veio, sconfitta l'anno prima da Mamerco Emilio Mamercino davanti alle mura di Fidene, ed una tregua di tre anni agli Equi.\nTerzo tribunato consolare.\nNel 420 a.C. fu eletto tribuno consolare per la terza volta insieme Marco Manlio Vulsone, Lucio Quinzio Cincinnato e Aulo Sempronio Atratino.\nIn quell'anno non ci furono scontri con le popolazioni vicine, ma in citt\u00e0 ci furono tensioni per l'elezione dei questori, carica che anche per quell'anno fu ad appannaggio dei Senatori, anche se una nuova legge prevedeva che per quelli di nuova istituzione potessero essere eletti anche i plebei."}
{"id": "3863347", "revid": "1573940", "url": "https://it.wikipedia.org/wiki?curid=3863347", "title": "Bonoman", "text": "Bonoman (stato Bono) fu uno stato commerciale creato dagli Abron, che alla fine port\u00f2 ricchezza agli Akan. \nBonoman fu un impero medievale Akan, situato in quella che oggi \u00e8 la Regione di Brong-Ahafo in Ghana ed in Costa d'Avorio orientale. Viene solitamente accettata l'ipotesi che sottogruppi degli Akan siano migrati partendo da questo stato in vari periodi, per creare nuovi stati Akan in cerca di oro. Il commercio dell'oro, che esplose a Bonoman all'inizio del XII secolo, fu la sorgente del potere e della ricchezza Akan nella regione, all'inizio del Medioevo.\nOrigine.\nSi dice che il popolo di Bonoman provenisse da nord, da quello che oggi \u00e8 chiamato Sahel.\nCentri di commercio utilizzati dallo stato.\nBono Manso.\n\"Bono Manso\" (noto anche come \"Bono Mansu\") fu un'area commerciale situata nell'antico stato di Bonoman e un importante centro in quella che oggi \u00e8 la regione ghanese di Brong-Ahafo. Situata poco a sud del fiume Volta Nero, nella zona di transizione tra savana e foresta, la citt\u00e0 era frequentata da carovane provenienti da Djenn\u00e9, facendo parte delle vie commerciali trans-sahariane. Tra i beni commerciati c'erano cola, sale, cuoio ed oro; l'oro era la pi\u00f9 importante delle merci commerciate a partire dalla met\u00e0 del XIV secolo.\nBegho.\n\"Begho\" (\"Bighu\" o \"Bitu\") fu un'antica citt\u00e0 di mercato situata poco a sud del Volta Nero, tra savana e foresta (attuale Ghana, parte nord-occidentale della regione di Brong-Ahafo). La citt\u00e0, al pari di Bono Manso, fu molto importante come porto franco frequentato dalle carovane settentrionali provenienti dal Mali a partire dal 1100. Vi si commerciava avorio, sale, cuoio, oro, cola, abiti e leghe di rame.\nGli scavi archeologici hanno portato alla luce strutture in muratura datate tra il 1350 ed il 1750, oltre a ceramiche di ogni tipo, pipe e prove di lavorazione del ferro. Con una probabile popolazione di oltre 10000 persone, Begho era una delle citt\u00e0 pi\u00f9 popolose della parte meridionale dell'Africa occidentale al tempo dell'arrivo dei portoghesi nel 1471.\nBonduku.\nAnche Bonduku era un centro di commercio dell'impero di Bonoman. Diede origine allo stato di Gyaman, chiamato anche regno di Jamang. Lo stato esistette tra il 1450 ed il 1895, e si trovava negli attuali Ghana e Costa d'Avorio.\nStruttura delle citt\u00e0 di Bonoman.\nBasandosi sugli scavi, sulla datazione al carbonio e sulle tradizioni orali locali, Effah-Gyamfi (1985) ipotizz\u00f2 tre distinte fasi urbane. Secondo lui nella prima fase (XIII/XV secolo) il centro urbano era relativamente piccolo e le citt\u00e0 erano popolate da migliaia di persone, ma tutte vivevano nel centro urbano. Gli edifici erano di canne. La ceramica dipinta di questo periodo \u00e8 stata ritrovata in un raggio di 3,3\u00a0km.\nNella seconda fase (XVI/XVII secolo) il centro urbano era pi\u00f9 vasto, composto soprattutto da case distribuite e da un nucleo rappresentato dal mercato. Esistono molte prove che dimostrano i commerci su lunga tratta, come ad esempio le perle di vetro e la ceramica mica rivestita, entrambi risalenti a questo periodo.\nInfluenza sulla cultura Akan.\nVari aspetti della cultura di Akan derivano da Bonoman, tra cui l'uso dell'ombrello per i re, le spade della nazione, gli sgabelli, l'oreficeria, la tessitura ecc.\nCaduta di Bonoman.\nLa caduta dei vari stati Abron avvenne durante la nascita dei pi\u00f9 potenti imperi Akan, soprattutto dell'impero di Ashanti. Molti fattori indebolirono queste nazioni, tra cui i conflitti per il potere, per le tasse, e la mancanza di accesso diretto alla costa che stava aumentando l'influenza di molti stati Akan. Alla fine del XIX secolo, l'intera Bonoman divenne parte dell'impero Ashanti."}
{"id": "3863348", "revid": "547034", "url": "https://it.wikipedia.org/wiki?curid=3863348", "title": "Spurio Postumio Albo Regillense (tribuno consolare 432 a.C.)", "text": "Tribuno consolare.\nFu eletto tribuno consolare nel 432 a.C. con Lucio Pinario Mamercino, e Lucio Furio Medullino, tutti e tre patrizi, come i tribuni consolari dell'anno precedente.\nDurante la magistratura, mentre Roma si riprendeva dalla pestilenza e dalla carestia sofferta l'anno precedente ed i plebei lamentassero del fatto che le massime magistrature repubblicane fossero comunque appannaggio dei patrizi, Livio riporta delle tensioni contro Roma delle popolazioni vicine degli Etruschi, Volsci ed Equi."}
{"id": "3863352", "revid": "1305772", "url": "https://it.wikipedia.org/wiki?curid=3863352", "title": "Ultra Lover", "text": "Ultra Lover \u00e8 un brano musicale del gruppo sudcoreano 2PM, pubblicato come terzo singolo sul mercato giapponese il 2 novembre 2011. Il singolo \u00e8 stato pubblicato insieme al secondo DVD live del gruppo \"1st Japan Tour 2011 \"Take Off\" in Makuhari Messe\". Il singolo ha raggiunto la quarta posizione della classifica Oricon dei singoli pi\u00f9 venduti in Giappone. A dicembre 2011, \"Ultra Lover\" \u00e8 stato certificato disco d'oro per aver superato le centomila copie vendute in Giappone.\nTracce.\nDurata totale: 13:57"}
{"id": "3863354", "revid": "124172290", "url": "https://it.wikipedia.org/wiki?curid=3863354", "title": "Mauro Andr\u00e9s Caballero", "text": "Caratteristiche tecniche.\nGiocatore estremamente rapido pur non essendo molto dotato tecnicamente, abile nel gioco aereo e nell'uno contro uno.\nCarriera.\nClub.\nMauro Caballero inizia la sua carriera da calciatore nel 2008 quando viene acquistato dal Libertad dove, in tre stagioni, compie tutta la trafila delle giovanili fino all'anno del suo debutto in prima squadra, avvenuto nel 2011: esordisce il 2 maggio in occasione del match di campionato con il Tacuary. Il 16 dicembre realizza la sua prima doppietta in carriera, durante la partita di campionato con l'Independiente; in quell'occasione rimedia anche la prima ammonizione in carriera da calciatore professionista.\nNazionale.\nNel 2011, con la maglia dell'Under-17, partecipa al Campionato sudamericano di calcio Under-17 edizione 2011 organizzato in Ecuador. A fine torneo si classifica al 2\u00ba posto nella classifica dei marcatori con 5 gol segnati in 7 partite disputate."}
{"id": "3863358", "revid": "287204", "url": "https://it.wikipedia.org/wiki?curid=3863358", "title": "Lullaby (singolo)", "text": ""}
{"id": "3863361", "revid": "1543377", "url": "https://it.wikipedia.org/wiki?curid=3863361", "title": "Air Staff (United States Air Force)", "text": "L'Air Staff \u00e8 uno dei due quartier generali del dipartimento dell'aeronautica statunitense (l'altro \u00e8 quello del Segretario all'aeronautica). \u00c8 guidato dal Chief of Staff of the United States Air Force (CSAF) ed \u00e8 composto principalmente da ufficiali dell'United States Air Force (USAF \u2013 l'aeronautica militare statunitense) che lo assistono nel suo ruolo di consigliere militare del Segretario all'aeronautica e in quanto membro dello stato maggiore congiunto (Joint Chiefs of Staff). \nL'Air Staff \u00e8 stato riorganizzato nel 2006 dallo stato maggiore congiunto e nel 2008 per decisione autonoma dell'USAF.\nOrganigramma.\nRapid Capabilities Office.\nL'Air Force Rapid Capabilities Office (RCO), sito a Washington e nato per ordine dell'Unified Combatant Command, dipende direttamente da un ufficio facente capo al Sottosegretario alla difesa per l'acquisto, la tecnologia e la logistica e composto, inoltre, dal CSAF, dal Segretario all'aeronautica e dall'assistente di quest'ultimo agli acquisti, tutti aiutati nelle loro funzioni da personale tecnico specializzato. Lo scopo dell'RCO \u00e8 quello di studiare il modo migliore per condurre a buon fine gli affari dell'USAF e del dipartimento della difesa.\nObiettivo primario dell'RCO \u00e8 la sperimentazione, entro i limiti dello statuto, per scoprire e suggerire all'aeronautica militare e al dipartimento della difesa nuovi metodi, processi e tecniche di gestione ad alta efficienza degli affari. "}
{"id": "3863366", "revid": "767487", "url": "https://it.wikipedia.org/wiki?curid=3863366", "title": "Fotballklubben Vig\u00f8r", "text": "Il Fotballklubben Vig\u00f8r \u00e8 una societ\u00e0 calcistica norvegese con sede nella citt\u00e0 di Kristiansand. Milita nella 3. divisjon, quarta divisione del campionato norvegese.\nStoria.\nIl Vig\u00f8r gioc\u00f2 per diverse stagioni nella Norgesserien, all'epoca massima divisione del campionato norvegese. L'ultima apparizione del club nella Fair Play ligaen fu datata 2000. Nel 1996, la squadra fall\u00ec la promozione nella 1. divisjon tramite i play-off."}
{"id": "3863373", "revid": "1543377", "url": "https://it.wikipedia.org/wiki?curid=3863373", "title": "Distretto di Abancay", "text": "Il distretto di Abancay \u00e8 un distretto del Per\u00f9 nella provincia di Abancay (regione di Apur\u00edmac) con 51.225 abitanti al censimento 2007 dei quali 45.864 urbani e 5.361 rurali.\n\u00c8 stato istituito fin dall'indipendenza del Per\u00f9."}
{"id": "3863375", "revid": "729019", "url": "https://it.wikipedia.org/wiki?curid=3863375", "title": "Strada statale 159 delle Saline", "text": "La ex strada statale 159 delle Saline (SS 159), ora strada provinciale 141 delle Saline (SP 141) in provincia di Foggia e strada provinciale 5 ex SS 159 (delle Saline) (SP 5) in provincia di Barletta-Andria-Trani, \u00e8 una strada provinciale italiana che prende il nome dalle saline che si affacciano sul golfo di Manfredonia.\nLa strada collega Manfredonia e il Gargano a Margherita di Savoia e al nord barese.\nStoria.\nLa strada statale 159 venne istituita nel 1953 con il seguente percorso: \"Innesto con la SS. n. 89 a sud di Manfredonia - Margherita di Savoia - Innesto con la SS. n. 16 presso il ponte sul fiume Ofanto.\"\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Puglia, che ha provveduto al trasferimento dell'infrastruttura al demanio della Provincia di Foggia. Dal 1\u00ba gennaio 2010, a seguito dell'istituzione della Provincia di Barletta-Andria-Trani, \u00e8 stato trasferito al demanio di quest'ultima il tratto competente.\nPercorso.\nLa strada ha inizio dalla strada statale 89 Garganica all'altezza dello svincolo di Manfredonia Sud. Si avvicina quindi alla costa, raggiunta in corrispondenza della foce del fiume Candelaro e da qui la strada assume funzione di litoranea per tutto il resto del suo percorso.\nDopo aver toccato diverse localit\u00e0 costiere del comune di Manfredonia, la strada passa nei pressi della Torre di Rivoli ed in corrispondenza della foce del fiume Carapelle incrocia la ex strada statale 545 Rivolese.\nIl percorso procede alla volta di Zapponeta, per entrare successivamente nella riserva naturale Salina di Margherita di Savoia fino a raggiungere l'abitato di Margherita di Savoia. Il percorso termina infine con l'innesto sulla NSA 113, vecchio tracciato della strada statale 16 Adriatica prima della costruzione dell'asse attrezzato tra Barletta e Bari."}
{"id": "3863385", "revid": "339392", "url": "https://it.wikipedia.org/wiki?curid=3863385", "title": "Divisione A cipriota 2003-2004", "text": ""}
{"id": "3863386", "revid": "339392", "url": "https://it.wikipedia.org/wiki?curid=3863386", "title": "Divisione A cipriota 2004-2005", "text": ""}
{"id": "3863390", "revid": "1718925", "url": "https://it.wikipedia.org/wiki?curid=3863390", "title": "Locale invernale", "text": "Il locale invernale (detto anche stanza invernale, in tedesco \"Winterraum\") \u00e8 una stanza tipica dei rifugi alpini presenti nelle Alpi.\nDescrizione.\nHa la caratteristica di venire lasciata sempre aperta durante la stagione invernale, nonostante il rifugio non sia aperto. In altri casi invece il locale viene chiuso a chiave, e questa viene lasciata in custodia alla relativa sezione alpinistica.\nSpesso la porta di accesso \u00e8 sdoppiata, il che facilita l'entrata nel locale aprendo la sola met\u00e0 superiore in caso di forte innevamento. \nAl suo interno si trovano tipicamente un tavolo, uno o pi\u00f9 letti a castello o tavolacci, coperte e a volte anche della legna da ardere, il che consente il pernottamento al turista."}
{"id": "3863391", "revid": "47112", "url": "https://it.wikipedia.org/wiki?curid=3863391", "title": "Stanza invernale", "text": ""}
{"id": "3863393", "revid": "287204", "url": "https://it.wikipedia.org/wiki?curid=3863393", "title": "Conte di Albemarle", "text": "Conte di Albemarle (Earl of Albemarle in inglese) \u00e8 un titolo ereditario della nobilt\u00e0 inglese della par\u00eca inglese.\nIl termine \"Albemarle\" \u00e8 la forma latina della contea francese di Aumale.\nStoria.\nNel 1697 il re Guglielmo III cre\u00f2 Arnold Joost van Keppel, conte di Albemarle, nel Pari d'Inghilterra. Fu nominato barone Ashford e visconte Bury. Il motivo della scelta di questo titolo era il fatto che, i Keppels non avevano nessun possedimento territoriale nelle Isole britanniche. Gli succedette il suo unico figlio, il secondo conte. Egli fu generale dell'esercito e governatore della Virginia e come ambasciatore in Francia. Albemarle County, in Virginia, \u00e8 stata cos\u00ec chiamata in suo onore. Si spos\u00f2 con Lady Anne Lennox, figlia di Charles Lennox, I duca di Richmond, figlio illegittimo di Carlo II.\nSuo figlio maggiore, il terzo conte, fu anche un comandante militare di successo, meglio conosciuto come comandante in capo dell'invasione e occupazione de L'Avana e della parte occidentale di Cuba nel 1762. Gli succedette il figlio, il quarto conte. Ha servito come Master of the Buckhounds e come Magister equitum. Il suo secondo, ma figlio maggiore superstite, il quinto conte, fu un soldato e combatt\u00e9 nella battaglia di Waterloo in et\u00e0 precoce. In seguito ha rappresentato Arundel nella Camera dei Comuni. Non ebbe figli e gli succedette il fratello minore, il sesto conte. Egli combatt\u00e9 a Waterloo e fu promosso a generale. Fu un deputato per East Norfolk e Lymington.\nIl suo unico figlio, il settimo conte, era un soldato e politico, ricoprendo incarichi minori sotto Lord Palmerston e Lord Russell (1859-1866). \nNel 1876 entr\u00f2 nella Camera dei lord. In precedenza aveva aderito al Partito Conservatore e serv\u00ec sotto Benjamin Disraeli e Lord Salisbury come sottosegretario di Stato per la Guerra. Gli succedette il figlio maggiore, l'ottavo conte. Era un colonnello dell'esercito e rappresent\u00f2 brevemente Birkenhead in Parlamento. A partire dal 2010 i titoli sono detenuti dal suo pronipote, il decimo conte, che succedette al nonno nel 1979. Lord Albemarle \u00e8 il pro-pro-pro-pro-nipote do Elizabeth Southwell, figlia di Edward Southwell, XX barone di Clifford e moglie del quarto conte di Albemarle.\nDiversi altri membri della famiglia Keppel hanno conseguito distinzioni. Augustus Keppel, I visconte Keppel, secondo figlio del secondo conte, era un comandante navale di primo piano. William Keppel, terzo figlio del secondo conte, era un tenente generale nell'esercito. Il Reverendo Frederick Keppel, quarto figlio del secondo conte, fu vescovo di Exeter. Sir Henry Keppel, quarto figlio del quarto conte, era un ammiraglio della Royal Navy. Sir Derek Keppel, secondo figlio del settimo conte, era un soldato e membro di spicco della famiglia reale. George Keppel, terzo figlio del settimo conte, era il marito di Alice Edmondstone, la pi\u00f9 nota delle amanti di re Edoardo VII, e il padre di (anche se la sua paternit\u00e0 \u00e8 stata messa in discussione), della scrittrice e socialista Violet Trefusis e di Sonia, la baronessa Ashcombe. Quest'ultima era la nonna di Camilla, duchessa di Cornovaglia."}
{"id": "3863394", "revid": "273792", "url": "https://it.wikipedia.org/wiki?curid=3863394", "title": "Franco Cimminelli", "text": ""}
{"id": "3863399", "revid": "1305772", "url": "https://it.wikipedia.org/wiki?curid=3863399", "title": "Terremoto di Rodi", "text": ""}
{"id": "3863402", "revid": "729019", "url": "https://it.wikipedia.org/wiki?curid=3863402", "title": "Mildred Davis (attrice)", "text": "Biografia.\nDa giovane frequent\u00f2 la scuola \"Friends School\", dove ricevette una severa educazione. Dopo avere conseguito il diploma, intraprese nel 1916 la carriera di attrice cinematografica a Los Angeles. Dopo alcuni insuccessi e piccole parti nei film, nel 1919 firm\u00f2 un contratto con il noto produttore Hal Roach, per apparire in ruoli pi\u00f9 consistenti al fianco del comico Harold Lloyd in una quindicina di comiche. Dal primo incontro, la Davis prov\u00f2 un forte sentimento per Lloyd, che spos\u00f2 il 10 febbraio del 1923. Dopo il matrimonio, Lloyd dichiar\u00f2 che sua moglie non sarebbe pi\u00f9 apparsa nelle sue comiche e in nessun altro film, ma qualche anno dopo cambi\u00f2 idea e la Davis riprese a interpretare piccoli ruoli nelle commedie autoprodotte dalla societ\u00e0 di Lloyd.\nLa coppia visse momenti felici e di serenit\u00e0, con l'arrivo di tre figli tra cui Harold Lloyd Jr. La Davis soffriva per\u00f2 di problemi d'alcolismo e per un certo periodo si pens\u00f2 che avesse una relazione con l'assistente di Lloyd, Roy Brooks. In realt\u00e0, Brooks era gay e caro amico della coppia, mentre Harold - dal canto suo - aveva una grande apertura mentale per l'epoca, tanto da invitare l'amico a prendere una casa vicino alla dimora dei due. L'attrice, che aveva lasciato il cinema fin dal 1949, mor\u00ec dopo una serie di infarti il 18 agosto 1969 a Santa Monica. Due anni pi\u00f9 tardi morir\u00e0 anche suo figlio Harold Lloyd Jr., a soli 35 anni, sempre per problemi di alcool."}
{"id": "3863407", "revid": "322321", "url": "https://it.wikipedia.org/wiki?curid=3863407", "title": "Diocesi di Valeria", "text": "La diocesi di Valeria (in latino: \"Dioecesis Valariensis\") \u00e8 una sede soppressa e sede titolare della Chiesa cattolica.\nStoria.\nValeria, identificabile con la frazione di Valera de Abajo nel comune spagnolo di Las Valeras, fu un'antica citt\u00e0 della provincia romana della \"Hispania Carthaginiensis\", sede di una diocesi attestata durante l'epoca visigota.\nSi hanno notizie certe di vescovi a partire dall'epoca visigota fino all'invasione araba della penisola, epoca nella quale la diocesi ebbe probabilmente fine.\nDal 1969 Valeria \u00e8 annoverata tra le sedi vescovili titolari della Chiesa cattolica; dal 28 maggio 1986 larcivescovo, titolo personale, titolare \u00e8 Francesco Canalini, gi\u00e0 nunzio apostolico."}
{"id": "3863411", "revid": "1543377", "url": "https://it.wikipedia.org/wiki?curid=3863411", "title": "Distretto di Chacoche", "text": "Il distretto di Chacoche \u00e8 un distretto del Per\u00f9 nella provincia di Abancay (regione di Apur\u00edmac) con 1213 abitanti al censimento 2007 dei quali 876 urbani e 337 rurali.\n\u00c8 stato istituito il 28 dicembre 1961."}
{"id": "3863413", "revid": "643662", "url": "https://it.wikipedia.org/wiki?curid=3863413", "title": "FC Trans Narva", "text": ""}
{"id": "3863414", "revid": "287204", "url": "https://it.wikipedia.org/wiki?curid=3863414", "title": "Adrien Moreau", "text": "Biografia.\nNacque a Troyes nel dipartimento di Aube. Ha iniziato la sua formazione artistica come apprendista vetraio, ma part\u00ec per Parigi per studiare presso l'\u00c9cole des Beaux-Arts sotto L\u00e9on Cogniet e Isidore Pils. Espose per la prima volta al Salon di Parigi nel 1868: venne ascritto dall'artista e critico contemporaneo Joseph Uzanne \"tra le file dei pi\u00f9 grandi pittori di genere contemporanei\".\nDopo la pausa causata dalla guerra franco-prussiana, fu la sua opera del 1873, \"Concert d'amateurs dans un Atelier d'Artiste\" che gli diede molta notoriet\u00e0 agli occhi del pubblico, e la sua arte divenne molto richiesta, soprattutto in America.\nHa continuato ad esporre al salone fino alla fine alla morte, vincendo una medaglia d'argento nel 1876 per \"Riposo alla fattoria\". Ha anche vinto medaglie d'argento al 1889 e 1900 all'Exposition Universelle di Parigi. Venne insignito della Legion d'onore nel 1892.\nMoreau dipinse a olio (compreso in grisaille) e acquerello, e durante la sua vita divenne noto per le raffigurazioni storiche delle classi ricche francesi dei secoli passati, pur essendo ugualmente a suo agio nel genere, con dipinti di scene di vita contadina.\nIllustr\u00f2 con disegni e acquarelli i libri di autori come Voltaire, Victor Hugo, Alphonse Daudet e Honor\u00e9 de Balzac. Ha anche scritto un libro sulla storia della sua famiglia chiamato \"Les Moreaus\" (1893).\nMor\u00ec a Parigi nel 1906. Il suo lavoro \u00e8 conservato presso i musei di Carcassonne, Nantes e di Troyes. Nel 1996, la sua opera \"Ballerina gitana\" fu venduta all'asta per oltre 260.000 euro, mentre, negli Stati Uniti, nell'aprile 2010 il \"Concerto d'amateurs dans un atelier d'artiste\" \u00e8 stato valutato pi\u00f9 di $ 70.000."}
{"id": "3863422", "revid": "1543377", "url": "https://it.wikipedia.org/wiki?curid=3863422", "title": "Distretto di Circa", "text": "Il distretto di Circa \u00e8 un distretto del Per\u00f9 nella provincia di Abancay (regione di Apur\u00edmac) con 2498 abitanti al censimento 2007 dei quali 341 urbani e 2.157 rurali.\n\u00c8 stato istituito fin dall'indipendenza del Per\u00f9."}
{"id": "3863424", "revid": "15756", "url": "https://it.wikipedia.org/wiki?curid=3863424", "title": "Terremoto di Rodi del 226 a.C.", "text": "Il terremoto del 226 a.C. che colp\u00ec l'isola di Rodi in Grecia \u00e8 famoso per aver fatto cadere la grande statua conosciuta come il Colosso di Rodi. La data del 226 a.C. \u00e8 quella comunemente accettata: alcune fonti citano anche il 227 a.C. come anno del sisma.\nGeotettonica.\nL'isola di Rodi giace sul confine tra la Placca egea e la Placca africana.\nLo schema tettonico \u00e8 complesso con un'evoluzione nel Neogene che include periodi di compressione, estensione e scorrimento. Attualmente l'isola sta subendo una rotazione antioraria (17\u00b0\u00b15\u00b0 negli ultimi 800.000 anni) associata al sistema sinistrorso del sistema delle faglie trascorrenti dell'Egeo.\nDurante il Pleistocene l'isola si \u00e8 inclinata verso nordovest, un sollevamento attribuito alla geologia della faglia che giace ed est di Rodi.\nIl terremoto del 226 a.C. \u00e8 associato con un sollevamento maggiore di 3\u00a0m ed il meccanismo causale pu\u00f2 essere un movimento di questa faglia inversa.\n&lt;br&gt;\nLa localizzazione dell'epicentro di questo evento \u00e8 incerta: i cataloghi moderni lo individuano o direttamente in corrispondenza della citt\u00e0 di Rodi o subito a sud dell'isola di Simi.\nAlcuni cataloghi ipotizzano che questo evento potrebbe aver causato un maremoto significativo, ma un recente riesame delle evidenze non ha trovato chiare associazioni tra tsunami e terremoto.\nStoria.\nAll'epoca del terremoto Rodi disponeva di un importante porto sul Mar Egeo ed era una delle pi\u00f9 ricche citt\u00e0 commerciali del Mediterraneo assieme ad Alessandria d'Egitto. Ci\u00f2 \u00e8 provato dalle ingenti imposte portuali esatte per il transito delle merci..\nLa citt\u00e0 si era guadagnata il rispetto dell'intero mondo mediterraneo avendo pi\u00f9 volte respinto attacchi di ben pi\u00f9 potenti stati vicini.\nDanni.\nIl terremoto caus\u00f2 gravi danni alla citt\u00e0, al porto ed agli edifici commerciali che furono in gran parte distrutti.\nIl terremoto fece anche crollare la statua nota come \"Colosso di Rodi\" per le sue grandi dimensioni. Essa, che rappresentava il dio Helios era una delle sette meraviglie del mondo ed era stata costruita prima del 250 a.C. in ringraziamento per aver salvato la citt\u00e0 dall'assedio del re macedone Demetrio I Poliorcete nel 305 a.C.\nNon esiste una descrizione attendibile di come fosse fatta la statua. Alcune immagini storiche di fantasia la rappresentano a guardia del porto a gambe larghe, con i piedi sui due moli di accesso al porto stesso, dove oggi sono poste le due colonne dei cervi. La tecnologia di fusione del bronzo di quell'epoca non era tuttavia capace di produrre una statua di tali dimensioni.\nIl terremoto, secondo Strabone, spezz\u00f2 i ginocchi della statua. Lo stesso Strabone racconta che un oracolo avrebbe detto ai roditi di non ricostruire la statua. Questi quindi rifiutarono anche un'offerta del re Tolomeo III d'Egitto per la sua ricostruzione. I pezzi del colosso giacquero a terra fino al 645, anno in cui secondo una leggenda gli invasori arabi vendettero i pezzi ad un mercante ebreo di Edessa."}
{"id": "3863425", "revid": "1543377", "url": "https://it.wikipedia.org/wiki?curid=3863425", "title": "Distretto di Curahuasi", "text": "Il distretto di Curahuasi \u00e8 un distretto del Per\u00f9 nella provincia di Abancay (regione di Apur\u00edmac) con 16.532 abitanti al censimento 2007 dei quali 4.387 urbani e 12.145 rurali.\n\u00c8 stato istituito il 2 gennaio 1857."}
{"id": "3863426", "revid": "287204", "url": "https://it.wikipedia.org/wiki?curid=3863426", "title": "Norgesmesterskapet 1904", "text": "La Norgesmesterskapet 1904 di calcio fu la 3\u00aa edizione del torneo. Termin\u00f2 il 4 settembre 1904, con la vittoria dell'Odd sul Porsgrunds per 4-0. Fu il secondo titolo nella storia del club, che giunse consecutivamente al primo."}
{"id": "3863429", "revid": "2039730", "url": "https://it.wikipedia.org/wiki?curid=3863429", "title": "Universo di Grothendieck", "text": "In matematica, in particolare in teoria assiomatica degli insiemi, un universo di Grothendieck \u00e8 un insieme \"U\" tale che:\nUn universo di Grothendieck \u00e8 un insieme in cui tutte le operazioni insiemistiche possono essere eseguite (Infatti un universo di Grothendieck non numerabile fornisce un modello di teoria degli insiemi con la naturale relazione di appartenenza \u2208). Per esempio, proviamo la seguente proposizione:\nIn maniera simile si prova che ogni universo di Grothendieck \"U\" contiene:\nL'idea degli universi \u00e8 dovuta ad Alexander Grothendieck, che la us\u00f2 come metodo per evitare le classi in geometria algebrica."}
{"id": "3863431", "revid": "1543377", "url": "https://it.wikipedia.org/wiki?curid=3863431", "title": "Distretto di Huanipaca", "text": "Il distretto di Huanipaca \u00e8 un distretto del Per\u00f9 nella provincia di Abancay (regione di Apur\u00edmac) con 4.515 abitanti al censimento 2007 dei quali 910 urbani e 3.605 rurali.\n\u00c8 stato istituito il 21 novembre 1893."}
{"id": "3863432", "revid": "123799110", "url": "https://it.wikipedia.org/wiki?curid=3863432", "title": "Berlucchi", "text": "Guido Berlucchi &amp; C. \u00e8 un'azienda vitivinicola di Borgonato, frazione del comune di Corte Franca, in Franciacorta, provincia di Brescia, fondata nel 1955 da Guido Berlucchi, Franco Ziliani e Giorgio Lanciani.\nLa Guido Berlucchi &amp; C. \u00e8 riconosciuta come azienda creatrice della DOCG Franciacorta: nel 1961 Ziliani, enologo, sigill\u00f2 tremila bottiglie di Pinot di Franciacorta, il primo metodo classico del territorio.\nL'azienda conta su circa 600 ettari di vigneto in Franciacorta, tre centri di vinificazione, 80 collaboratori tra la sede operativa, le cantine e i vigneti e oltre 4 milioni di bottiglie prodotte all'anno.\nStoria.\nA Borgonato, negli Anni Cinquanta, Guido Berlucchi, discendente della nobile famiglia dei Lana de' Terzi, produceva un vino bianco chiamato Pinot del Castello perch\u00e9 le uve arrivavano dai vigneti di un piccolo maniero di sua propriet\u00e0. Per ovviare alla scarsa stabilit\u00e0 del vino, consult\u00f2 l'enologo Franco Ziliani, appena diplomatosi alla Scuola Enologica di Alba. Ziliani propose a Berlucchi di creare in Franciacorta un metodo classico \"alla maniera dei francesi\". A Ziliani e Berlucchi si un\u00ec l'assicuratore Giorgio Lanciani, amico e collega del secondo, e nel 1955 nasceva la Guido Berlucchi &amp; C. Dopo sei anni di sperimentazioni, nel 1961 furono create le prime tremila bottiglie di Pinot di Franciacorta, capostipite di tutta la produzione locale.\nNell'ottobre 2000 scomparve Guido Berlucchi. Vedovo e senza figli, lasci\u00f2 la sua quota nella societ\u00e0 (il 31%) a una Fondazione appena costituita e con il suo nome per promuovere la ricerca sul cancro. Dopo 16 anni, nel luglio 2016, la Fondazione cedette la sua quota alla Frazil, finanziaria di Franco Ziliani.\nNell'agosto 2017 Ziliani ha ceduto il controllo della Frazil, la cassaforte che controlla la Guido Berlucchi, ai tre figli, Arturo, Cristina e Paolo, gi\u00e0 tutti in azienda. Per s\u00e9 mantiene la carica di presidente con un simbolico 1,2%. Con quella cessione, racconter\u00e0 Ziliani vicino alla novantina, \"ho dato una lezione ai miei figli: si sono indebitati per ricomprare il gruppo dove gi\u00e0 lavoravano. Impareranno ad amministrarla con pi\u00f9 attenzione, ora controllano ogni piccola spesa\"."}
{"id": "3863434", "revid": "599013", "url": "https://it.wikipedia.org/wiki?curid=3863434", "title": "Jos\u00e9 Cevallos Enr\u00edquez", "text": "\u00c8 figlio del portiere ecuadoriano Jos\u00e9 Cevallos.\nCaratteristiche tecniche.\nCevallos \u00e8 un centrocampista offensivo che predilige il gioco tra le linee. \u00c8 molto abile a servire assist ai compagni ma anche a saltare l'avversario per poi provare (con il suo piede destro potente e preciso) la \"gran botta\" da fuori area. Per questo Cevallos \u00e8 considerato uno dei giovani pi\u00f9 interessanti del panorama intercontinentale.\nCarriera.\nClub.\nLa sua carriera da calciatore inizia nel 2007 quando viene acquistato dal Panam\u00e1 per militare nelle varie divisioni giovanili del club. Dopo una sola stagione viene acquistato dall'LDU Quito. Con i \"Los Albos\" debutta il 30 gennaio 2011 nella partita persa contro l'Olmedo. Una settimana dopo segna la sua prima rete ufficiale in carriera contro il Barcelona. &lt;br&gt;\nIl 28 gennaio 2013 passa in prestito con diritto di riscatto alla societ\u00e0 italiana della Juventus ma a fine stagione viene rispedito in Ecuador senza collezionare nemmeno una presenza con la squadra bianconera.\nNazionale.\nDebutta con l'Under-17 nel 2011, esattamente il 12 marzo, nel match contro la Bolivia Under-17. Segna la sua prima rete con la maglia della nazionale il 4 aprile nel match perso contro il Brasile Under-17."}
{"id": "3863436", "revid": "1543377", "url": "https://it.wikipedia.org/wiki?curid=3863436", "title": "Distretto di Lambrama", "text": "Il distretto di Lambrama \u00e8 un distretto del Per\u00f9 nella provincia di Abancay (regione di Apur\u00edmac) con 5.043 abitanti al censimento 2007 dei quali 1.538 urbani e 3.505 rurali.\n\u00c8 stato istituito il 23 agosto 1838."}
{"id": "3863437", "revid": "1543377", "url": "https://it.wikipedia.org/wiki?curid=3863437", "title": "Teoria degli insiemi di Tarski-Grothendieck", "text": "La teoria degli insiemi di Tarski-Grothendieck (TG) \u00e8 una teoria assiomatica degli insiemi cos\u00ec chiamata in riferimento ai matematici Alfred Tarski e Alexander Grothendieck. Essa \u00e8 caratterizzata dall'Assioma di Tarski ed \u00e8 un'estensione non-conservativa della teoria degli insiemi di Zermelo - Fraenkel.\nAssiomi.\nI primi assiomi di TG sono uguali alle loro controparti di ZF:\nCome gi\u00e0 detto l'assioma caratterizzante della teoria \u00e8 il seguente:\nQuest'ultimo implica l'assioma della coppia, l'assioma dell'insieme potenza, l'assioma dell'unione, assioma dell'infinito e l'assioma della scelta; dunque rende TG molto pi\u00f9 forte di ZFC."}
{"id": "3863439", "revid": "438678", "url": "https://it.wikipedia.org/wiki?curid=3863439", "title": "Terremoto di Rodi del 1481", "text": "Il terremoto di Rodi del 1481 ebbe luogo alle 3:00 del mattino del 3 maggio 1481. Caus\u00f2 un maremoto di piccola portata che produsse qualche allagamento nella parte pi\u00f9 bassa della citt\u00e0. La stima delle vittime \u00e8 di 30.000 morti. Questo evento fu il pi\u00f9 forte di una serie di terremoti che colpirono Rodi, iniziati il 15 marzo 1481 e che continuarono fino al gennaio 1482\nGeotettonica.\nL'isola di Rodi giace sul confine tra la Placca egea e la Placca africana.\nLo schema tettonico \u00e8 complesso con un'evoluzione nel Neogene che include periodi di compressione, estensione e scorrimento. Attualmente l'isola sta subendo una rotazione antioraria (17\u00b0\u00b15\u00b0 negli ultimi 800.000 anni) associata al sistema sinistrorso del sistema delle faglie trascorrenti dell'Egeo.\nDurante il Pleistocene l'isola si \u00e8 inclinata verso nordovest, un sollevamento attribuito alla geologia della faglia che giace ed est di Rodi.\nIl terremoto.\nCi fu un premonitore il 15 marzo del 1481. Dopo l'evento principale del 3 maggio, le repliche continuarono fino a gennaio 1482. Le principali avvennero il 5 maggio, il 12 maggio, il 3 ottobre ed il 18 dicembre. La magnitudo stimata dell'evento principale fu di 7,1.\nIl maremoto.\nIl maremoto sembra essere stato di lieve intensit\u00e0, con onde non eccedenti 1,80\u00a0m. Tuttavia cronache contemporanee hanno evidenziato effetti sulle coste sudoccidentali della Turchia ed uno strato di sedimento da maremoto rinvenuto a Dalaman \u00e8 stato datato al 1473 \u00b146, consistentemente con questo evento.I danni del terremoto si sommarono a quelli dell'assedio ottomano del 1480. Le mura, i palazzi della Via dei Cavalieri (in greco \u038a\u03c0\u03c0\u03bf\u03c4\u03c9\u03bd \"Ippoton\") ed il palazzo del Gran Maestro furono quindi ricostruiti assieme alla maggior parte delle case della citt\u00e0. Grazie a questo fatto la citt\u00e0 vecchia di Rodi assunse una particolare omogeneit\u00e0 stilistica ed architettonica che ancora oggi la caratterizza.\nNella ricostruzione vennero applicate tecniche antisismiche quali quella di limitare l'altezza delle case a due soli piani fuori terra e di collegare gli edifici sui due lati di una strada con archetti ribassati all'altezza del primo solaio per assorbire le spinte orizzontali."}
{"id": "3863442", "revid": "1543377", "url": "https://it.wikipedia.org/wiki?curid=3863442", "title": "Distretto di Pichirhua", "text": "Il distretto di Pichirhua \u00e8 un distretto del Per\u00f9 nella provincia di Abancay (regione di Apur\u00edmac) con 4.154 abitanti al censimento 2007 dei quali 491 urbani e 3.663 rurali.\n\u00c8 stato istituito il 19 novembre 1839."}
{"id": "3863443", "revid": "287204", "url": "https://it.wikipedia.org/wiki?curid=3863443", "title": "A' Kat\u012bgoria 2004-2005", "text": "L'edizione 2004-2005 della A' Kat\u012bgoria fu la 66\u00aa del massimo campionato di calcio cipriota; vide la vittoria finale dell', che conquist\u00f2 il suo dodicesimo titolo.\nCapocannoniere del torneo fu, per il secondo anno consecutivo, \u0141ukasz Sosin dell' con 21 reti.\nFormula.\nLe 14 squadre partecipanti disputarono il campionato incontrandosi in due gironi di andata e ritorno, per un totale di 26 giornate. Erano previsti tre punti per la vittoria, uno per il pareggio e zero per la sconfitta.\nLe squadre classificate nelle ultime tre posizioni retrocedevano."}
{"id": "3863446", "revid": "716642", "url": "https://it.wikipedia.org/wiki?curid=3863446", "title": "Mohamed El-Gabbas", "text": "Caratteristiche tecniche.\nAttaccante che agisce prevalentemente da seconda punta, predilige inserirsi tra gli spazi per poi tentare la conclusione a rete. In caso di necessit\u00e0 pu\u00f2 adattarsi ad esterno alto.\nCarriera.\nClub.\nMuove i suoi primi passi nelle giovanili dell'Al-Masry. All'et\u00e0 di 17 anni viene prelevato dall'Academy del Newcastle, tuttavia - complici le difficolt\u00e0 legate all'ottenimento del permesso di lavoro - non riesce a siglare un contratto professionistico con i \"Magpies\", facendo ritorno in Egitto.\nNel 2009 viene tesserato dal Lierse, con cui a fine stagione ottiene la promozione nella massima divisione belga.\nIl 31 agosto 2013 firma un contratto di sei mesi - con opzione di rinnovo per altri 18 mesi - con lo Swindon Town, in League One. Utilizzato prevalentemente a partita in corso, il 24 gennaio 2014 passa a parametro zero all'Arles-Avignon, in Francia. Il 10 settembre 2014 torna in Egitto, legandosi per una stagione al Wadi Degla. Il 13 luglio 2016 fa ritorno al Lierse - societ\u00e0 satellite del Wadi Degla - firmando un biennale.\nIl 31 luglio 2019 viene tesserato dal .\nNazionale.\nEsordisce con la selezione dei \"Faraoni\" il 5 settembre 2009 in Ruanda-Egitto (0-1) - partita valida per le qualificazioni ai Mondiali 2010 - subentrando alla mezz'ora di gioco al posto di Al-Sayed Hamdy. Il 14 giugno 2015 parte da titolare contro la Tanzania con indosso la fascia di capitano al braccio, diventando il primo calciatore nella storia del Wadi Degla a giocare un incontro in nazionale nelle vesti di capitano.\nStatistiche.\nPresenze e reti nei club.\n\"Statistiche aggiornate al 23 maggio 2021.\""}
{"id": "3863447", "revid": "767487", "url": "https://it.wikipedia.org/wiki?curid=3863447", "title": "Vicente Del Gi\u00fadice", "text": "Caratteristiche tecniche.\nGiocava come interno sinistro. Una rivista argentina ne sottoline\u00f2 l'abilit\u00e0 tecnica, la perizia nel controllo del pallone e il suo gioco \u00abefficace e produttivo\u00bb.\nCarriera.\nClub.\nDel Gi\u00fadice esord\u00ec in massima serie argentina durante il campionato del 1930; in quel torneo scese in campo per la prima volta il 6 aprile 1930, alla terza giornata, contro l'Excursionistas. Gioc\u00f2 da titolare per tutta la competizione, ottenendo, a fine campionato, 29 presenze con 20 gol, prestazione che gli valse, tra l'altro, la copertina della rivista \"El Gr\u00e1fico\". Nel 1931 debutt\u00f2 nel calcio professionistico argentino, prendendo parte alla Primera Divisi\u00f3n organizzata dalla Liga Argentina de Football. In quel campionato esord\u00ec il 4 giugno 1931, nell'incontro della seconda giornata tra Racing e Platense; in 32 presenze realizz\u00f2 17 gol. Rimase nel Racing fino al campionato del 1936; pass\u00f2 poi all'Almagro, in seconda divisione nazionale. Tornato al Racing nel 1937, lo lasci\u00f2 nuovamente per il Talleres di Remedios de Escalada, con la cui maglia gioc\u00f2 7 volte nel torneo del 1938. Nel 1945 gioc\u00f2 nuovamente per l'Almagro."}
{"id": "3863448", "revid": "767487", "url": "https://it.wikipedia.org/wiki?curid=3863448", "title": "Viva lo sport", "text": "Viva lo sport (\"The Freshman\") \u00e8 un film muto del 1925 diretto da Sam Taylor e Fred C. Newmeyer.\nL'ultimo film di Harold Lloyd, \"Meglio un mercoled\u00ec da leone\", \u00e8 il sequel di questo e si apre proprio con le scene dalla partita, gli ultimi minuti di \"Viva lo sport\".\nNel 1990, il film \u00e8 entrato nella Lista di film preservati nel National Film Registry presso la Biblioteca del Congresso degli Stati Uniti. Nel 2000 l'AFI lo ha inserito al 79\u00ba posto nella lista delle cento migliori commedie americane di tutti i tempi.\nTrama.\nHarold va all'Universit\u00e0: rispetto agli altri studenti, il giovane \u00e8 molto goffo ma tutti, per prenderlo in giro, lo trattano come uno di loro. Al college, il gioco pi\u00f9 popolare \u00e8 il football. Harold, che vuole emulare il campione locale per conquistare cos\u00ec la bella Peggy, agli allenamenti si d\u00e0 molto da fare per entrare nella squadra e poter giocare in campo. Ma \u00e8 inguaribilmente imbranato. Tuttavia l'allenatore, che non ha cuore di deluderlo, lo mette in panchina. Durante la partita, Harold \u00e8 smanioso di mettersi in gioco e l'allenatore lo fa giocare. Inizialmente, combina un disastro, ma poi riesce a portare la squadra alla vittoria guadagnandosi la popolarit\u00e0.\nProduzione.\nIl film fu prodotto dallo stesso Harold Lloyd.\nDistribuzione.\nIl copyright del film, richiesto dalla Path\u00e9 Exchange, Inc., fu registrato il 27 luglio 1925 con il numero LP21675.\nDistribuito dalla Path\u00e9 Exchange, il film usc\u00ec nelle sale cinematografiche USA il 20 settembre 1925. Il 16 dicembre, usc\u00ec anche in Francia, mentre l'anno seguente fu presentato al pubblico nel Regno Unito (4 gennaio), a Hong Kong (26 agosto) e in Finlandia (29 novembre 1926)."}
{"id": "3863449", "revid": "1543377", "url": "https://it.wikipedia.org/wiki?curid=3863449", "title": "Distretto di San Pedro de Cachora", "text": "Il distretto di San Pedro de Cachora \u00e8 un distretto del Per\u00f9 nella provincia di Abancay (regione di Apur\u00edmac) con 3.531 abitanti al censimento 2007 dei quali 805 urbani e 2.726 rurali.\n\u00c8 stato istituito il 7 dicembre 1943."}
{"id": "3863451", "revid": "125245410", "url": "https://it.wikipedia.org/wiki?curid=3863451", "title": "Park Jin-young (1971)", "text": "Biografia.\nPark nasce a Seul, in Corea del Sud, il 1971. Si \u00e8 diplomato alla BaeMyung High School e ha conseguito la laurea in geologia alla Yonsei University. Nel 1999 sposa Seo Yoon-jeong, da cui divorzia dieci anni pi\u00f9 tardi, nel marzo 2009. Il 10 ottobre 2013 si \u00e8 risposato con la nipote di Yoo Byung-eun.\nCarriera.\nCantante.\nNel 1992, Park Jin-young debutta con il gruppo chiamato 'Park Jin-Young and the New Generation', che, tuttavia, non ha successo. Nel 1994 ritorna come solista con il brano \"Don't Leave Me\", tratto dall'album \"Blue City\", ottenendo popolarit\u00e0. L'anno successivo pubblica un album dal titolo \"Tantara\". Un terzo album intitolato \"Summer Jingle Bell\" esce nel 1997 con la canzone \"She Was Pretty\". Nel 1998 pubblica il pezzo \"Honey\" dell'album \"Even After 10 Years\". Ritorna nel 2007 con l'album \"Back To Stage\" e il brano \"Kiss\". Contemporaneamente ha anche scritto e prodotto brani musicali ed album per numerosi altri artisti fra cui Rain, 2PM e Wonder Girls. Nel 2009, JYP \u00e8 stato il primo produttore sudcoreano ad entrare nella classifica \"Billboard Hot 100\" proprio grazie al successo delle Wonder Girls e del loro singolo \"Nobody\". Ha anche collaborato con alcuni artisti al di fuori della Corea del Sud, come Will Smith, Cassie e Ma$e. Park sa parlare fluentemente la lingua inglese, come dimostrano le varie interviste che ha condotto negli Stati Uniti. Nel dicembre 2009 pubblica il singolo \"No Love No More\", contenuto nell'EP \"Sad Freedom\", mentre ad aprile del 2012 duetta con Ga-in nel brano \"Someone Else\", e il 28 dello stesso mese pubblica il singolo \"You're the One\".\nNel maggio del 2008, ha anche collaborato con Jackie Chan per il progetto \"I Love Asia\", promosso per il terremoto avvenuto in Cina.\nAttore.\nAd inizio 2011, JYP ha debuttato come attore in \"Dream High\", per il quale ha ricevuto una nomination come \"Nuovo attore dell'anno\" in occasione del BaekSang Arts Awards. Nel novembre 2011, fu confermato il suo ruolo anche nel sequel, \"Dream High 2\". Nel 2012 debutta al cinema come protagonista nel film \"5 baengmanbur-ui sana-i\" con il ruolo di Choi Young In, al fianco degli attori Jo Sung-ha e Min Hyo-rin. Ha recitato anche nel film TV delle Wonder Girls, interpretando se stesso.\nProduttore.\nOltre all'attivit\u00e0 di cantante e attore, Park Jin-young porta avanti la carriera di produttore. A giugno del 2007, ha ufficialmente aperto a New York City il ramo americano della JYP Entertainment, denominata JYP USA. Ad ottobre dell'anno successivo, la casa discografica si \u00e8 espansa anche in Cina, aprendo il JYP Beijing Center. Nello stesso anno, la CAA (Creative Artists Agency) ha incluso la JYP Entertainment nella lista della sua clientela di alto profilo. Con la societ\u00e0 americana Nickelodeon e Lawrence Bender, ha sviluppato e prodotto uno show televisivo basato sulle Wonder Girls.\nA giugno del 2009, \u00e8 stato ufficialmente annunciato un accordo manageriale tra la JYP Entertainment ed il gruppo musicale statunitense Jonas Brothers. L'accordo prevedeva la partecipazione del girl group della JYP Wonder Girls ai vari concerti del trio americano in alcune citt\u00e0 selezionate per il loro World Tour 2009 come gruppo di apertura.\nVita privata.\nNel 1999, Park Jin-young spos\u00f2 Seo Yoon-jeong. Nel marzo 2009, la coppia ha annunciato il divorzio, mentre il 10 ottobre 2013, ha sposato una donna che ha nove anni meno di lui.\nVideografia.\nOltre che nei suoi videoclip, Park Jin-young \u00e8 apparso anche nei seguenti video:\nDoppiatori italiani.\nNelle versioni in italiano dei suoi film, Park Jin-young \u00e8 stato doppiato da:"}
{"id": "3863456", "revid": "1543377", "url": "https://it.wikipedia.org/wiki?curid=3863456", "title": "Distretto di Tamburco", "text": "Il distretto di Tamburco \u00e8 un distretto del Per\u00f9 nella provincia di Abancay (regione di Apur\u00edmac) con 7.353 abitanti al censimento 2007 dei quali 5.598 urbani e 1.755 rurali.\n\u00c8 stato istituito il 31 dicembre 1941."}
{"id": "3863457", "revid": "767487", "url": "https://it.wikipedia.org/wiki?curid=3863457", "title": "Orcinolo", "text": "L'orcinolo \u00e8 un composto organico fenolico presente in molte specie di licheni, tra cui \"Roccella tinctoria\" e \"Lecanora\".\n\u00c8 stato ottenuto nel 1829 dal chimico francese Jean Pierre Robiquet, da un lichene del genere \"Roccella\", trattando un estratto dello stesso con alcali.\nSintesi e reazioni.\nL'orcinolo \u00e8 stato inizialmente preparato dall'acido deidroacetico, una conversione che ha comportato l'apertura dell'anello del pirone in un trichetone. Questo primo esperimento ha contribuito a stabilire la vasta chimica della condensazione dei polichetidi. Pu\u00f2 essere ottenuto mescolando l'estratto di aloe con la potassa, seguito dall'acidificazione.\nSubisce o-metilazione con dimetilsolfato.\nViene utilizzato nella produzione di colorante orceina e come reagente in alcuni test chimici per pentosi, come il test di Bial. Pu\u00f2 essere sintetizzato dal toluene; pi\u00f9 interessante \u00e8 la sua produzione quando l'estere dicarbossilico dell'acetone viene condensato con l'aiuto del sodio. Si cristallizza in prismi incolori con una molecola d'acqua, che divengono rossi per esposizione all'aria. Il cloruro ferrico dona una colorazione bluastro-viola in soluzione acquosa. A differenza del resorcinolo, non fornisce fluoresceina con anidride ftalica. Il 4-metilcatecolo \u00e8 un isomero, trovato come suo etere metilico nel catrame di faggio."}
{"id": "3863459", "revid": "287204", "url": "https://it.wikipedia.org/wiki?curid=3863459", "title": "Vicente Del Giudice", "text": ""}
{"id": "3863460", "revid": "767487", "url": "https://it.wikipedia.org/wiki?curid=3863460", "title": "Il re degli scapoli", "text": "Il re degli scapoli (\"Hot Water\") \u00e8 un film muto del 1924 diretto da Sam Taylor e Fred C. Newmeyers con Harold Lloyd.\nTrama.\nHarold non vive bene il suo matrimonio: la moglie lo manda a fare spesa ordinandogli di comprare un altissimo numero di cose, che per strada e in autobus gli causano gravi problemi. Il matrimonio di Harold \u00e8 tormentato anche dall'onnipresenza in casa di sua suocera e i suoi cognati che gli causano anche la distruzione di una macchina a cui tanto teneva. Poi d\u00e0 il cloroformio a sua suocera e crede di averla uccisa e, quando rinviene in una stanza dove c'\u00e8 la moglie di Harold e i suoi cognati, le parole che dicono gli fanno credere che sia morta e, quando la vede, la crede un fantasma. Ne deriva un grande spavento che fa scappare i parenti della moglie. Cos\u00ec i coniugi restano finalmente soli."}
{"id": "3863466", "revid": "594360", "url": "https://it.wikipedia.org/wiki?curid=3863466", "title": "Gaon Chart", "text": "La Gaon Chart () \u00e8 la classifica discografica nazionale della Corea del Sud.\nCompilata dalla Korea Music Content Association e sponsorizzata dal Ministero della cultura, dello sport e del turismo sudcoreano con lo scopo di creare una classifica nazionale per la Corea simile a quelle di \"Billboard\" o della Oricon, ha iniziato a tracciare le vendite dei dischi dall'inizio del 2010 ed \u00e8 stata ufficialmente lanciata nel febbraio dello stesso anno con una cerimonia tenutasi il 23 febbraio al Westin Chosun Hotel di Seul. Il lancio \u00e8 stato accompagnato da una cerimonia di premiazione su piccola scala, durante la quale al girl group Girls' Generation \u00e8 stato consegnato il premio di artista del mese di gennaio e alla boy band Super Junior quello di miglior album del 2009, mentre \"We Fell in Love\" di Jo Kwon e Ga-in ha ricevuto il titolo di suoneria per cellulare della settimana. A febbraio 2011, sono state pubblicate le informazioni sulle vendite online e tradizionali degli album del 2010.\nIl nome \"Gaon\" deriva dall'avverbio \"ga-unde\" ().\nClassifiche musicali.\nSono due le classifiche principali: la Gaon Album Chart e la Gaon Digital Chart. Ciascuna elenca le vendite degli artisti nazionali, le vendite degli artisti internazionali (non coreani) e le vendite complessive totali in formato settimanale, mensile e annuale. Il monitoraggio settimanale avviene dal mezzogiorno della domenica alle 11:59 del sabato, con pubblicazione alle 11 del gioved\u00ec seguente.\nLa Gaon Album Chart classifica le spedizioni delle copie fisiche di album, EP e singoli. Viene compilata partendo dai dati forniti dalle case discografiche e dai distributori come LOEN Entertainment, CJ E&amp;M Music, Genie Music, Sony Music Korea, Pony Canyon Korea, Universal Music Korea e Warner Music Korea.\nLa Gaon Digital Chart espone le vendite di musica digitale, e aggrega download, streaming e musica di sottofondo. Esclude gli airplay radiofonici, mentre versioni diverse della stessa canzone sono elencate separatamente. Viene compilata partendo dai dati forniti dai provider di musica digitale Genie, Melon, Mnet, Soribada, Naver Music, KakaoMusic e Bugs; dal 1\u00ba dicembre 2021, \u00e8 stato aggiunto Spotify. Non esiste una classifica separata degli album digitali perch\u00e9 ogni canzone \u00e8 un download digitale a s\u00e9 stante.\nTutte le classifiche vengono pubblicate in formato top 100. Fino alla met\u00e0 del 2014, le classifiche Digital, Streaming, Download e Singing Room arrivavano fino alla top 200.\nClassifiche social.\nLa Gaon Social Chart \u00e8 una classifica settimanale lanciata nel luglio 2013 che elenca i cinquanta artisti K-pop pi\u00f9 popolari usando i dati di YouTube, V Live, Mubeat e Mycelebs. Dal 1\u00ba giugno 2021 incorpora anche TikTok.\nLa Gaon Weibo Chart \u00e8 stata una classifica settimanale che, dal giugno 2014 al luglio 2017, ha indicato i dieci gruppi e i trenta solisti K-pop pi\u00f9 popolari in Cina usando i dati di Weibo.\nCertificazioni.\nNell'aprile 2018, la Gaon ha introdotto le certificazioni delle vendite di dischi musicali per album, download e streaming pubblicati dal 1\u00ba gennaio 2018 compreso. Le certificazioni agli album vengono assegnate in base alle cifre delle spedizioni fornite dalle case discografiche e dai distributori. Le certificazioni ai download e agli streaming sono attribuite alle canzoni in base ai dati forniti dai provider di musica digitale."}
{"id": "3863467", "revid": "767487", "url": "https://it.wikipedia.org/wiki?curid=3863467", "title": "Mixotrofia", "text": "La mixotrofia \u00e8 la condizione nutrizionale di un organismo in grado di sintetizzare le proprie molecole organiche a partire da sostanze inorganiche, utilizzando sia energia non derivante da sostanze organiche assimilate, sia potendo utilizzare direttamente o indirettamente queste ultime. \nLa parola, di origine mista, \u00e8 formata dai termini \"mix\" (miscelare, in lingua inglese) e \"\u03c4\u03c1\u03bf\u03c6\u03ae\" (nutrimento, in lingua greca).\nIl termine autotrofi facoltativi viene spesso utilizzato come sinonimo.\nUn esempio di tali organismi sono molte Euglenida, protisti fotosintetizzanti, tra cui, molto nota l' \"Euglena viridis\".\nIncerta invece la capacit\u00e0 di alcune lumache del genere elysia, ed in particolare di Elysia chlorotica, di fotosintetizzare attivamente. In particolare per quest'ultima variet\u00e0 non c'\u00e8 ancora unanimit\u00e0 circa la capacit\u00e0 dei cloroplasti incorporati di fotosintetizzare all'interno degli individui. Esperimenti di crescita, in cui gruppi di lumache venivano tenuti in ambiente luminoso, hanno evidenziato negli animali coinvolti tassi di deperimento compatibili indipendentemente dalla disponibilit\u00e0 di luce solare, facendo apparire i cloroplasti come un semplice strumento utile alla cripsi, e indicando come responsabile dei risultati precedenti il metabolismo particolarmente lento degli organismi.\nLa stragrande maggioranza degli organismi mixotrofi, per la parte autotrofa, sono fotoautotrofi in quanto sfruttano reazioni di fotosintesi, ossia reazioni che utilizzano la luce e il biossido di carbonio per produrre sostanze organiche."}
{"id": "3863470", "revid": "767487", "url": "https://it.wikipedia.org/wiki?curid=3863470", "title": "Puro cashmere", "text": "Puro cashmere \u00e8 un film del 1986 diretto dal regista Biagio Proietti.\nTrama.\n\u00c8 il compleanno di Manrica e viene a trovarla il suo ex innamorato Giuliano, pur sapendo di incontrarvi il nuovo amante Jody, un suo amico. A questa festa Giuliano conosce Liliana e se ne innamora, anche se la ragazza macchia per sbadataggine lo splendido pullover di \"puro cashmere\" a cui il giovanotto tiene in modo particolare. Penser\u00e0 lei a farlo lavare e a riportarlo, ma per un po' Giuliano perde sia il golf che la misteriosa ragazza.\nMa lui \u00e8 cocciuto e la cerca, dopo aver identificato per puro caso il suo capo di abbigliamento in una tintoria, con spillato sopra un cognome ignoto: Appignani. L'Appignani che Giuliano contatta \u00e8 per\u00f2 un losco trafficante e, da quel momento, lo sfortunato maestro si trova coinvolto in strane vicissitudini e perseguitato da scagnozzi pericolosi. Nel frattempo anche Liliana \u00e8 incolpevolmente invischiata in un pasticcio, organizzato da un gruppo di gente sbrigativa e disonesta, capeggiata da Jody, che si occupa di totonero intrallazzando con partite truccate.\nGiuliano, rientrato intanto in possesso del suo pullover, si trova ad operare come fotografo proprio vicino ai pali del portiere di una grande squadra di calcio spagnola, durante una partita truccata. La vicenda si conclude con la sconfitta della banda e amore garantito e tranquillo per Liliana e Giuliano."}
{"id": "3863471", "revid": "16758", "url": "https://it.wikipedia.org/wiki?curid=3863471", "title": "Patrik Martinec", "text": "Statistiche.\n\"Statistiche aggiornate a luglio 2011.\""}
{"id": "3863472", "revid": "10125", "url": "https://it.wikipedia.org/wiki?curid=3863472", "title": "Mixotrofo", "text": ""}
{"id": "3863473", "revid": "1543377", "url": "https://it.wikipedia.org/wiki?curid=3863473", "title": "Distretto di Andahuaylas", "text": "Il distretto di Andahuaylas \u00e8 un distretto del Per\u00f9 nella provincia di Andahuaylas (regione di Apur\u00edmac) con 37.260 abitanti al censimento 2007 dei quali 27.157 urbani e 10.103 rurali.\n\u00c8 stato istituito fin dall'indipendenza del Per\u00f9."}
{"id": "3863478", "revid": "120604636", "url": "https://it.wikipedia.org/wiki?curid=3863478", "title": "Tommaso Giartosio", "text": "Biografia.\nLaureato in Lettere alla Sapienza nel 1987, ha poi ottenuto un Master e un PhD in Letteratura comparata presso l'Universit\u00e0 della California a Berkeley (1994). Il suo primo libro, \"Doppio ritratto\" (1998), ha vinto il Premio Bagutta Opera Prima.\nHa scritto numerosi racconti e interventi in riviste, tra le quali \"Accattone\", \"il manifesto\", \"La Repubblica\", \"Lo sciacallo\" e \"Nuovi Argomenti\" (di cui \u00e8 redattore) e in antologie, tra le quali \"Men on men. Antologia di racconti gay\" (Mondadori, 2002), \"Bloody Europe! Racconti, appunti, cartoline dall'Europa gay\" (Playground, 2004) e \"Confesso che ho bevuto\" (DeriveApprodi, 2004) e \"I racconti del capanno\" (stesso editore, 2006, in collaborazione con Aldo Nove, Carola Susani, Elena Stancanelli, Giorgio Falco e Tommaso Ottonieri).\nHa curato opere di Christopher Isherwood, William Makepeace Thackeray e Nathaniel Hawthorne.\nHa scritto i saggi a tematica omosessuale raccolti in \"Perch\u00e9 non possiamo non dirci\" (2004) e \"La citt\u00e0 e l'isola\" (con Gianfranco Goretti, 2006).\nNel 2012 ha pubblicato nella collana \"Contromano\" di Laterza \"L'O di Roma\", un singolare racconto di viaggio attraverso la citt\u00e0 di Roma (finalista premio L'Albatros). Dal 2015 conduce gli incontri del Festival di Letteratura di Viaggio organizzato dalla Societ\u00e0 Geografica Italiana presso Villa Celimontana a Roma. \nNel 2017 ha pubblicato la raccolta di saggi \"Non aver mai finito di dire. Classici gay, letture queer\" nella collana \"Studio\" delle edizioni Quodlibet.\nNel 2019 ha pubblicato, nella \"Collezione di poesia\" Einaudi (la cosiddetta \"collana bianca\"), la raccolta di versi \"Come sarei felice. Storia con padre\" (Premio Napoli di poesia, selezione Premio Viareggio, selezione premio Pagliarani).\nPadre, insieme al marito Gianfranco Goretti (sposato in Italia, con una cerimonia priva di valore legale, nel 1998, e poi in California nel 2008), di due figli nati attraverso la gestazione per altri, \u00e8 stato per alcuni anni ufficio stampa di \"Famiglie Arcobaleno\" ed \u00e8 tuttora uno dei garanti dell'associazione.\n\u00c8 uno dei conduttori del programma radiofonico \"Fahrenheit\", in onda su Radio 3."}
{"id": "3863489", "revid": "339392", "url": "https://it.wikipedia.org/wiki?curid=3863489", "title": "Stade fran\u00e7ais Paris Rugby", "text": ""}
{"id": "3863499", "revid": "762947", "url": "https://it.wikipedia.org/wiki?curid=3863499", "title": "Sestetto per archi n. 1 (Brahms)", "text": "Il Sestetto per archi in si bemolle maggiore, op. 18, fu composto nel 1860 da Johannes Brahms e fu pubblicato nel 1862 da Fritz Simrock.\nL'organico del sestetto \u00e8 di due violini, due viole, e due violoncelli. \nIl sestetto ha quattro movimenti: \nI profili dei temi principali del primo movimento e del finale sono simili (le prime quattro note del tema del violoncello del primo movimento sono quasi uguali alle note da due a cinque del finale, e ci sono altre somiglianze di facile ascolto).\nCultura di massa.\nQuesto sestetto \u00e8 stato usato come colonna sonora dal regista francese Louis Malle nel film \"Gli amanti\". Il secondo movimento del sestetto appare nell'episodio \"Sarek\" di ."}
{"id": "3863506", "revid": "287204", "url": "https://it.wikipedia.org/wiki?curid=3863506", "title": "Thomas &amp; Mack Center", "text": "Il Thomas &amp; Mack Center \u00e8 un'arena, che si trova nel campus della Universit\u00e0 del Nevada a Las Vegas negli Stati Uniti. Per gli eventi nel ring, la capacit\u00e0 \u00e8 di 19.522 posti, per il basket, la capacit\u00e0 \u00e8 di 18.776 posti. L'arena \u00e8 stata realizzata dall'architetto Domingo Cambeiro Architects e ristrutturata da Ellerbe Becket."}
{"id": "3863510", "revid": "124123", "url": "https://it.wikipedia.org/wiki?curid=3863510", "title": "Hans von Manteuffel-Szoege", "text": "Biografia.\nLa famiglia d'origine e l'educazione.\nHans von Manteuffel-Szoege apparteneva ad un'antica famiglia della nobilt\u00e0 tedesca del Baltico; suo padre era il barone Georg von Manteuffel-Szoege (1862-1919) mentre sua madre Sophie (1866-1949), nata contessa von R\u00fcdiger; suo fratello fu il politico conservatore Georg Manteuffel-Szoege. Crebbe presso il podere di famiglia in Curlandia ma a diciotto anni fu inviato a Berlino per compiere gli studi di giurisprudenza e divinire un magistrato.\nUfficiale dell'esercito tedesco.\nLaureatosi in diritto penale allo scoppio della Prima guerra mondiale, si arruol\u00f2 come ufficiale nell'esercito tedesco come alfiere. Combatt\u00e9 sia sul fronte occidentale che sul fronte orientale, meritandosi al termine della guerra il grado di capitano e la croce di ferro.\nLa rivoluzione di novembre e la militanza nei Freikorps.\nCongedato dall'esercito al termine della guerra Manteuffel-Szoege e la sua famiglia furono travolti dalla rivoluzione di novembre che determin\u00f2 il crollo della monarchia tedesca; il barone si arruol\u00f2 nella Baltisches Landswehr comandata dal generale R\u00fcdiger von der Goltz, che si proponeva di combattere i bolscevichi nella Prussia orientale e in Curlandia.\nLa guerra di indipendenza lettone.\nDistintosi in diverse azioni, Manteuffel-Szoege fu nominato comandante del Freikorp \"Stosstrupps\"; il 16 aprile 1919 a Libau avvenne il colpo di stato di K\u00e3rlis Ulmanis, dando inizio alla guerra di indipendenza lettone alla quale il corpo franco di Manteuffel-Szoege partecip\u00f2 tra le truppe del Ducato Baltico Unito. Il 22 maggio gli venne affidato il compito di difendere con il suo corpo franco Riga dall'avanzata bolscevica e Manteuffel-Szoege cadde ucciso durante la battaglia al termine della quale i russi occuparono la citt\u00e0. Presso le comunit\u00e0 tedesche del Baltico \u00e8 considerato ancora oggi un eroe."}
{"id": "3863511", "revid": "1935652", "url": "https://it.wikipedia.org/wiki?curid=3863511", "title": "Sede titolare di Sejny", "text": "Sejny (in latino: \"Dioecesis Seinensis\") \u00e8 una sede vescovile titolare della Chiesa cattolica istituita nel gennaio del 2009.\nStoria.\nWigry, citt\u00e0 tra Suwa\u0142ki e Sejny, fu sede di una diocesi polacca eretta il 16 marzo 1799 con la bolla \"Saepe factum est\" di papa Pio VI, ricavandone il territorio dall'arcidiocesi di Vilnius. Assunse il nome di diocesi di Sejny il 30 giugno 1818 per effetto della bolla \"Ex imposita nobis\" di papa Pio VII, con cui i confini diocesani venivano adattati ai confini politici stabiliti dal Congresso di Vienna e pertanto al territorio diocesano vennero aggiunti tre decanati che erano appartenuti alla diocesi di P\u0142ock; contestualmente la sede vescovile fu traslata a Sejny. Tre anni dopo, per effetto della bolla \"Sedium episcopalium\" di papa Pio VII, la sede fu nuovamente traslata ad August\u00f3w e la diocesi assunse il nome di diocesi di August\u00f3w.\nDal gennaio 2009 Sejny \u00e8 annoverata tra le sedi vescovili titolari della Chiesa cattolica; dal 18 marzo 2009 l'arcivescovo, titolo personale, titolare \u00e8 Jan Romeo Paw\u0142owski, segretario per le rappresentanze pontificie."}
{"id": "3863512", "revid": "2161361", "url": "https://it.wikipedia.org/wiki?curid=3863512", "title": "Artur Beterbiev", "text": "Biografia.\nBeterbiev \u00e8 laureato presso l'Universit\u00e0 Statale di Educazione fisica, Sport, Giovent\u00f9 e Turismo di Mosca.\nCarriera pugilistica.\nBeterbiev ha partecipato a due edizioni dei giochi olimpici (Pechino 2008, Londra 2012), tre dei campionati del mondo (Chicago 2007, Milano 2009, Baku 2011), due europei (Plovdiv 2006, Mosca 2010) e una partecipazione alla Coppa del Mondo(Mosca 2008).\n\u00c8 allenato dal fratello Abakar Beterbiev, oltre che da Nuripasha Talibov.\nPrincipali incontri disputati.\n\"Statistiche aggiornate al 26 settembre 2012.\""}
{"id": "3863520", "revid": "154893", "url": "https://it.wikipedia.org/wiki?curid=3863520", "title": "Le Kain", "text": ""}
{"id": "3863527", "revid": "1543377", "url": "https://it.wikipedia.org/wiki?curid=3863527", "title": "Hikari e", "text": " \u00e8 un brano musicale dal gruppo musicale giapponese The Babystars, pubblicato il 24 luglio 2002 come singolo d'esordio del gruppo. Il brano \u00e8 stato utilizzato come terza sigla di apertura per gli episodi dal 116 al 168 dell'anime \"One Piece\", in sostituzione della precedente sigla \"Believe\". Il brano \u00e8 stato incluso nell'album del gruppo \"Bebisuta\", pubblicato nel 2003.\nEsiste anche una versione in lingua inglese del brano cantata da Vic Mignogna, realizzata per l'adattamento di \"One Piece\" effettuato da Funimation Entertainment, in cui Mignogna doppia anche il personaggio di Nezumi.\nTracce.\nDurata totale: 11\u00a0min 22\u00a0s"}
{"id": "3863529", "revid": "1543377", "url": "https://it.wikipedia.org/wiki?curid=3863529", "title": "Riserva della Biosfera Ria Celestun", "text": "La Riserva della Biosfera R\u00eda Celest\u00fan \u00e8 un'area protetta che si trova in Messico, situata nella fascia costiera nord-est della penisola dello Yucat\u00e1n, tra lo Stato di Campeche e quello dello Yucat\u00e1n. \u00c8 circondata dalla riserva statale \"del Palmar\" a nord e dalla riserva federale \"de los Petenes\" a sud, infine, a est \u00e8 bagnata dal Golfo del Messico.\nStoria.\nLa riserva Ria Celest\u00f9n sorge nella cittadina di Celest\u00f9n nel 1979.\nIl paesino, circa 6800 persone residenti nel 2010, \u00e8 stato fondato nel 1718. La principale attivit\u00e0 economica era l'estrazione artigianale di sale, abbandonata quasi del tutto a partire dagli anni settanta, quando lo sviluppo dell'attivit\u00e0 della pesca in Yucatan interess\u00f2 anche gli insediamenti costieri minori.\nRisale a questo periodo l'aumento della pressione antropica sugli ecosistemi, tanto per la cattura di specie animali in mare e in laguna, quanto per gli interventi pubblici e privati che andavano sempre pi\u00f9 espandendo il tessuto urbano della citt\u00e0. L'arrivo del turismo ha poi aumentato ancora di pi\u00f9 le problematiche gestionali, soprattutto per una totale mancanza di pianificazione delle attivit\u00e0 economiche. In poco tempo si \u00e8 assistito ad una significativa riduzione delle distese di mangrovie, il cui legno veniva utilizzato per essere bruciato o per nuove costruzioni \u2013 soprattutto lungo le spiagge \u2013 e il terreno ricavato per fabbricati o attivit\u00e0 agricole. La pesca illegale aveva preso il sopravvento sull'attivit\u00e0 dei pescatori locali.\nGli animali erano sempre pi\u00f9 disturbati a causa della mancanza di percorsi turistici definiti, e gli habitat sempre meno rispettati. Anche i fenicotteri avevano quasi totalmente abbandonato le lagune. La riserva naturale nasce, per decreto nel luglio del 1979, per combattere tale pressione antropica e per tutelare l'ambiente naturale e la fauna endemica. L'area nasce come Zona di rifugio faunistico e diviene, poi, nel 1988 Riserva della Biosfera con un'area di 59.130 ettari e infine il 28 febbraio del 2000 diviene riserva federale, entrando anche a far parte della rete internazionale di protezione RAMSAR.\nOggi la riserva \u00e8 gestita dalla Commissione Nazionale delle Aree Naturali Protette (CONANP), un ente decentrato della Segreteria dell'Ambiente e delle Risorse Naturali (SEMARNAT).\nIl territorio.\nLa riserva di Ria Celestun \u00e8 una delle zone pi\u00f9 interessanti della penisola dello Yucatan per valore naturalistico e paesaggistico. Il territorio ospita una gran variet\u00e0 di ambienti naturali: paludale, marittimo e costiero.\nIl nucleo principale si estende su una superficie di 194 ettari, ma se consideriamo l'intera area protetta, considerando quindi anche le porzioni di area marina, si arriva ad includere attualmente 81.482 ettari.\nIl clima \u00e8 semi-secco, caratterizzato da piogge solamente nel periodo estivo. Il territorio \u00e8 quasi del tutto pianeggiante, con un'altezza massima di 3 metri sul livello del mare in alcuni punti. Si caratterizza per una grande ricchezza di ecosistemi e specie animali e vegetali, comprendenti sistemi dunali, lagune costiere, distese di mangrovie e selva secca. Centinaia di specie animali, tra crostacei, rettili, anfibi e volatili (tra cui i caratteristici fenicotteri rosa) stazionano tutto l'anno o seguono le rotte migratorie che passano per queste terre.\nLa fauna.\nR\u00eda Celest\u00fan gode di una fauna ricca e varia che comprende circa 300 specie di uccelli, fra cui i famosi fenicotteri rosa, un gran numero di mammiferi, anfibi, rettili e una grande variet\u00e0 di pesci. \u00c8 proprio la fauna del luogo a rendere la cittadina famosa a livello internazionale.\nGli uccelli.\nTra le numerose specie di uccelli le specie costiere e paludali sono le garze, le anatre, i gabbiani e i piovanelli.\nLa regione \u00e8 anche zona di riposo, alimentazione e nidificazione del \"fenicottero rosa\".\nSono circa 28.000 i fenicotteri conteggiati nel mese di dicembre e febbraio 2010 nei fondali naturali lungo la Penisola dello Yucatan. Sono inoltre numerose le specie a rischio e in via d'estinzione come per esempio l'alzavola reale, l'avvoltoio reale, l'oca lombardella e il falco pellegrino.\nInfine tra le specie endemiche va menzionato lo scricciolo dello Yucatan, che sembra dipendere dalle macchie costiere delle duna di sabbia, dove \u00e8 pi\u00f9 numeroso che in ogni altra tipo di vegetazione, e la Sheartail messicano.\nI mammiferi.\nCirca 75 specie di mammiferi sono stati registrati fino ad oggi, suddivisi in 11 ordini e 26 famiglie. I Chirotteri rappresentano la maggior parte di queste specie, seguiti da roditori e carnivori.\nCinque di queste specie sono rare, tra cui il toporagno e la kinkajou, otto sono in pericolo di estinzione, tra cui il formichiere e il puma Jaguarundi. Sette sono, infine, le specie sull'orlo dell'estinzione; tra esse troviamo la scimmia ragno, il giaguaro e il tapiro\nGli anfibi e i rettili.\nGli anfibi e i rettili individuati sino ad oggi nella riserva possono essere raggruppati in 13 specie di anfibi e 64 di rettili (36 specie dei quali sono serpenti).\nQuattro di queste specie beneficiano di una protezione speciale, 12 sono considerate rare, 6 sono in via di estinzione, e tre sono in pericolo di estinzione.\nLa tartaruga embricata e tartaruga caretta caretta sono altre specie sull'orlo dell'estinzione e una specie che invece \u00e8 considerata rara \u00e8 il coccodrillo di palude.\nI pesci.\nNell'area sono state individuate 104 specie di pesci, suddivise in 18 ordini e 48 famiglie; molte di esse sono endemiche, come la Gambusia yucatana.\nLe paludi di canna di R\u00eda Celest\u00fan sono importanti per l'allevamento e l'alimentazione di una grande variet\u00e0 di pesci, molluschi e crostacei, che sono alla base dell'attivit\u00e0 pesca nella regione. Alcune specie importanti per l'economia e la gastronomia locale sono i gamberetti, il polpo, il granchio blu, i Maya ciclidi, il pesce gatto e le cefali.\nSpecie come la spigola e il granchio di scoglio, che sono stati sottoposti per anni a pesca intensiva attraverso l'uso di apparecchiature non approvate e il mancato rispetto dei divieti di pesca, sono oggi in via di estinzione.\nLa flora.\nRia Celestun rappresenta l'ecoregione delle foreste secche e delle foreste delle mangrovie dello Yucatan e anche l'ecoregione marina del Golfo del Messico. La Riserva rappresenta l'habitat ideale delle mangrovie, della savana, delle dune di sabbia e della vegetazione sottomarina.\nLe specie vegetali endemiche delle dune di sabbia costiere di Celest\u00fan includono: yucatanensis Matelea, Exostema caribaeum e Spermacoce confusa. Altre specie degne di nota che sono in via di estinzione includono alberi di palma: chi'it (Thrinax radiata), nakax (Coccothrinax readii), kuka (Pseudophoenix sargentii) e Sabal gretheridae, classificata come rara.\nDella famiglia agavaceous: il Beaucarnea pliabilis \u00e8 considerato specie in pericolo di estinzione.\nLe mangrovie.\nLe mangrovie sono una formazione forestale costituita da alberi dotati di radici accessorie che sollevano il tronco da terra donando alla foresta paludosa un aspetto tipico e unico. Le mangrovie crescono in ambienti umidi e trovano a Celestun il loro habitat ideale al ridosso della costa. Nella riserva sono presenti mangrovie dalle radici rosse che danno all'acqua un colore marrone-rossastro tipico delle zone paludose dell'America centrale.\nPolitiche.\nL'oggetto principale delle nuove politiche ambientali introdotte dal 2000 non sono state gli ambienti naturali, bens\u00ec la popolazione di Celestun. A loro sono state rivolte le attenzioni del biologo e quelle della squadra che si occupa della Riserva. Secondo la filosofia della Riserva \u00e8 la gente del luogo la vera risorsa di un'area protetta.\nIn breve le azioni promosse dalla riserva sono state:\nTurismo.\nIl turismo ruota principalmente attorno all'osservazione degli uccelli, in particolare all'osservazione del famoso fenicottero rosa (Phoenicopterus ruber ruber). Il turismo \u00e8 iniziato come attivit\u00e0 economica nei primi anni '90. Alcuni pescatori fondarono le prime associazioni di barcaioli per portare i turisti in visita, senza per\u00f2 nessun tipo di preparazione e formazione. In passato i percorsi turistici non erano controllati e mettevano in serio pericolo la flora e la fauna del luogo. Ora invece tutte le visite sono state progettate e definite al fine di proteggere la popolazione dei fenicotteri, anche se i trasgressori continuano ad essere molti.\nAttualmente, nella penisola dello Yucatan si stanno svolgendo workshop di formazione per preparare la popolazione locale e permetterle di acquisire competenze tali da poter lavorare come eco-guide turistiche.\nAttivit\u00e0.\nLe diverse attivit\u00e0 eco-turistiche programmate a R\u00eda Celest\u00fan comprendono:"}
{"id": "3863530", "revid": "1929898", "url": "https://it.wikipedia.org/wiki?curid=3863530", "title": "Osso sacro di Tequixquiac", "text": "L'Osso sacro di Tequixquiac, \u00e8 una scultura ossea del periodo preistorico.\nRitrovamento.\nIl pezzo \u00e8 stato trovato a Tequixquiac, durante lo scavo del tunnel di drenaggio profondo di Citt\u00e0 del Messico. Tequixquiac \u00e8 un comune in cui maggiori scoperte sono state fatte in termini di materiale fossile \u00e8 interessato, anche se nel corso del tempo il terreno e la vegetazione sono sepolti resti di uomini e animali e, successivamente, sono stati trovati per caso, come \u00e8 il caso il \"Sacro di Tequixquiac\" ritrovato il 4 febbraio 1870, a dodici metri di profondit\u00e0, durante la costruzione del sistema fognario della citt\u00e0 di Messico, questo fossile \u00e8 considerato come un esempio di arte e ha suggerito che gli fu dato il valore scientifico per la preistoria delle Americhe.\nUno dei ritrovamenti pi\u00f9 salienti dell'arte primitiva in America \u00e8 stato trovato in questo comune, prese il nome di \"Sacro di Tequixquiac\", che \u00e8 inutile e riflettere solo senso ideologico dell'artista che ha scolpito il pezzo di osso un Camelidae 22.000 anni a.C..\nSimbolismo.\nProbabilmente rappresenta il volto di un maiale o un coyote, intagliato nell'osso sacro di un animale preistorico che \u00e8 attualmente estinto in questa regione.\nConservazione.\nIl pezzo \u00e8 in mostra permanente nel Museo nazionale di antropologia a Citt\u00e0 del Messico."}
{"id": "3863536", "revid": "585241", "url": "https://it.wikipedia.org/wiki?curid=3863536", "title": "Filippo da Casaloldo", "text": "Era figlio di Bonacorso, conte di Casaloldo, della famiglia dei Casaloldi.\nVenne nominato vescovo di Mantova alla morte del predecessore Martino da Parma, avvenuta il 24 luglio 1268.\nA seguito degli scontri tra le famiglie di Mantova, Pinamonte Bonacolsi cacci\u00f2 da Mantova il vescovo Filippo assieme a tutti gli altri membri della famiglia dei conti di Casaloldo e la diocesi venne retta dai vicari. Filippo si rifugi\u00f2 a Brescia, sua citt\u00e0 natale, rimanendovi per sempre.\nSolo agli inizi del 1303 l'intervento di Papa Benedetto XI permise al vescovo Filippo di essere ripristinato nel suo mandato. Ma a Mantova non fece ritorno perch\u00e9 mor\u00ec dopo alcuni mesi.\nBiografia.\nIl canonicato a Mantova.\nAlcuni documenti riguardanti la famiglia da Saviola, legata ai Casaloldo anche da vincoli di parentela, forniscono informazioni su questo conte e canonico della cattedrale insieme, figlio del conte Bonacorso di Balduino.\nDall'archivio capitolare della cattedrale di Mantova risulta cos\u00ec che nel 1259 il canonico \"Petrinus de Saviola\", con il canonico Filippo conte di Casaloldo, ha la prebenda di S. Cassiano..\nSecondo Torelli il conte e canonico Filippo, nominato per la prima volta proprio nel 1259 con il documento ricordato, sarebbe in realt\u00e0 sempre attestato nella forma diminutiva \u2013 \"Phylippinus comes\" di Casaloldo -, cosa che lo distinguerebbe da un altro canonico della cattedrale dei da Saviola, pure chiamato \"Philipus\", sicuramente nella veste di canonico dal 1227 al 1232, in quanto in questi anni compare con il cognome \"de Saviola\", indicato invece semplicemente come \"d. Philipus canonicus\" dal 1222 al 1260.\nComunque, nonostante spesso si trovi indicato senza cognome, egli non \u00e8 confondibile con il conte Filippo, per divergenze sia di denominazione \u2013 Filippo / Filippino - sia cronologiche.\nL'esilio da Mantova.\nNel 1272, mentre era canonico della cattedrale di Mantova - per D'Arco all'incirca da 14 anni, cio\u00e8 dalla fine degli anni '50 del XIII secolo, periodo che corrisponde abbastanza bene alla prima attestazione del medesimo Filippo, che \u00e8 del 1259 -, fu coinvolto nell'esilio decretato da Pinamonte dei Bonacolsi contro tutti i conti Casaloldi.\nCostretti a ritirarsi nel loro feudo di Gonzaga, i da Casaloldo patirono il sequestro dei beni da parte del comune di Mantova, che ne assegn\u00f2 una larga fetta ad Antonio Corradi da Gonzaga. Questi, forse nel 1264, insieme ai fratelli aveva sofferto \u2013 dice la motivazione di vendita \u2013 \"molti danni, in concomitanza con l'attuale lotta, nel territorio e nelle pertinenze di Gonzaga, a causa dell'opera malvagia dei conti Casaloldi\".\nDunque, per risarcire Antonio Gonzaga del danno subito, consistente, secondo l'interpretazione di Sissa, in spogliazioni \"in terra et pertinentis Gonzage\" e in Marmirolo subite da suo padre Guido per istigazione dei conti Casalodi, Pinamonte fece assegnare ai Gonzaga una ricca prebenda della cattedrale tolta al canonico Filippo Casaloldi.\nSecondo D'Arco, tale assegnazione-indennizzo avvenne nel 1274, mentre il Luzio propone di correggere tale data, ritenendo che tale disposizione sia da porre nello stesso anno della cacciata dei conti di Mantova, il 1272.\nIn ogni caso, la politica dei Bonacolsi puntava in quel momento ad assicurarsi l'amicizia dei da Gonzaga, ed anche per questo motivo lo stesso Pinamonte don\u00f2 loro i beni di coloro che erano stati banditi, tra cui i conti di Casaloldo, in particolare Alberto, e fece promulgare la legge per la concessione ad Antonio Corradi-Gonzaga della ricca prebenda del canonico Filippo da Casaloldo, con il pretesto che i Casaloldi avevano commesso alcune malefatte contro gli stessi Gonzaga, forse intorno al 1264, ancora precedentemente all'avvento del Bonacolsi alla guida del comune, o forse durante il periodo in cui, dopo l'espulsione da Mantova nel 1272, i conti erano asserragliati nel castello di Gonzaga.\nL'episcopato in esilio.\nA complicare la situazione della Mantova che si avviava a cadere nelle mani dei Bonacolsi, sopraggiunse l'elezione, da parte del pontefice, dello stesso Filippo da Casaloldo a vescovo di Mantova, dopo quattro anni dalla morte del vescovo Martino da Parma, nel 1268. Infatti, forse nello stesso 1272, appena prima che avvenissero le convulse vicende connesse al bando subito dai conti Casaloldi e alla presa di potere da parte di Pinamonte, era stato eletto vescovo, dopo quattro anni di vacanza della carica, proprio Filippo di Casaloldo, membro della famiglia sconfitta in quell'anno da Pinamonte. Quali che fossero i motivi di una vacanza di quattro anni della cattedra vescovile, tale nomina era intempestiva e destinata a provocare reazioni negative.\nInfatti i Bonacolsi ed il comune mantovano si rifiutarono di riconoscere quella nomina, unicamente perch\u00e9 Filippo era anche un conte di Casaloldo, e quindi un loro avversario; il papa pose perci\u00f2 l'interdetto alla Chiesa di Mantova, e dichiar\u00f2 nulle le investiture fatte durante l'esilio del vescovo Filippo.\nMa la politica di Pinamonte e dei suoi successori verso la Chiesa difese a spada tratta la ragione di stato, e fu irremovibile nella opposizione alla nomina a vescovo di Filippo di Casaloldo.\nAlcuni dei conti ritornarono cos\u00ec in Brescia, e Filippo, che in questa citt\u00e0 era probabilmente nato, nel 1275 fu accolto dai canonici della cattedrale bresciana.\nIl canonicato a Brescia.\nA Brescia proprio nel 1275 mor\u00ec il vescovo di quella citt\u00e0, Martino. Il 21 settembre di quell'anno, nella sala dell'episcopio, si raccolsero i sacerdoti bresciani scelti dalle pievi territoriali e dalle parrocchie urbane per eleggere il nuovo presule.\nTra i canonici chiamati a scegliere il vescovo bresciano, figura il conte Filippo Casaloldo, il quale per l'appunto doveva essere giunto da poco in Brescia. Tutti gli uomini di Chiesa convenuti a Brescia trasmisero poi a sei del loro consesso la facolt\u00e0 diretta di eleggere il vescovo: la scelta cadde infine su Berardo Maggi, anch'egli canonico della cattedrale.\nProbabilmente il conte Filippo partecip\u00f2 alla richiesta, avanzata al comune di Brescia dagli eredi dei conti Casalodi il 2 giugno 1285, di autenticazione dei diplomi da loro concessi dagli imperatori lungo il corso dell'ultimo secolo.\nIn Brescia vivevano infatti anche altri Casaloldi, come Bonacolso, che nel 1309 \u00e8 menzionato come canonico della cattedrale di questa citt\u00e0, figlio del conte Pietro, che era fratello del vescovo Filippo: questo Bonacolso, canonico e nipote di Filippo, era stato investito da Berardo Maggi, vescovo di Brescia, di alcuni beni e diritti nel comune di Rovato.\nLa lotta per l'episcopato e la morte.\nDopo il 1293, anno della morte di Pinamonte Bonacolsi, il conte di Casaloldo dovette tentare di ottenere dalla curia romana e dal pontefice Bonifacio VIII il riconoscimento formale dei suoi diritti pastorali e feudali, chiedendo la riconferma della sua elezione e della sua consacrazione alla cattedra di Mantova.\nUn documento datato 1295 conferma che erano in atto prese di posizioni in merito a tale questione, perch\u00e9 in quell'anno il signore reggente di Mantova, Bardellone Bonacolsi, riun\u00ec il consiglio di credenza e fece nominare procuratore del comune presso la curia romana un fidato canonico della cattedrale, certo Giacomo Vignosi. Questi avrebbe dovuto cercare di opporsi con ogni mezzo all'azione promossa da Filippo Casaloldi al fine di ottenere dall'amministrazione pontificia il riconoscimento dei suoi diritti episcopali e il rientro in Mantova per prendere finalmente possesso della sua diocesi.\nSembra che il Vignosi abbia amministrato con successo la sua missione politica, perch\u00e9 non risulta che durante il pontificato di Bonifacio VIII la curia papale abbia preso alcun provvedimento per sanare la difficile situazione mantovana.\nInfatti, fu solo sotto il successore di Bonifacio VIII, papa Benedetto XI, che la lunga vicenda venne alla fine risolta a favore del conte e vescovo Filippo: fu appunto il 16 febbraio 1303 che il papa lanci\u00f2 l'interdetto sulla citt\u00e0 di Mantova, dichiarando illegali ed invalide tutte le dignit\u00e0 ecclesiastiche conferite durante l'assenza del responsabile conte Filippo Casaloldo, essendo egli l'unico vescovo legittimo, mentre venivano dichiarati nulli tutti i provvedimenti presi senza l'approvazione di quest'ultimo.\nSi tratta di un provvedimento molto serio ed esplicito, che avrebbe potuto avviare alla conclusione il problema apertosi in seguito all'espulsione dei conti di Casaloldo dalla citt\u00e0 di Mantova, ma fu comunque troppo tardivo. Qualche mese pi\u00f9 tardi, infatti, il vescovo Filippo fu colpito da violente febbri, che lo stroncarono nella citt\u00e0 di Brescia, ove si era da tempo ritirato.\nForse fu proprio il provvedimento preso da Benedetto XI che port\u00f2 l'Ughelli, il seicentesco autore di \"Italia Sacra\", ad affermare che il conte Filippo, proveniente dalla terra bresciana di Casaloldo, venne eletto alla sede episcopale di Mantova solo nel 1303 e che ne benefici\u00f2 solo per pochi mesi; mentre il papa intendeva legittimare un'elezione che era avvenuta probabilmente quasi trent'anni prima.\nAlla base di una serie di notizie storiche locali, che vogliono appunto che Filippo sia stato creato vescovo e sia morto nello stesso anno, il 1303, dev'esserci appunto questo errore. Lo storico mantovano Davari, rifacendosi al ricordato documento del 1295, pi\u00f9 correttamente suppone invece che il Casaloldo sia diventato vescovo di Mantova prima di tale anno, anche se a suo avviso non molto prima.\nCos\u00ec egli, vescovo eletto di Mantova, mor\u00ec esule e lontano dalla sua cattedra appunto nel novembre 1303, in Brescia, sua citt\u00e0 d'origine, ove risiedeva provvisoriamente in attesa di essere ammesso effettivamente alla carica di vescovo di Mantova, diocesi di cui non pot\u00e9 mai prendere possesso, e che rimase dunque, e rimarr\u00e0 ancora per qualche tempo, senza un vero vescovo.\nFu sepolto nell'antica chiesa di S. Domenico, oggi scomparsa, ove, a detta del Donesmondi, esistevano monumenti e ritratti della famiglia dei conti di Casaloldo. L'iscrizione sepolcrale, riportata dallo stesso Donesmondi, diceva:\nIl successore fu Filippo dei Bonacolsi, frate minore, gi\u00e0 vescovo di Trento, che per uno strano destino mor\u00ec subito dopo, nel dicembre del 1303, senza nemmeno sapere d'essere stato nominato da papa Benedetto XI alla sede della sua citt\u00e0, dopo la scomparsa del tanto avversato Filippo di Casaloldo, avvenuta solo un mese prima.."}
{"id": "3863543", "revid": "1305772", "url": "https://it.wikipedia.org/wiki?curid=3863543", "title": "Crockett", "text": ""}
{"id": "3863545", "revid": "339392", "url": "https://it.wikipedia.org/wiki?curid=3863545", "title": "Osservatorio Politico", "text": ""}
{"id": "3863547", "revid": "47767", "url": "https://it.wikipedia.org/wiki?curid=3863547", "title": "Cunera", "text": ""}
{"id": "3863551", "revid": "12582", "url": "https://it.wikipedia.org/wiki?curid=3863551", "title": "Cittadinanza europea", "text": ""}
{"id": "3863563", "revid": "697070", "url": "https://it.wikipedia.org/wiki?curid=3863563", "title": "Guglielmo Amidano", "text": ""}
{"id": "3863570", "revid": "729019", "url": "https://it.wikipedia.org/wiki?curid=3863570", "title": "Isole Lup\u010di", "text": "Le isole Lup\u010di (in russo \u043e\u0441\u0442\u0440\u043e\u0432\u0430 \u041b\u0443\u043f\u0447\u0438, \" ostrova Lup\u010di\"; in italiano \"grande\") sono un gruppo di quattro piccole isolette russe nel Mar Bianco. Amministrativamente fanno parte del Kandalak\u0161skij rajon dell'oblast' di Murmansk, nel Circondario federale nordoccidentale.\nGeografia.\nLe isole Lup\u010di sono situate nella baia Lup\u010de (\u0433\u0443\u0431\u0430 \u041b\u0443\u043f\u0447\u0435), nella parte pi\u00f9 settentrionale del golfo di Kandalak\u0161a (\u041a\u0430\u043d\u0434\u0430\u043b\u0430\u043a\u0448\u0441\u043a\u0438\u0439 \u0437\u0430\u043b\u0438\u0432), proprio di fronte alla citt\u00e0 di Kandalak\u0161a, dove sbocca il fiume Lup\u010de-Savino (\u0440\u0435\u043a\u0430 \u041b\u0443\u043f\u0447\u0435-\u0421\u0430\u0432\u0438\u043d\u043e).\nLe isole del gruppo sono:"}
{"id": "3863572", "revid": "287204", "url": "https://it.wikipedia.org/wiki?curid=3863572", "title": "Henri-Louis Kain", "text": "Biografia.\nLe Kain ha cominciato a recitare al Collegio Mazzarino, in compagnia di alcuni giovani. Voltaire intuito il suo talento, lo spron\u00f2 a continuare nell'arte della recitazione. A fronte dell'opposizione da parte degli attori, a causa delle suo fisico gracile, il suo approccio pesante nella recitazione dei personaggi, il suo volto e la sua voce volgare opaca, Le Kain entr\u00f2 nella compagnia del re soltanto il 24 febbraio 1752, dopo diciassette mesi di attesa e con una decisione specifica il re.\nCon un duro lavoro ha superato i suoi difetti naturali: ammorbidendo la sua voce, ma imprimendo alla recitazione un pathos che nobilitava le sue azioni. Rese il suo viso cos\u00ec espressivo che, nei momenti di passione, produceva l'illusione della bellezza.\n\u00c8 stato uno dei primi modelli di come un attore deve ascoltare e seguire la pantomima e il testo del suo interlocutore. Ha impresso alla sua dizione tonalit\u00e0 diverse, a seconda del personaggio rappresentato e ha curato i costumi di scena.\nConsiderato uno dei pi\u00f9 grandi attori tragici del suo tempo ha recitato, nelle tragedie di Voltaire, nel ruolo di \"Orosmane\", nel quale eccelleva, ma anche in quelle di \"Tancredi\", \"Maometto\", \"Gengis Kahn\", \"Zamore\", \"Rhadamiste\", \"Nicomede\", \"Oreste\" e altri che sono diventati per lui altrettanti trionfi.\nUn giorno dopo aver recitato di fronte a Luigi XV di Francia, il re disse:\nMentre il de Boni, che riporta la citazione regia, diceva della sua recitazione:\n\u00c8 diventato membro della Com\u00e9die-Fran\u00e7aise, e si \u00e8 ritirato dalle scene poco prima della sua morte e scrisse un libro di memorie \"Les M\u00e9moires\" molto interessante sulla nascita della sua recitazione stampato soltanto nel 1825 a cura di Talma, infatti Le Kain venne considerato il precursore della recitazione del grande Talma che scrisse anche un saggio su di lui, intitolato: \"Quelques r\u00e9flexions sur Le Kain et sur l'art dramatique\" (1825)."}
{"id": "3863580", "revid": "3791", "url": "https://it.wikipedia.org/wiki?curid=3863580", "title": "Arcidiocesi di Seoul", "text": ""}
{"id": "3863587", "revid": "56620", "url": "https://it.wikipedia.org/wiki?curid=3863587", "title": "Al Dhafra Sport Club", "text": ""}
{"id": "3863588", "revid": "2025934", "url": "https://it.wikipedia.org/wiki?curid=3863588", "title": "Efra\u00edn Velarde", "text": "Caratteristiche tecniche.\nOccupa il ruolo di terzino sinistro, ma all'occorrenza pu\u00f2 giocare anche come esterno di centrocampo.\nCarriera.\nClub.\nProdotto delle giovanili dei Pumas, debutta in prima squadra all'et\u00e0 di 18 anni nell'ultima giornata del clausura 2004, nella partita casalinga vinta dai Pumas 3-2 contro il , dove segna il goal della vittoria di testa all'84\u00ba minuto dopo essere subentrato nell'intervallo a Dar\u00edo Ver\u00f3n.\nRaccoglie altre 4 presenze (2 nell'apertura 2005 e 2 nel clausura 2006), prima di essere promosso al rango di titolare, giocando tutte le partite dell'apertura 2006. Il 18 aprile 2006 fa anche il suo debutto nella Copa Libertadores, giocando da titolare l'ultima partita della fase a gironi, pareggiata in casa per 1-1 contro il Nacional.\nRimane titolare indiscusso anche nei tornei successivi, vincendo il clausura 2009 ed il clausura 2011 da protagonista, saltando solo le partite finali del campionato di apertura 2009 per una distorsione al ginocchio e quelle del clausura 2010 per una frattura al quinto metatarso subita nella Concachampions.\nNel clausura 2012, mette a segno la sua quinta rete in campionato della carriera portando in vantaggio i Pumas sul campo del Toluca (la partita si conclude poi 0-2).\nNazionale.\nIl 24 agosto 2011 viene convocato dal commissario tecnico della nazionale messicana Jos\u00e9 Manuel de la Torre per gli incontri amichevoli contro Polonia e Cile, partita nella quale debutta con la selezione nazionale il 4 settembre, venendo sostituito da Andr\u00e9s Guardado al 65\u00ba minuto.\nVita privata.\nSi \u00e8 sposato il 14 agosto 2011 con Jessica G\u00f3mez, conosciuta nel 2005, dalla quale ha avuto una figlia, Sof\u00eda, nel 2010."}
{"id": "3863589", "revid": "292162", "url": "https://it.wikipedia.org/wiki?curid=3863589", "title": "Lampedusa", "text": ""}
{"id": "3863593", "revid": "1149807", "url": "https://it.wikipedia.org/wiki?curid=3863593", "title": "Luoghi di Deltora", "text": "Elenco delle ambientazioni descritte nella saga fantasy di Deltora della scrittrice Emily Rodda.\nDeltora.\nTerre del Topazio.\nle terre del Topazio sono quelle dove vive la trib\u00f9 di Del, antica proprietaria del Topazio della cintura di Deltora.\nTerre del rubino.\nLe terre del rubino sono quelle dove vive la trib\u00f9 dei Ralad, antichi proprietari del rubino della Cintura di Deltora.\nTerre dell'Opale.\nLe terre dell'Opale sono le terre dove risiedeva la trib\u00f9 delle Pianure, gli antichi proprietari dell'Opale della Cintura di Deltora.\nTerre del Lapislazzuli.\nLe terre del Lapislazzuli sono la terra nativa della trib\u00f9 degli Stagni, cui \u00e8 appartenuto il Lapislazzuli della Cintura di Deltora.\n \"LA MORTE SI AGGIRA TRA LE SUE PARETI DI ROCCIA ETERNA\n DOVE TUTTI SONO UNO, E UNO SOLO GOVERNA.\n SOTTO I MORTI CI SONO I VIVENTI\n NELL'INSENSATA BRAMA DELL'ALVEARE DEI VENTI.\"\nQuesta entit\u00e0 si pu\u00f2 tuttavia stordire con il fumo, come le api di un comune alveare.\nLe Terre dello Smeraldo.\nLe Terre dello Smeraldo sono le terre dove vivono gli Gnomi della Montagna del Terrore, antichi possessori dello Smeraldo della Cintura di Deltora.\nLe Terre dell'Ametista.\nLe Terre dell'Ametista sono le terre dove risiede la trib\u00f9 di Tora, antica proprietaria dell'Ametista della Cintura di Deltora.\nTerre del Diamante.\nLe Terre del Diamante sono quelle abitate dalla trib\u00f9 degli Jalis, cui apparteneva il Diamante della Cintura di Deltora.\nIsole Pirrane.\nLe Isole Pirrane sono il nome collettivo dei territori che si trovano nel mare sotterraneo sotto Deltora, composti da tre isole principali (Piuma, Auron e Keras) e diversi isolotti minori. L'unico ingresso si trova sotto le colline di Oss-Mine. \u00c8 qui che i Pirrani custodiscono il Flauto di Pirra.\nTerre dell'Ombra.\nLe Terre dell'Ombra sono i territori che si trovano a nord di Deltora, oltre i monti. L'unico sentiero conosciuto che collega Deltora alle Terre dell'Ombra si trova accanto alla Montagna del Terrore. Le Terre dell'Ombra occupano la zona che molti anni prima era stata la terra di Pirra, che fu conquistata dal Signore dell'Ombra quando il Flauto di Pirra fu diviso."}
{"id": "3863594", "revid": "406085", "url": "https://it.wikipedia.org/wiki?curid=3863594", "title": "Verbi intransitivi", "text": ""}
{"id": "3863601", "revid": "610351", "url": "https://it.wikipedia.org/wiki?curid=3863601", "title": "Miss America 2006", "text": "Miss America 2006 \u00e8 l'ottantacinquesima edizione del concorso Miss America. Si \u00e8 tenuto presso il Planet Hollywood Performing Arts Center di Las Vegas il 21 gennaio 2006. Vincitrice del concorso \u00e8 risultata essere Jennifer Berry, rappresentante dell'Oklahoma."}
{"id": "3863614", "revid": "275619", "url": "https://it.wikipedia.org/wiki?curid=3863614", "title": "Kinkaku e Ginkaku", "text": ""}
{"id": "3863617", "revid": "212348", "url": "https://it.wikipedia.org/wiki?curid=3863617", "title": "Propulsore azimutale", "text": "Un propulsore azimutale \u00e8 un propulsore navale che pu\u00f2 essere ruotato secondo un asse verticale (da qui il nome) e pertanto orientato in una qualsiasi direzione orizzontale, rendendo inutile la presenza del timone. La presenza di un sistema di propulsione azimutale consente una maggiore manovrabilit\u00e0 della nave rispetto ad un sistema di propulsione costituito da eliche fisse e da un timone. Questo tipo di propulsore viene utilizzato per tratte lunghe.\nTipi di propulsori azimutali.\nCi sono due varianti principali, in base alla posizione del motore:\nTrasmissione meccanica.\nL-Drive.\nNel sistema di propulsore azimutale L-Drive il motore elettrico \u00e8 montato verticalmente, rimuovendo il secondo ingranaggio conico dalla trasmissione. Gli involucri del propulsore azimutale possono essere ruotati di 360 gradi, consentendo rapidi cambiamenti nella direzione di spinta ed eliminando la necessit\u00e0 di un timone convenzionale. Questa forma di trasmissione di potenza \u00e8 chiamata L-drive perch\u00e9 il movimento rotatorio deve compiere una svolta ad angolo retto, che somiglia alla lettera \"L\". \nZ-Drive.\nIl sistema Z-Drive \u00e8 un sistema di propulsione marina azimutale nel quale l'involucro che contieneil propulsore pu\u00f2 ruotare di 360 gradi consentendo rapidi cambiamenti nella direzione di spinta e quindi nella direzione della nave, eliminando la necessit\u00e0 di un timone convenzionale. Il sistema viene chiamato cos\u00ec a causa dell'aspetto in sezione trasversale dell'albero di trasmissione meccanico o della configurazione di trasmissione utilizzata per collegare l'energia di azionamento fornita meccanicamente al dispositivo azimutale Z-Drive. Questa forma di trasmissione \u00e8 chiamata Z-Drive perch\u00e9 il movimento rotatorio deve compiere due giri ad angolo retto, somigliante alla lettera \"Z\". Questa denominazione viene utilizzata per differenziare la disposizione dell'azionamento da quella del tipo L-drive.\nTrasmissione elettrica.\nIl sistema di propulsore azimutale elettrico denominato Azipod, prodotto dal Gruppo ABB, \u00e8 privo di ingranaggi di timoneria con il motore elettrico installato in un contenitore sommerso all'esterno dello scafo. La propulsione \u00e8 costituita da un'elica a passo fisso montata all'interno di un involucro orientabile (\"pod\") che contiene anche il motore elettrico che aziona l'elica, che nel sistema di propulsione Azipod \u00e8 a passo fisso e a giri variabili. Questo sistema \u00e8 usato sul transatlantico inglese RMS Queen Mary 2.\nVantaggi.\nI principali vantaggi sono la manovrabilit\u00e0, l'efficienza elettrica, un migliore utilizzo dello spazio della nave e minori costi di manutenzione. Le navi con propulsori azimutali non hanno bisogno di rimorchiatori per attraccare, sebbene possano comunque richiedere rimorchiatori per manovrare in luoghi difficili.\nStoria.\nL'inventore inglese Francis Ronalds aveva gi\u00e0 descritto nel 1859 quello che definiva \"timone propulsore\", che combinava i meccanismi di propulsione e governo di una imbarcazione in un unico apparato. L'elica era collocata in un involucro avente un profilo esterno simile a un timone e fissato a un albero verticale che consentiva al dispositivo di ruotare verticalmente intorno al proprio asse mentre la rotazione veniva trasmessa all'elica.\nIl moderno propulsore azimutale che utilizza la trasmissione Z-Drive \u00e8 stato inventato nel 1950 da Joseph Becker, il fondatore dell'azienda Schottel in Germania. Becker ha ricevuto nel 2004 per l'invenzione il Premio Elmer A. Sperry. \nAlla fine degli anni ottanta, il Gruppo ABB ha sviluppato il propulsore Azipod con il motore situato al'interno dello stesso involucro."}
{"id": "3863630", "revid": "125662349", "url": "https://it.wikipedia.org/wiki?curid=3863630", "title": "Richard Tuggle", "text": ""}
{"id": "3863631", "revid": "123251009", "url": "https://it.wikipedia.org/wiki?curid=3863631", "title": "Partus sequitur ventrem", "text": "Partus sequitur ventrem, spesso abbreviata come partus, \u00e8 stata una dottrina legale in vigore nelle colonie britanniche del Nord America e successivamente negli Stati Uniti d'America, inclusa nella serie di norme che regolavano la schiavit\u00f9 nel territorio, derivata dalle norme del diritto romano. La frase in latino significa grossomodo che il nascituro segue il ventre, ovvero tradotto in termini legali che colui che fosse nato da una madre schiava avrebbe seguito lo stesso destino divenendo anch'egli schiavo, propriet\u00e0 a vita di colui che possedeva il genitore.\nStoria.\nPrima dell'adozione di questa dottrina, sviluppatasi inizialmente in Virginia dal 1662 per poi diffondersi largamente in molte delle colonie, la common law inglese stabiliva che un bambino acquisiva la cittadinanza con i relativi diritti se il padre fosse stato cittadino inglese, considerando la famiglia come unit\u00e0 guidata dal genitore maschio. La comunit\u00e0 poteva anche agire di forza chiedendo che questi riconoscessero i propri figli illegittimi, obbligandoli a mantenerli e a occuparsi della loro formazione per dargli strumenti adeguati affinch\u00e9 potessero cavarsela da soli una volta diventati adulti. Tali norme erano orientate a non far ricadere sulla comunit\u00e0 i costi per il mantenimento dei figli illegittimi.\nNel 1658 Elizabeth Key Grinstead fu la prima donna di origini africane a ottenere la libert\u00e0 in Virginia grazie alle norme in vigore all'epoca, chiedendo di essere liberata proprio in virt\u00f9 del fatto che il proprio padre fosse stato un uomo inglese che a suo tempo aveva riconosciuto Elizabeth, battezzandola come cristiana.\nIn seguito a questo episodio nel 1662 si mise un freno al tentativo di ottenere la libert\u00e0 dei figli degli schiavi, varando appunto il \"partus sequitur ventrem\", istituito dalla House of Burgesses della Virginia e successivamente adottata nelle altre colonie. La dottrina stabiliva definitivamente che la libert\u00e0 era concessa unicamente se la donna fosse stata una cittadina libera e non posta in schiavit\u00f9. Di conseguenza da quel momento tutti i bambini nati da donne di origini africane non erano pi\u00f9 considerati soggetti tutelati dalle leggi inglesi, essendo questo il metodo di identificazione pi\u00f9 diffuso per stabilire se una persona avesse o meno diritto alla cittadinanza con tutti i diritti che ne derivavano.\nAlcuni storici suggeriscono che il \"partus\" fu istituito come necessit\u00e0 economica per la richiesta crescente di manodopera, in un periodo in cui il reclutamento di lavoratori con il metodo della servit\u00f9 debitoria era difficile, a causa delle estreme condizioni in cui ci si veniva a trovare, poco allettanti per eventuali nuovi coloni che vi avessero voluto fare ricorso. Il provvedimento ebbe anche l'effetto di evitare l'obbligo di riconoscimento della prole nata da madri schiave, per cui anche l'abuso sessuale verso di esse divenne senza rischi per il padrone, che anzi prendeva vantaggio dalla situazione avendo schiavi in pi\u00f9 senza doverli acquistare. I figli illegittimi venivano confinati nei quartieri di schiavi, a meno che il proprio genitore maschio non avesse intrapreso le vie legali per riconoscergli lo status di cittadino libero.\nA causa della dottrina istituita la popolazione di persone con antenati sia africani sia europei crebbe enormemente, come notarono alcuni visitatori giunti in Virginia dall'Europa nel XVIII secolo.\nLo stesso Thomas Jefferson pare avesse avuto almeno sei figli \"misti\" nati dalla relazione fissa con una schiava, di cui quattro sopravvissero fino all'et\u00e0 adulta, e tre di questi entrarono nella societ\u00e0 dei bianchi, poich\u00e9 aventi almeno 7/8 di antenati europei, condizione necessaria affinch\u00e9 potesse essere riconosciuta la libert\u00e0 nonostante la nascita in cattivit\u00e0, come era previsto dalle leggi della Virginia.\nSulla costa del golfo, nelle colonie latine, vi era una classe elitaria di uomini liberi di origine africana, che avevano la pelle pi\u00f9 chiara, specialmente a New Orleans, Savannah e Charleston. Molti di essi erano istruiti e possedevano propriet\u00e0, alcuni persino schiavi.\nA causa della crescente domanda di cotone in Virginia e altri Stati divenne sempre pi\u00f9 difficile rendere liberi gli schiavi, per la pressante necessit\u00e0 di assoggettare quanta pi\u00f9 manodopera possibile da far lavorare nei campi nei primi anni del XIX secolo.\nMay Chesnut scriveva della societ\u00e0 della Carolina del Sud che i loro uomini, come i patriarchi, vivevano tutti nella stessa casa con le loro mogli e le loro concubine, e vi erano molti bambini mulatti che somigliavano stranamente ai bambini bianchi che abitavano nella stessa casa. L'attrice e attivista Fanny Kemble descrisse invece nel suo \"Journal of a Residence on a Georgia Plantation in 1838-1839\" le disgrazie di figli illegittimi abbandonati dai propri padri che avevano una posizione elitaria nella societ\u00e0, ma il libro non fu pubblicato prima del 1863.\nNegli anni precedenti la guerra civile non tutti i padri bianchi abbandonavano i propri figli illegittimi alla schiavit\u00f9, alcuni facevano in modo che non potessero cadere in disgrazia intestandogli propriet\u00e0 e riconoscendo legalmente la propria relazione con la madre schiava. Alcuni facoltosi coltivatori pagarono l'istruzione dei loro figli mulatti negli Stati del Nord, dove l'insegnamento ai neri non era proibito. Questi rappresentavano per\u00f2 solo un'esigua parte dei bambini nati in schiavit\u00f9, ma molti di loro diventarono poi leader dei movimenti abolizionisti, come Robert Purvis a Filadelfia."}
{"id": "3863635", "revid": "762947", "url": "https://it.wikipedia.org/wiki?curid=3863635", "title": "Sestetto per archi n. 2 (Brahms)", "text": "Il Sestetto per archi n. 2 in sol maggiore, op. 36 fu composto da Brahms durante gli anni 1864-65 e fu pubblicato da Simrock.\nFu eseguito per la prima volta a Boston l'11 ottobre 1866.\nL'organico del sestetto \u00e8 di due violini, due viole, e due violoncelli, ed ha quattro movimenti:\nBrahms compose la maggior parte dell'opera nella campagna nei dintorni di Lichtental, non lontano da Baden-Baden. Secondo il biografo di Brahms Karl Geiringer, contiene un riferimento al nome di battesimo di Agathe von Siebold (della quale Brahms era in quel periodo innamorato) nel primo movimento, battute 162-168.\nIl musicista svedese Kurt Atterberg arrangi\u00f2 il sestetto per orchestra d'archi nel 1939."}
{"id": "3863649", "revid": "1782831", "url": "https://it.wikipedia.org/wiki?curid=3863649", "title": "Larry Drake", "text": "\u00c8 conosciuto principalmente per aver interpretato dal 1987 al 1994 il ruolo di Benny Stulwicz nella serie televisiva \"Avvocati a Los Angeles\".\nBiografia.\nLarry Drake nasce a Tulsa in Oklahoma da Lorraine, una casalinga, e da Raymond Drake, un ingegnere di una compagnia petrolifera. Ha frequentato e si \u00e8 laureato all'Universit\u00e0 dell'Oklahoma di Norman.\n\u00c8 stato sposato due volte. Nel 1989 si spos\u00f2 con l'attrice Ruth de Sosa dalla quale divorzi\u00f2 nel 1991; nell'ottobre 2009 si spos\u00f2 in seconde nozze con Marina Drujko dalla quale divorzi\u00f2 appena due mesi dopo.\nIl suo corpo senza vita \u00e8 stato trovato nella sua abitazione di Hollywood nel marzo 2016.\nCarriera.\nLa carriera di Drake inizia nel 1971, anno in cui recita nel ruolo di Bubba nel film \"This Stuff'll Kill Ya!\" diretto da Herschell Gordon Lewis. Successivamente nel 1975 appare in un secondo film \"Truckin' Man\" diretto da Will Zens. Da quel momento in poi inizi\u00f2 ad apparire in numerose produzioni televisive e cinematografiche.\n\u00c8 ricordato per essere apparso in film come \"Karate Kid - Per vincere domani\" (1984), \"Darkman\" (1990), \"Dr. Giggles\" (1992), \"Darkman II - Il ritorno di Durant\" (1995), \"The Beast - Abissi di paura\" (1996), \"Mr. Bean - L'ultima catastrofe\" (1997), \"Fino all'inferno\" (1999), \"American Pie 2\" (2001), \"Spun\" (2002) e \"Pathology\" (2008) e per le sue partecipazioni nelle serie televisive \"Hardcastle e McCormick\", \"I racconti della cripta\", \"Oltre i limiti\", \"\", \"Stargate SG-1\", \"Six Feet Under\", \"Settimo cielo\" e \"Boston Legal\".\nTra il 1987 e il 1994 ha recitato nel ruolo per cui \u00e8 maggiormente conosciuto dal grande pubblico, ossia quello di Benny Stulwicz nella serie televisiva \"Avvocati a Los Angeles\". Apparso come guest star in un episodio della prima stagione, entr\u00f2 a far parte del cast principale durante la seconda stagione e continu\u00f2 a recitarvi fino alla fine della serie per un totale di 129 episodi. Grazie alla sua interpretazione in questa serie televisiva Drake ha vinto per due anni consecutivi il Premio Emmy nella categoria \"Migliore attore non protagonista in una serie drammatica\" (1988 e 1989), oltre ad aver ricevuto per tre volte una nomination ai Golden Globe nella categoria \"Miglior attore non protagonista in una serie\" e aver vinto due Quality Television Awards nella categoria \"Best Supporting Actor in a Quality Drama Series\". Nel 2002 \u00e8 tornato ad interpretare questo ruolo nel film per la televisione \"\".\nNel 1998 ha fatto parte del cast principale della serie televisiva \"Prey\" nel ruolo del Dottor. Walter Attwood. La serie venne cancellata dopo una sola stagione.\nOltre alla carriera d'attore Larry ha avuto anche qualche esperienza come doppiatore. Tra il 1999 e il 2004 ha prestato la sua voce al personaggio di Pops nella serie d'animazione \"Johnny Bravo\" e si pu\u00f2 sentire la sua voce anche in qualche episodio di \"Le avventure di Superman\", \"Batman of the Future\", \"Justice League Unlimited\" e \"Le nuove avventure di Scooby-Doo\". Nel 2009 ha inoltre prestato la sua voce al personaggio di Ganthet nel film d'animazione \"Lanterna Verde - Prima missione\"."}
{"id": "3863657", "revid": "137590", "url": "https://it.wikipedia.org/wiki?curid=3863657", "title": "Biblioteca reale (Danimarca)", "text": "La Biblioteca reale (in danese \"Det Kongelige Bibliotek\") \u00e8 la biblioteca nazionale della Danimarca. Si trova a Copenaghen. \n\u00c8 tra le pi\u00f9 grandi biblioteche del mondo e la pi\u00f9 grande dei paesi nordici. Nel 2017 si \u00e8 fusa con la Biblioteca statale e universitaria di Aarhus per formare una biblioteca nazionale combinata in cui la gestione \u00e8 comune ma le sedi delle biblioteche separate a Copenaghen e Aarhus sono state mantenute.\nContiene numerosi tesori storici e vi \u00e8 depositata una copia di tutte le opere stampate in Danimarca dal XVII secolo. Grazie alle ingenti donazioni in passato, la biblioteca conserva quasi tutte le opere a stampa danesi conosciute incluso il primo libro danese a stampa un breviario stampato nel 1482 da Johann Snell.\n\u00c8 la \"ISIL Registration Authority\", ossia l'autorit\u00e0 internazionale per il coordinamento e la registrazione del codice ISIL.\nStoria.\nLa biblioteca fu fondata nel 1647 dal re Federico III, che vi nomina il primo bibliotecario il 25 ottobre 1653. Il Re acquista tre importanti biblioteche private che sono riunite alla sua per formare il nucleo delle collezioni della Biblioteca Reale. Queste sono installate nel 1673 in un fabbricato di propriet\u00e0 (gli attuali Archivi nazionali) e il deposito ufficiale \u00e8 istituito nel 1697. Il pubblico \u00e8 ammesso dal 1793.\nTuttavia, prima che la biblioteca nazionale venisse creata, esisteva gi\u00e0 la biblioteca universitaria, fondata nel 1482. Questa \u00e8 divisa nel 1938 tra il \"primo reparto\" e il \"secondo reparto\", dedicato alla medicina e alla biologia.\nNel 1989 \u00e8 stata fusa con la prestigiosa Biblioteca dell'Universit\u00e0 di Copenaghen (fondata nel 1482). Nel 2005 \u00e8 stata fusa con la Biblioteca nazionale danese per la scienza e la medicina, ora Biblioteca della facolt\u00e0 di scienze naturali e della salute.\nNel 2008, l'Archivio del folclore danese \u00e8 stato incluso nella Biblioteca reale.\nNel 2017 la Biblioteca si fonde con la Biblioteca di Stato di Aarhus, parte della Universit\u00e0 locale, dove viene conservata, tra le altre cose, la Collezione di Ruben, per formare la Biblioteca reale di Danimarca.\nMateriali.\nNel 2017, la Biblioteca Reale aveva 36.975.069 unit\u00e0 fisiche e 2.438.978 titoli elettronici. \nQuesti comprendono: libri, giornali, opuscoli, pubblicazioni aziendali, manoscritti e archivi, mappe, stampe e fotografie, spartiti musicali, documentazione di usi e costumi popolari, quattro copie elettroniche annuali dei siti Internet danesi tramite deposito legale.\nLa Biblioteca Reale acquisisce i libri danesi tramite deposito legale. Il patrimonio comprende quindi una collezione quasi completa di tutti i libri stampati danesi a partire dal 1482. Nel 2006, il deposito legale \u00e8 stato esteso alle pubblicazioni elettroniche e ora la biblioteca raccoglie quattro copie elettroniche dei siti Internet danesi ogni anno. I libri danesi stampati prima del 1900 sono digitalizzati su richiesta e resi disponibili gratuitamente al pubblico.\nLa biblioteca custodisce anche un'ampia e significativa collezione di letteratura straniera e di antica letteratura scientifica, inclusi libri preziosi di alto valore e di importanza per la storia del libro, tra cui una rara copia della Bibbia di Gutenberg.\nLa biblioteca oggi.\nOggi la biblioteca reale si ripartisce su cinque siti:\nLa biblioteca reale possiede una collezione di circa libri e manoscritti.\nIl vecchio edificio di Slotsholmen \u00e8 stato costruito nel 1906: si tratta di una copia della cappella della Cattedrale di Aquisgrana di Carlomagno.\nIl \"diamante nero\".\nIl nuovo edificio, contiguo al primo, \u00e8 stato aperto nel 1999: viene comunemente chiamato \u00abdiamante nero\u00bb (\"Den sorte diamant\"), a causa delle lastre di marmo nero e vetro affumicato che formano l'involucro esterno.\nLa superficie di tutto l'edificio \u00e8 coperta da granito nero dello Zimbabwe, tagliato in Portogallo e lucidato in Italia. Esso copre il poligono imponente di un nero che cambia colore a seconda del tempo e dell'ora del giorno. I blocchi di granito da 75\u00a0kg ciascuno si estendono su una superficie complessiva di 2500 metri quadrati. Per quanto riguarda l'enorme finestra vetrata che taglia il \u00abdiamante\u00bb in due, si compone solo di vetro prodotto in Germania. Ognuna misura 6 metri di altezza e 2,4 m di larghezza.\nNel centro dell'edificio, un enorme atrio di 8 piani funge da ingresso e lucernario per l'intero edificio. A differenza dell'esterno, l'interno dell'atrio \u00e8 completamente bianco. Ha balconi su ogni piano, formando onde che si incontrano in ogni lato dello spazio. Le scale mobili permettono di accedere a tutte le parti dell'edificio attraverso l'atrio in tutta la sua larghezza, mentre i ponti tagliano lo spazio in pi\u00f9 punti.\nQuesta estensione della Biblioteca Reale \u00e8 separata dalla costruzione originale da una strada piuttosto trafficata. Tuttavia, tre corridoi collegano le due parti dell'edificio sopra la strada. Entrambi si trovano in alto e sono riservati al personale, mentre il pi\u00f9 grande si trova nell'estensione dell'atrio. Si parla della biblioteca anche nel libro di geografia generale di Adriano Balbi."}
{"id": "3863658", "revid": "767487", "url": "https://it.wikipedia.org/wiki?curid=3863658", "title": "La morte alle calcagna (film)", "text": "La morte alle calcagna (\"Out of Bounds\") \u00e8 un film del 1986, diretto da Richard Tuggle.\nTrama.\nDaryl Cage, un ragazzo arriva a Los Angeles con suo fratello Tommy, per\u00f2 i guai per Daryl cominciano quando ritira una sacca che sembra la sua; ma contiene dell'eroina destinata al boss della droga Roy Gaddis che \u00e8 costretto a dargli la caccia per restituire la sacca."}
{"id": "3863670", "revid": "223320", "url": "https://it.wikipedia.org/wiki?curid=3863670", "title": "Hikari E", "text": ""}
{"id": "3863680", "revid": "1602064", "url": "https://it.wikipedia.org/wiki?curid=3863680", "title": "Zine", "text": "La zine \u00e8 una rivista generalmente di scarsa distribuzione e spesso prodotta da dilettanti che, pur essendo esperti nella materia di cui tratta la rivista, lo fanno per hobby. Alcune sono scritte da volontari e i curatori non modificano il contenuto nel caso di eventuali errori non-tecnici. Ci\u00f2 significa che il linguaggio pu\u00f2 essere un po' difficile per chi non \u00e8 abituato a questo tipo di letture. Trattano temi diversi e illustrano diverse opinioni, siano esse concordi o contrastanti, in quanto non devono curarsi degli abbonati e della pubblicit\u00e0."}
{"id": "3863683", "revid": "112924121", "url": "https://it.wikipedia.org/wiki?curid=3863683", "title": "Colatore Agognetta", "text": "L'Agognetta \u00e8 un colatore che scorre in provincia di Pavia; \u00e8 un affluente del Po. Svolge la funzione di convogliare tutte le acque della bassa provincia di Pavia nel fiume Po ed ecco perch\u00e9 la sua denominazione \"colatore\".\nPercorso.\nLa roggia nasce nel comune di Sannazzaro de' Burgondi, dalla confluenza di varie rogge che irrigano la Lomellina; attraversa Sannazzaro e subito dopo confluisce nel Po.\nNome.\nIl nome \"Agognetta\" deriva da Agogna, un torrente che scorre in provincia di Novara e Pavia. Il nome latino \"Aconia\" deriva dal nome degli Agoni, genia di barbari, come li chiama Polibio (dalla radice celtica \"ach\", \"ache\", cio\u00e8 acqua).\nAltri lo fanno derivare dal gentilizio latino \"Aconius\""}
{"id": "3863686", "revid": "1522738", "url": "https://it.wikipedia.org/wiki?curid=3863686", "title": "Galactic Wrestling", "text": "Galactic Wrestling: Featuring Ultimate Muscle \u00e8 un videogioco picchiaduro uscito per PlayStation 2 nel 2004, il 22 aprile in Giappone e il 30 giugno negli Stati Uniti. In Giappone \u00e8 noto come , o anche come . Il gioco, fedele alla versione manga dell'universo di \"Ultimate Muscle\" su cui si basa il gioco, \u00e8 invero un'espansione di Ultimate Muscle: Legends vs. New Generation, gioco per GameCube uscito in Giappone il 22 novembre 2002 e nel Nord America il 5 giugno 2003. Questo gioco, inoltre, possiede un'espansione per PlayStation Portable, chiamata e uscita in Giappone il 2 febbraio 2006.\nTrama.\nMantaro Kinniku/Kid Muscle viene inviato dalla sua progenie del pianeta Kinniku sulla Terra, dove incontra Meat, suo compatriota, che gli insegna ad essere un wrestler. Kid affronta i suoi primi incontri contro Dial Balik, Pumpinetor, Check Mate, Road Rage Hydrozoa, e Mars. Successivamente, Kid viene inviato nel suo pianeta dove affronta tre avversari, ovvero Forkolossus, Hanzo e Bone Cold, per poi tornare sulla Terra dove partecipa al 22.000\u00ba Torneo Chojin. In questo torneo affronta, in sequenza, El Nino, Hollywood Bowl, Barrierfree Man, Ricardo (il capo della D.M.P.) e Kevin Mask (il quale sconfigge Kid e si aggiudica la finale). Dopodich\u00e9 Kid, Barrierfree Man, Mars, Turbiskij e Kevin, ormai decisi a diventare dei Chojin di Luce, si scontrano e sconfiggono Voltman, 4D Costellation e Ashuraman, salvando cos\u00ec Meat, che i tre Chojin Oscuri volevano sacrificare.\nDopo questa esperienza, Kid e i suoi compagni vengono spediti nel passato per affrontare e sconfiggere il duo Lighting e Thunder, che hanno la capacit\u00e0 di viaggiare nel tempo. Il duo si iscrive al torneo Tag Team dove affronta e sconfigge Neptuneman e Mammothman, portando Kid a iscriversi al torneo insieme al suo partner Chaos Avenir (che per partecipare si mette le vesti di Kinnkuman Great), formando cos\u00ec un tag team che si chiama Muscle Brothers Nouveau. Kid e Chaos negli incontri affrontano e sconfiggono Beefman, Curry Lou Thesz, Unnamed Bogus Rupin, Tenmusuman e Itto Mask. Dopo aver battuto questi avversari Chaos muore per mano del duo Lighting e Thunder, lasciando cos\u00ec Kid Muscle senza partner, che per\u00f2 trova in Kevin Mask, che approfitta della situazione e si offre volontario di fare squadra con Kid, che decide di allenarsi per imparare la Muscle Spark.\nPersonaggi.\nIl videogioco contiene in tutto ben 100 personaggi, contando pure i vestiti alternativi e le comparse.\nModalit\u00e0 di gioco.\nIl videogioco contiene ben tre modalit\u00e0: match a due, match tag e match quattro contro quattro.\nAccoglienza.\nSecondo l'aggregatore Metacritic, il gioco ha ricevuto recensioni miste da parte della critica. La rivista giapponese \"Famits\u016b\" gli diede un punteggio di 26 su 40."}
{"id": "3863689", "revid": "56620", "url": "https://it.wikipedia.org/wiki?curid=3863689", "title": "AAPA", "text": ""}
{"id": "3863700", "revid": "30300", "url": "https://it.wikipedia.org/wiki?curid=3863700", "title": "Tilli Romero", "text": ""}
{"id": "3863707", "revid": "278830", "url": "https://it.wikipedia.org/wiki?curid=3863707", "title": "Professione assassino (film 1972)", "text": ""}
{"id": "3863709", "revid": "73843", "url": "https://it.wikipedia.org/wiki?curid=3863709", "title": "Composizioni di Antonio Salieri", "text": "Lista delle composizioni di Antonio Salieri (1750-1825), ordinate per genere.\nCori profani.\nCanzoni e canoni con o senza pianoforte.\nCa. 340 opere in italiano, tedesco (compresi i testi di Schiller, di G. A., di Castelli e di Matthisson), francese e latino."}
{"id": "3863716", "revid": "661526", "url": "https://it.wikipedia.org/wiki?curid=3863716", "title": "Mr Gwyn", "text": "Mr Gwyn \u00e8 un romanzo di Alessandro Baricco edito da Feltrinelli nel 2011, secondo della tetralogia \"I Corpi\".\nTrama.\nJasper Gwyn \u00e8 uno scrittore di successo nazionale ed internazionale. Decide all'et\u00e0 di 43 anni di smettere di scrivere. Si trover\u00e0 a dover escogitare un modo per poter continuare a vivere di scrittura tenendo sempre fede alla promessa fatta di smettere coi libri. Decide cos\u00ec di diventare un copista, cio\u00e8 far\u00e0 ritratti di persone attraverso le parole, senza dipingere."}
{"id": "3863718", "revid": "287204", "url": "https://it.wikipedia.org/wiki?curid=3863718", "title": "Vieni a vivere", "text": "Vieni a vivere \u00e8 il primo singolo estratto dal terzo album di Dente, \"L'amore non \u00e8 bello\", pubblicato nel 2009.\nIl video.\nIl video, girato a Venezia, \u00e8 diretto da Marco Bellone."}
{"id": "3863720", "revid": "1149807", "url": "https://it.wikipedia.org/wiki?curid=3863720", "title": "Cinerea (personaggio)", "text": ""}
{"id": "3863721", "revid": "125064339", "url": "https://it.wikipedia.org/wiki?curid=3863721", "title": "UFC 111", "text": "UFC 111: St-Pierre vs. Hardy \u00e8 stato un evento di arti marziali miste tenuto dalla Ultimate Fighting Championship il 27 marzo 2010 al Prudential Center di Newark, Stati Uniti d'America.\nRetroscena.\nQuella di Dan Hardy \u00e8 la prima volta di un lottatore britannico che lotta per un titolo UFC.\nInizialmente le altre due sfide principali per i pesi welter dovevano essere Kampmann-Saunders e Fitch-Alves, ma a causa di un infortunio avvenuto in allenamento Kampmann venne inizialmente sostituito da Jake Ellenberger, mentre ad Alves venne rilevata un'irregolarit\u00e0 cerebrale e venne quindi sostituito da Saunders, e quindi Ellenberger non prese parte ad alcun incontro e venne risarcito economicamente per questo.\nNegli Stati Uniti ed in Canada l'evento venne trasmesso anche nei cinema, rispettivamente presso i National CineMedia e i Cineplex Odeon.\nL'evento segnal\u00f2 il tutto esaurito gi\u00e0 il 10 marzo.\nNel poster dell'evento venne rimosso un tatuaggio presente sul corpo di Dan Hardy recante la scritta \"O\u1e43 Ma\u1e47i Padme H\u016b\u1e43\" in quanto poteva essere interpretato come una provocazione nei confronti del governo cinese.\nRisultati.\nCard preliminare.\nRiddle sconfisse Soto per squalifica (calcio illegale) nel terzo round (1:30).\nHamman sconfisse Wallace per decisione unanime (29-28, 29-28, 29-28).\nPalhares sconfisse Drwal per sottomissione (heel hook) nel primo round (0:45).\nAlmeida sconfisse Brown per sottomissione (strangolamento da dietro) nel secondo round (3:30).\nDiaz sconfisse Markham per KO tecnico (pugni) nel primo round (2:47).\nCard principale.\nMiller sconfisse Bocek per decisione unanime (29\u201328, 29\u201328, 29\u201328).\nFitch sconfisse Saunders per decisione unanime (30\u201327, 30\u201327, 30\u201327).\nPellegrino sconfisse Camoes per sottomissione (strangolamento da dietro) nel secondo round (4:20).\nCarwin sconfisse Mir per KO (pugni) nel primo round (3:48) e divenne campione dei Pesi Massimi ad Interim.\nSt-Pierre sconfisse Hardy per decisione unanime (50\u201343, 50\u201344, 50\u201345) e difese il titolo dei Pesi Welter.\nPremi.\nAi vincitori sono stati assegnati 65.000$ per i seguenti premi:"}
{"id": "3863724", "revid": "1566286", "url": "https://it.wikipedia.org/wiki?curid=3863724", "title": "Charles F. Haas", "text": ""}
{"id": "3863725", "revid": "521302", "url": "https://it.wikipedia.org/wiki?curid=3863725", "title": "PFC Lokomotiv Sofija", "text": ""}
{"id": "3863729", "revid": "521302", "url": "https://it.wikipedia.org/wiki?curid=3863729", "title": "PFC Minjor Pernik", "text": ""}
{"id": "3863734", "revid": "729019", "url": "https://it.wikipedia.org/wiki?curid=3863734", "title": "Dossier Mata Hari", "text": "Dossier Mata Hari \u00e8 uno sceneggiato televisivo prodotto dalla Rai - Radiotelevisione italiana e trasmesso nel 1967.\nArticolato in quattro puntate - girate in bianco e nero - fu trasmesso in quell'anno sull'allora Programma Nazionale e riproposto su Rai Storia dal 22 al 25 gennaio 2012.\nStoria.\nNel corso della prima guerra mondiale, i servizi segreti francesi arrestano per spionaggio in favore dei tedeschi Mata Hari, una danzatrice olandese che si attribuisce origini orientali. La donna accusata dal capitano Pierre Bouchardon \u00e8 processata e condannata a morte il 15 ottobre 1917.\nLa regia era di Mario Landi, che aveva anche scritto la sceneggiatura con Bruno di Geronimo. Tra gli interpreti figurano Cosetta Greco, nel ruolo della protagonista, e Gabriele Ferzetti, nel ruolo del suo accusatore.\nContenuto.\nLo sceneggiato narra la vicenda di Mata Hari, introdotta dal narratore Riccardo Cucciolla che appare dietro una scrivania a inizio di ogni puntata. Gli interrogatori del capitano Pierre Bouchardon fanno da filo conduttore per ricostruire il passato di Margaretha.\nL'indagine storiografica \u00e8 fondata sull'esame dello schedario segreto francese, della corrispondenza e del diario di Mata Hari, dei verbali d'interrogatorio e di quelli processuali.\nGli interni sono stati girati nello Studio TV3 del Centro di produzione Rai di Milano, la scena della fucilazione nel Poligono di tiro di Milano.\nCosetta Greco canta la sigla finale \"La fine di un amore\" di Sergio Bardotti e Jimmy Fontana."}
{"id": "3863736", "revid": "287204", "url": "https://it.wikipedia.org/wiki?curid=3863736", "title": "Junior (azienda)", "text": "La G. Ceirano Junior, poi rinominata in Fabbrica Torinese Automobili Junior, \u00e8 una azienda automobilistica fondata a Torino da Giovanni Ceirano e attiva dal 1905 al 1909.\nStoria.\nNel 1905 vi lavorano una quarantina di operai e l'azienda produce tre modelli di automobili non molto originali e all'avanguardia ma affidabili e robuste; nel secondo anno di gestione, le cose cambiano e appare un nuovo modello, la 18-24 Hp.\nNel 1907 l'anno della crisi, che attanagliava particolarmente il settore delle automobili, la Junior decide di stipulare un accordo con la OTAV per la commercializzazione dei prodotti di entrambi i marchi nelle loro \"showroom\". Venne anche appositamente creata la societ\u00e0 di diritto inglese \"Junior &amp; OTAV Cars Ltd.\" per vendere le auto in Gran Bretagna.\nNel 1909 una grave crisi porta la Junior al fallimento ed un suo concessionario, la ditta F. Momo &amp; C., la acquisisce, con il solo scopo di vendere gli ultimi autotelai prodotti dalla fabbrica e giacenti in magazzino.\nModelli.\nL'auto migliore prodotta dalla Junior \u00e8 stata la 28-40 Hp (dal 1908 chiamata 30-40 Hp) prodotta dal 1907 al 1909 le sue specifiche tecniche erano: motore di 8 litri a 4 cilindri che sviluppava 45 cv per una velocit\u00e0 massima di 100\u00a0km/h , venduta a un prezzo alto per l'epoca: 11.500 lire (solo l'autotelaio), ma in linea per la clientela a cui era destinata che la porter\u00e0 anche in qualche competizione sportiva, tra cui la Targa Florio dove ottenne alcune soddisfazioni.\nBibliografia.\nL'automobile italiana, Giunti editore, 2006 ISBN 88-09-04284-0"}
{"id": "3863737", "revid": "298055", "url": "https://it.wikipedia.org/wiki?curid=3863737", "title": "Jewish News One", "text": "Jewish News One (abbreviano in JN1) \u00e8 stato un canale televisivo all-news che trasmetteva in tutto il mondo via satellite, dedicato ai telespettatori di religione ebraica, con sede a Bruxelles, in Belgio.\nStoria.\nJewish News One ha iniziato le proprie trasmissioni via satellite ha iniziato ufficialmente in Europa il 21 settembre 2011. Tuttavia, la rete era stata utilizzata per un certo tempo prima di questa data, con il loro primo uploading video di YouTube come canale gi\u00e0 il 7 settembre 2011. Poco dopo il 21 settembre del 2011, la copertura satellitare \u00e8 stata ampliata per Nord America e in Eurasia.\nIl canale non riceveva alcun finanziamento dal governo israeliano. La rete era di propriet\u00e0 degli ucraini Igor Kolomoisky e Vadim Rabinovich, presidente e vicepresidente, rispettivamente, della European Jewish Union (EJU), con sede a Bruxelles che \u00e8 l'organismo delle comunit\u00e0 e organizzazioni ebraiche in Europa.\nOrganizzazione.\nUffici.\nJewish News One aveva uffici e studi a Bruxelles (dove era situata anche la sede), Kiev e Tel Aviv.\nProgrammazione.\nJewish News One era un canale all-news che trasmetteva 24 ore su 24 un flusso di notizie in particolar modo sul mondo ebraico. Ogni ciclo iniziava con i titoli, proseguiva con notizie e interviste e terminava con un video riguardante una notizia, senza narrazione. Non vi erano interruzioni pubblicitarie.\nLa programmazione era disponibile solo in lingua inglese, ma Jewish News One aveva annunciato l'intenzione di trasmettere in otto lingue, tra le quali russo, ucraino, francese, spagnolo, ebraico, italiano e tedesco."}
{"id": "3863745", "revid": "287204", "url": "https://it.wikipedia.org/wiki?curid=3863745", "title": "Robert Young", "text": ""}
{"id": "3863749", "revid": "117234026", "url": "https://it.wikipedia.org/wiki?curid=3863749", "title": "Yukiko Iwai", "text": "Carriera.\nHa debuttato come doppiatrice nel 1994 con Macross 7. Nel 1995 ha poi lavorato nell'anime giapponese \"Ping-Pong Club\" e in \"Saint Tail\".\nNella sua carriera ha doppiato dal 1996 l'anime, i film ed i videogiochi relativi a Detective Conan, i personaggi di Ayumi Yoshida, Aoko Nakamori e Keiko Momoi. Tra gli altri ruoli vi \u00e8 quello da protagonista come Luna in \"Mujin wakusei Survive\" nel 2009."}
{"id": "3863756", "revid": "521302", "url": "https://it.wikipedia.org/wiki?curid=3863756", "title": "PFC Kaliakra Kavarna", "text": ""}
{"id": "3863758", "revid": "729019", "url": "https://it.wikipedia.org/wiki?curid=3863758", "title": "Topor", "text": "Top\u00f3r (\"\u0411\u043e\u0435\u0432\u043e\u0439 \u0442\u043e\u043f\u043e\u0440\" in cirillico) \u00e8 la parola che in lingua polacca e in lingua russa indica la scure d'arcione in particolare e l'ascia da battaglia in generale. Arma manesca di diretta derivazione orientale, quasi certamente basata su di un modello in uso alla cavalleria dei turchi ottomani, differisce dalla scure d'arcione occidentale per la conformazione della lama, la cui linea \u00e8 ottimizzata per i colpi discendenti vibrati dal cavaliere in arcioni.\nStoria.\nL'uso della scure d'arcione, ben documentato nella Persia degli Achemenidi (v. \"Sagaris\") ancor prima che dei Parti o dei Sasanidi, fu una caratteristica tipica delle forze di cavalleria del Medioriente tanto nell'Antichit\u00e0 quanto nel Medioevo. Dalla Persia, la passione per la scure d'arcione si diffuse nelle terre dell'attuale Afghanistan, dell'Armenia e delle contrade pi\u00f9 settentrionali del subcontinente indiano.\nNel Khanato di Bukhara (XVI-XVIII secolo), il \"tabarzin\" (vocabolo di lingua farsi indicante genericamente la scure da guerra, sia nella sua versione da fanteria che da cavalleria) era attributo precipuo del sovrano (\"khan\").\nLa sistematica pressione delle popolazioni di etnia turca sulla Persia prima e sul Mar Nero poi concorsero a veicolare verso l'Europa l'uso dell'ascia d'armi. Nelle regioni baltiche, interessate dalla presenza di popolazioni germaniche use a servirsi in modo variegato della scure quale arma (Vichinghi e Variaghi), il miscuglio tra la tradizione orientale e quella occidentale port\u00f2 allo sviluppo di una particolarissima tipologia di scure d'arcione che mantenne spesso le caratteristiche tipiche dell'ascia turco-persiana mescolandola a volte con elementi germanici: il \"topor\".\nLa scure d'arcione russo-polacca ebbe larga diffusione presso le forze di cavalleria di quei potentati cristiani che avevano dovuto fare gioco-forza del soldato a cavallo il prototipo delle proprie forze armate onde contrastare i continui \"raid\" dei cavalieri turchi e tartari: la Confederazione Polacco-Lituana, la potente compagine statale sorta nel 1569 con la fusione del Granducato di Lituania e del Regno di Polonia, ed il Granducato di Moscovia, erede della Rus' di Kiev devastato dai Tataro-mongoli.\nRispetto alle altre tipologie di scuri d'arcione in uso presso gli eserciti dell'Europa occidentale, il \"topor\" rest\u00f2 in uso ancora in piena Et\u00e0 Moderna. La cavalleria russa e gli \"husaria\" polacco-lituani, tanto quanto i loro avversari turchi e tartari, continuarono a servirsi di armi bianche d'arcione ancora nel pieno XVII secolo, quando cio\u00e8 la cavalleria occidentale aveva ormai pienamente adottato il modello \"Spada-e-Pistola\" codificato durante la Guerra dei Trent'Anni. Il \"topor\" con manico coperto di cuoio ed argento conservato presso l'Armeria del Cremlino di Mosca (riportato sotto in figura) \u00e8 stato, a titolo di esempio, datato al Seicento.\nIl persistere della scure nella panoplia dei cavalieri dell'Europa orientale fu anzitutto dovuto ad un preciso bisogno pratico. In quelle contrade infatti l'uso di una corazza a maglia di ferro o a maglia di ferro laminata, sia da parte delle armate cristiane che da parte degli ottomani, perdurava ancora in piena Et\u00e0 barocca, quando cio\u00e8 l'Europa occidentale copriva la sua cavalleria pesante (corazzieri e raitri) con solidi piastroni di metallo. I russi ed i polacco-lituani, tanto quanto i turco-tartari, erano quindi ancora nella condizione di dover ricorrere a scuri e mazze per liquidare il nemico negli scontri. Bisogna inoltre considerare che la scure, tanto quanto la mazza ferrata (\"bulava\") aveva un significato simbolico enorme per le popolazioni slave e magiare tanto quanto per i turchi ed i persiani.\nIl \"topor\" scomparve definitivamente dai campi di battaglia dell'Europa orientale solo al volgere del Settecento, con alcuni esemplari ancora prodotti nel XIX secolo.\nCostruzione.\nRispetto alla scure d'arcione occidentale, il \"topor\" aveva:"}
{"id": "3863759", "revid": "729019", "url": "https://it.wikipedia.org/wiki?curid=3863759", "title": "Czekan", "text": "Lo Czekan (\"\u010cekanas\" in lingua lituana e \u0427\u0435\u043a\u0430\u043d in lingua russa) \u00e8 una particolare tipologia di arma bianca manesca anticamente in uso agli \"husaria\", la cavalleria pesante d\"'\u00e9lite\" della Confederazione Polacco-Lituana, ed alle forze di cavalleria del Granducato di Moscovia. Si tratta di una variante del martello d'armi detto \"a becco di corvo\", la cui testa metallica si compone di una bocca di martello sviluppante, sul lato opposto, in una lunga \"penna\" ricurva, in alcuni casi a doppia curvatura, sormontata verticalmente da una borchia cilindrica.\nIl vocabolo \"czekan\" significa oggi in lingua polacca \"piccozza\"."}
{"id": "3863760", "revid": "1632387", "url": "https://it.wikipedia.org/wiki?curid=3863760", "title": "Memories of a Time to Come", "text": "Memories of a Time to Come \u00e8 una compilation del gruppo musicale power metal tedesco Blind Guardian, pubblicata nel 2012.\nIl disco.\nCon l'eccezione di \"Sacred Worlds\", tutte le tracce presenti sui due dischi sono state remixate. Mentre, \"Valhalla\", \"The Bard's Song (In the Forest)\", \"The Bard's Song (The Hobbit)\" e \"And Then There Was Silence\" sono state ri-registrate.\nIl terzo disco, presente solo nell'edizione deluxe, contiene tracce del Demo dei Lucifer's Heritage e altre degli stessi Blind Guardian.\nEdizioni.\nLa versione in LP, edita dalla Nuclear Blast, \u00e8 suddivisa in 4 dischi e contiene tutte e 31 le tracce."}
{"id": "3863763", "revid": "6923", "url": "https://it.wikipedia.org/wiki?curid=3863763", "title": "Pirelli (famiglia)", "text": "I Pirelli sono una famiglia di industriali italiani originari di Varenna, nel lecchese.\nLe fortune dei Pirelli sono legate a Giovanni Battista, ottavo di dieci figli di un modesto panettiere e fondatore dell'omonima azienda di pneumatici e cavi, nel 1872.\nTra gli esponenti di maggior rilievo si ricordano:"}
{"id": "3863772", "revid": "305248", "url": "https://it.wikipedia.org/wiki?curid=3863772", "title": "Fenomeno celeste di Norimberga", "text": "Il fenomeno celeste di Norimberga \u00e8 un evento naturale, probabilmente un parelio, che, interpretando un'incisione realizzata all'epoca dal tipografo Hans Glaser, potrebbe essere accaduto a Norimberga all'alba del 14 aprile 1561.\nL'incisione di Glaser.\nL'incisione rappresenta il Sole contornato da due grandi archi semicircolari, tipici del fenomeno naturale del parelio, che \u00e8 un fenomeno ottico atmosferico causato dalla rifrazione della luce solare da parte dei piccoli cristalli di ghiaccio sospesi nell'atmosfera, e diverse figure simboliche, tra cui dei cannoni con le relative palle da essi sparate. Sotto l'incisione \u00e8 riportato un testo che descrive l'immagine. Nella prima parte Glaser racconta ci\u00f2 che sarebbe accaduto riferendo di una terribile apparizione vista da numerosi uomini e donne dentro e fuori le porte della citt\u00e0: all'inizio il Sole apparve contornato da due archi color rosso sangue, simili alla Luna nel suo ultimo trimestre, poi apparvero anche delle croci e delle strisce che iniziarono a spostarsi e a combattere tra di loro, infine apparve qualcosa di simile ad una grossa lancia nera. Nella seconda parte del testo Glaser afferma che solo Dio sa il significato di ci\u00f2 che \u00e8 apparso in cielo ed ammonisce i suoi lettori a non ignorare questi segni divini, invitandoli al pentimento.\nTale testo non va interpretato in senso letterale, ma tenendo conto che le pubblicazioni dell'epoca erano sostanzialmente di stampo teologico e non avevano la finalit\u00e0 di riportare i fatti in modo perfettamente aderente alla realt\u00e0. Elementi come la lancia, il fuoco, il colore rosso sangue, le croci sanguinanti e i riferimenti al campo di battaglia e all'avvertimento divino sono tutti ricorrenti in opere che rappresentano battaglie celesti tra eserciti di fantasmi, motivo tipico dell'arte ebraico-cristiana dell'epoca.\nLe teorie pseudoscientifiche degli ufologi.\nL'incisione di Glaser \u00e8 stata oggetto di speculazioni nell'ambito delle teorie del complotto sugli UFO.\nNel 1958 lo psicanalista Carl Gustav Jung cit\u00f2 il caso di Norimberga, assieme al fenomeno celeste di Basilea del 1566, nel saggio psicanalitico dedicato al tema dell'ufologia \"Ein moderner Mythus: Von Dingen, die am Himmel gesehen werden\" (\"Un mito moderno. Le cose che si vedono nel cielo\"). Successivamente il caso \u00e8 stato citato molto spesso, senza essere compreso, nella letteratura ufologica. Nell'ambito di tali teorie pseudoscientifiche l'incisione di Hanns Glaser rappresenterebbe un insieme di oggetti volanti di varie forme che avrebbero ingaggiato una sorta di combattimento durato un'ora e che sarebbe terminato con la precipitazione al suolo di diversi oggetti, alla periferia della citt\u00e0, causando un incendio. Tale interpretazione \u00e8 priva di fondamento sia storico che scientifico."}
{"id": "3863774", "revid": "767487", "url": "https://it.wikipedia.org/wiki?curid=3863774", "title": "David Copperfield (film 1911)", "text": "David Copperfield \u00e8 un cortometraggio muto del 1911 diretto da George O. Nichols, anche se in passato la regia era stata attribuita erroneamente a Theodore Marston. Il film \u00e8 noto per essere stata la prima trasposizione cinematografica del romanzo omonimo di Dickens.\nIspirato al libro \"David Copperfield\", la storia \u00e8 ambientata nell'Inghilterra dell'Ottocento. Secondo le accettate convenzioni dell'epoca, la parte del piccolo David Copperfield \u00e8 affidata ad una attrice bambina, la tredicenne Flora Foster.\nMaude Fealy, una popolare attrice teatrale, \u00e8 qui al suo debutto cinematografico.\nTrama.\nOrfano di padre, David vive una durissima infanzia e adolescenza a causa dell'insensibilit\u00e0 del patrigno. Riuscito a fuggire dopo la morte della madre, trova riparo a Londra, aiutato dalla zia che lo fa studiare.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Motion Picture Distributors and Sales Company, il film venne diviso in tre rulli che, all'inizio, vennero distribuiti separatamente: il primo, dal titolo \"The Early Life of David Copperfield\", usc\u00ec il 31 ottobre 1911. Il secondo, dal titolo \"Little Emily and David Copperfield\", il 24 ottobre 1911. Il terzo, \"The Love of David Copperfield\", il 31 ottobre 1911. In seguito, i tre rulli vennero unificati e distribuiti insieme in un unico film dal titolo \"David Copperfield\"."}
{"id": "3863776", "revid": "521302", "url": "https://it.wikipedia.org/wiki?curid=3863776", "title": "PFC Lokomotiv Plovdiv", "text": ""}
{"id": "3863782", "revid": "521302", "url": "https://it.wikipedia.org/wiki?curid=3863782", "title": "PFC Svetkavica T\u0103rgovi\u0161te", "text": ""}
{"id": "3863785", "revid": "521302", "url": "https://it.wikipedia.org/wiki?curid=3863785", "title": "PFC Vidima-Rakovski Sevlievo", "text": ""}
{"id": "3863800", "revid": "46696592", "url": "https://it.wikipedia.org/wiki?curid=3863800", "title": "Albero decisionale", "text": ""}
{"id": "3863804", "revid": "767487", "url": "https://it.wikipedia.org/wiki?curid=3863804", "title": "David Copperfield (film 1922)", "text": "David Copperfield \u00e8 un film muto del 1922 diretto da A. W. Sandberg, basato sull'omonimo romanzo di Dickens."}
{"id": "3863814", "revid": "481666", "url": "https://it.wikipedia.org/wiki?curid=3863814", "title": "Lynn Fontanne", "text": "Biografia.\nEra moglie di Alfred Lunt: con il famoso attore form\u00f2 nella vita e sul palcoscenico una coppia celebre. Cittadina britannica, visse negli Stati Uniti per oltre sessant'anni senza, per\u00f2, mai richiederne la cittadinanza.\nRiconoscimenti.\nNel 1932, ottenne la candidatura al Premio Oscar per il film \"The Guardsman\" di Sidney Franklin, uno dei pochi film che interpret\u00f2. In occasione della cena di premiazione (28 novembre 1932), venne proiettato un cortometraggio della Disney creato appositamente per quell'occasione dal titolo \"Parata dei nominati agli Oscar\", dove appare anche il personaggio di Lynn Fontanne.\nVenne nominata nel 1959 al Tony Award per la commedia \"The Visit\". Nel 1970, fu insignita insieme al marito di uno Special Tony Award\nNel 1965, sempre insieme a Lunt, vinse il premio Emmy."}
{"id": "3863816", "revid": "1783371", "url": "https://it.wikipedia.org/wiki?curid=3863816", "title": "Weland il fabbro", "text": "Weland il fabbro (inglese antico \"W\u0113land\" e \"Welund\"; norreno \"V\u00f6lundr\" e \"Velent\"; antico alto-tedesco \"Wiolant\"; medio alto-tedesco \"Wielant\"; proto-germanico \"W\u0113landaz\", cio\u00e8 \"W\u0113la-nandaz\", lett. \"coraggioso in battaglia -combattente coraggioso\") \u00e8 un mastro fabbro della Mitologia germanica. La sua leggenda \u00e8 narrata in area nordica nella \"V\u00f6lundarkvi\u00f0a\" (un poema epico dell\"Edda poetica\") e nella \"\u00dei\u00f0rekssaga\" (Saga di Teoderico da Verona) e raffigurata sull'VIII Pietra di Ardre. Nelle fonti antico-inglesi, appare in \"Deor\", in \"Waldere\" e in \"Beowulf\" e rappresentato sul Cofanetto Franks. Viene anche menzionato nei poemi tedeschi del ciclo di Dietrich von Bern come padre dell'eroe Witige.\nHa avuto una grande notoriet\u00e0 nel Medioevo anche con il nome di Galan, in lingua francese medioevale.\nLeggenda.\nNella \u00dei\u00f0rekssaga.\nLa versione pi\u00f9 completa della leggenda di Velent il fabbro \u00e8 contenuta nel \"Velents \u00fe\u00e1ttr\" (\"racconto di Velent\") segmento narrativo della \"\u00dei\u00f0rekssaga af Bern\" (\"Saga di Teodorico di Verona\").\nVelent, figlio del gigante Va\u00f0i, viene istruito nella lavorazione del metallo prima dal fabbro M\u00edmir, poi da due maestri nani, che per\u00f2, invidiosi della sua abilit\u00e0, decidono di sbarazzarsi di lui. Velent riesce ad avere la meglio sui nani, si impossessa dei loro attrezzi, dei loro tesori e si mette in viaggio entrando al servizio del re danese Ni\u00f0ungr. Amilias, il fabbro di corte, anch'egli invidioso delle capacit\u00e0 del ragazzo, sfida Velent a costruire una spada che sia in grado di perforare la sua migliore armatura. Velent forgia la spada M\u00edmungr e il giorno della sfida taglia a met\u00e0 l'armatura e lo stesso Amilias che la indossava.\nDopo qualche tempo Ni\u00f0ungr parte per una spedizione militare, ma all'indomani della battaglia scopre di non avere con s\u00e9 la pietra della vittoria (una sorta di amuleto portafortuna) e promette a chi gliela avesse recuperata, met\u00e0 del regno e la propria figlia in sposa. Velent riesce nell'impresa, ma, di ritorno al campo, viene assalito dagli uomini del re che desiderano riscuotere il premio al posto suo. Nella mischia Velent uccide un ufficiale, scatenando l'ira di Ni\u00f0ungr. Il re non solo gli nega la ricompensa, ma addirittura gli fa tagliare i tendini delle gambe perch\u00e9 non possa fuggire e lo costringe a lavorare per lui nella fucina giorno e notte. \nVelent inizia allora a preparare la vendetta: uccide i figlioletti del re che sono venuti a chiedergli delle frecce per la caccia e usa le loro ossa per fabbricare oggetti per il sovrano.\nQualche tempo dopo anche la figlia di Ni\u00f0ungr si presenta alla fucina e chiede al fabbro di ripararle un anello rotto. Velent invece giace con lei e la principessa rimane incinta.\nNel frattempo il fratello di Velent, Egill, giunge alla corte di Ni\u00f0ungr per prestargli soccorso. Velent chiede ad Egill di procurargli molte piume d'uccello. Con queste Velent si fabbrica un abito da uccello e spicca il volo. Velent svela a Ni\u00f0ungr tutta la propria vendetta (l'uccisione dei figli e la violazione della figlia) e vola via. Dopo la morte di Ni\u00f0ungr, sale sul trono il principe Otvin, che si riconcilia con Velent e gli concede in sposa la sorella, gi\u00e0 madre di suo figlio Vi\u00f0ga.\nAnni dopo Velent dona a Vi\u00f0ga l'indistruttibile spada M\u00edmungr e il forte cavallo Skemmingr. Equipaggiato in questo modo, Vi\u00f0ga entra al servizio del re \u00dei\u00f0rekr, protagonista dell'omonima saga.\nNell'Edda poetica.\nAlle vicende di V\u00f6lundr \u00e8 dedicato anche il poema eddico \"V\u00f6lundarkvi\u00f0a\" (\"carme di V\u00f6lundr\"). \nV\u00f6lundr, figlio del re dei Finnar, vive in Ulfdalir (\"le valli dei lupi\") con i fratelli Egill e Slagfi\u00f0r. Un giorno i tre giovani incontrano sulle rive di un lago tre valchirie e le portano a casa loro. Egill prende per s\u00e9 \u00d6lr\u00fan, Slagfi\u00f0r prende Hla\u00f0gu\u00f0r svanhv\u00edt e V\u00f6lundr Herv\u00f6r alvitr. Dopo nove inverni trascorsi insieme, le tre spose, trasformate in cigni, volano via per compiere il loro destino di valchirie. Egill e Slagfi\u00f0r partono in fretta per cercare le mogli, ma V\u00f6lundr rimane in Ulfdalir sperando nel ritorno di Herv\u00f6r alvitr. Egli fabbrica molti anelli d'oro per la sposa: ne fa in tutto settecento. \nUn giorno V\u00f6lundr torna da caccia e conta gli anelli e si accorge che ne manca uno e crede che Herv\u00f6r alvitr sia tornata a prenderlo. Cos\u00ec si addormenta. Ma al risveglio trova il crudele re N\u00ed\u00f0u\u00f0r, che era entrato a rubare l'anello e che ora lo fa prigioniero. N\u00ed\u00f0u\u00f0r fa tagliare a V\u00f6lundr i tendini delle gambe e lo relega su una piccola isola perch\u00e9 lavori per lui e non possa fuggire. L'anello rubato viene dato alla figlia del re, Bodvil\u00f0r.\nUn giorno i due figlioletti di N\u00ed\u00f0u\u00f0r vengono all'isola di V\u00f6lundr per vedere i tesori della sua fucina. V\u00f6lundr dice loro di tornare in segreto. Quando questi tornano, V\u00f6lundr li decapita e usa i loro teschi per fare coppe per il re e gli occhi per fare gioielli per la regina e i denti per fare collane per B\u00f6\u00f0vildr. \nUna volta B\u00f6\u00f0vildr viene alla fucina per far riparare l'anello che si era rotto. V\u00f6lundr le d\u00e0 una bevanda drogata e giace con lei e la principessa rimane incinta. Poi V\u00f6lundr spicca il volo e rivela a N\u00ed\u00f0u\u00f0r tutta la sua vendetta (l'uccisione dei figli e la violazione della principessa) e, fatto promettere al re che nessun male verr\u00e0 arrecato a B\u00f6\u00f0vildr e a suo figlio, vola via.\nRiferimenti anglosassoni.\nLa figura di Weland era ampiamente conosciuta anche nel mondo anglosassone. Il poemetto in antico inglese \"Deor\", elegia che elenca le sofferenze dei maggiori eroi del ciclo gotico, dedica a Welund e a Beadohilde le prime due strofe:\n1. Welund tra le serpi conobbe sventura,\n2. l'uomo risoluto pat\u00ec sofferenze,\n3. ebbe a compagni dolore e desiderio,\n4. desolazione invernale; trov\u00f2 spesso affanno\n5. dopo che Ni\u00f0had a lui impose vincoli,\n6. flessuosi lacci a miglior uomo.\n7. Quello \u00e8 passato, passer\u00e0 anche questo.\n8. Beadohilde non fu per la morte dei suoi fratelli\n9. cos\u00ec affranta in cuore come per il suo proprio stato\n10. s'era con certezza accorta\n11. d'esser gravida; mai seppe\n12. pensare fiduciosa cosa ne sarebbe stato.\n13. Quello \u00e8 passato, passer\u00e0 anche questo.\nWeland \u00e8 nominato anche nel frammentario poema \"Waldere\" e nel celebre \"Beowulf\": in entrambi i poemi l'eroe eponimo porta un'arma forgiata dal fabbro.\nUna scena della leggenda di Welund si trova raffigurata sul pannello anteriore del cofanetto Franks, accanto all'adorazione dei Magi. Weland \u00e8 all'estrema sinistra della scena, nella fucina dove egli \u00e8 tenuto prigioniero. Sotto la fornace \u00e8 il corpo decapitato di uno dei figli di Ni\u00f0had. Con una mano Welund stringe le tenaglie, con l'altra offre il calice di birra drogata a Beadohilde. Dietro a Beadohilde un'altra figura femminile, forse un'ancella. A destra della scena un uomo, probabilmente Egill, sta catturando gli uccelli con le cui piume Welund si fabbricher\u00e0 le ali.\nAltre raffigurazioni di Weland risalenti all'epoca vichinga si trovano nell'Inghilterra del Nord. A Halton nel Lancashire, Weland \u00e8 raffigurato nella sua fucina, circondato dai suoi strumenti. Sulle croci di Leeds e West Yorkshire, a Sherburn-in-Elmet e Bedale, e nel North Yorkshire, Welund \u00e8 rappresentato mentre vola con il suo abito di piume.\nToponimi.\n\u00c8 anche associato con la \"Forge de Wieland\" (\"Fucina di Wieland\"), un sepolcro funerario nella Contea di Oxford. Questo monumento megalitico \u00e8 stato chiamato cos\u00ec dai Sassoni, ma risale a un'epoca precedente al loro arrivo. Da questa assimilazione viene la superstizione secondo la quale un cavallo lasciato una notte intera con una piccola moneta d'argento (\"Groat\") sar\u00e0 trovato l'indomani completamente ferrato e il pezzo d'argento sparito.\nSpade che sarebbero state forgiate da Weland.\nInoltre sono opera di Weland l'armatura di Beowulf nell'omonimo poema (verso 455) e quella di Waltharius nell'poemetto latino."}
{"id": "3863822", "revid": "1318658", "url": "https://it.wikipedia.org/wiki?curid=3863822", "title": "Monumenti romani, cattedrale di San Pietro e chiesa di Nostra Signora a Treviri", "text": "Il complesso dei monumenti romani, cattedrale di San Pietro e chiesa di Nostra Signora a Treviri \u00e8 un insieme di edifici di Treviri, in Germania, riconosciuto patrimonio dell'umanit\u00e0 dall'UNESCO nel 1986. \u00c8 costituito dai monumenti di origine romana, dal duomo della citt\u00e0 dedicato a San Pietro, dalla chiesa di Nostra Signora e dalla colonna di Igel (nel vicino comune di Igel).\nLa citt\u00e0 di \"Augusta Treverorum\" (oggi Treviri), fondata nel 16 a.C., affascina con una gran quantit\u00e0 di edifici e monumenti romani di ottima fattura. Nell'elenco sono state inserite anche costruzioni cristiane di origine medievale.\nIl 1\u00ba ottobre 2009 venne coniata a memoria di questo riconoscimento una moneta d'oro con la scritta: \"UNESCO Welterbe \u2013 R\u00f6mische Baudenkm\u00e4ler, Dom und Liebfrauenkirche in Trier\", cio\u00e8 \u00abPatrimonio UNESCO \u2013 Monumenti romani, duomo e chiesa di Nostra Signora a Treviri.\u00bb\nBeni riconosciuti.\nI seguenti beni culturali siti a Treviri e dintorni sono stati riconosciuti come patrimonio dell'umanit\u00e0 dall'UNESCO:"}
{"id": "3863825", "revid": "14691", "url": "https://it.wikipedia.org/wiki?curid=3863825", "title": "I racconti di mamma l'oca", "text": ""}
{"id": "3863827", "revid": "110157", "url": "https://it.wikipedia.org/wiki?curid=3863827", "title": "La ragazza che non voleva crescere", "text": "La ragazza che non voleva crescere (in francese \"La petite fille qui ne voulait pas grossir\") \u00e8 un libro autobiografico di Isabelle Caro pubblicato nel 2008.\nTrama.\nTratta della sua vita trascorsa con il grave problema dell'anoressia, sin da quando aveva 13 anni.\nEdizioni.\nIsabelle Caro, \"La ragazza che non voleva crescere: La mia battaglia contro l'anoressia\", Milano, Cairo Publishing, 2009. ISBN 9788860522047."}
{"id": "3863829", "revid": "339392", "url": "https://it.wikipedia.org/wiki?curid=3863829", "title": "Easter Egg Roll", "text": ""}
{"id": "3863837", "revid": "1305772", "url": "https://it.wikipedia.org/wiki?curid=3863837", "title": "James C. Strouse", "text": "Ha scritto il film \"Lonesome Jim\" (2005), diretto da Steve Buscemi. Ha scritto e debuttato alla regia con \"Grace Is Gone\" (2007) con John Cusack. Strouse ha vinto un \"Audience Award\" e il Waldo Salt Screenwriting Award al Sundance Film Festival 2007.\nHa poi scritto e diretto il film \"The Winning Season\", interpretato da Sam Rockwell e Emma Roberts. Strouse \u00e8 nativo di Goshen, Indiana ed \u00e8 stato studente alla Columbia University."}
{"id": "3863847", "revid": "767487", "url": "https://it.wikipedia.org/wiki?curid=3863847", "title": "Reticolo cubico semplice", "text": "Il reticolo cubico semplice (o reticolo C) \u00e8 uno dei 14 reticoli di Bravais, appartenente al sistema cubico. Consiste in un punto del reticolo per ogni vertice del cubo. Ogni atomo posto su un punto del reticolo \u00e8 condiviso equamente tra otto cubi adiacenti per cui la cella unitaria contiene in totale un atomo (1\u20448\u00a0\u00d7\u00a08).\nIl reticolo cubico semplice \u00e8 la struttura presente nella pirite."}
{"id": "3863852", "revid": "287204", "url": "https://it.wikipedia.org/wiki?curid=3863852", "title": "Skibus", "text": "Lo skibus \u00e8 un servizio di trasporto pubblico effettuato mediante autobus, destinato per lo pi\u00f9 a sciatori e snowboarder.\nCome per l'utilizzo di un normale autobus urbano, lo \"skibus\" permette agli sciatori di recarsi agli impianti di risalita, senza dover tenere conto del parcheggio. Inoltre l'utilizzo di tale servizio favorisce molto il turismo locale.\nGeneralit\u00e0.\nIl servizio \u00e8 in convenzione con aziende pubbliche, private o anche con il comune di appartenenza del comprensorio sciistico.\nSolitamente il bus attraversa una o pi\u00f9 citt\u00e0, lungo un percorso che termina alla partenza degli impianti sciistici.\nSolitamente i mezzi di trasporto sono dei comuni autobus, che permettono l'accesso a un gran numero di persone adeguatamente equipaggiate, ovvero con scarponi e sci o snowboard. A volte questi vengono lasciati all'esterno, ad esempio in un apposito cassone o rastrelliera di lato o in fondo.\nCosto.\nGeneralmente il loro servizio viene ritenuto pagato da coloro che si apprestano ad utilizzare gli impianti di risalita, ovvero che debbono o hanno gi\u00e0 comperato uno skipass.\nIn altre localit\u00e0, \u00e8 invece richiesto un piccolo contributo."}
{"id": "3863854", "revid": "254059", "url": "https://it.wikipedia.org/wiki?curid=3863854", "title": "Marguerite de Rohan", "text": "Biografia.\nFu l'unica figlia di Henri de Rohan, Duca di Rohan e Marguerite de B\u00e9thune, una figlia di Maximilien de B\u00e9thune.\nLa sua famiglia rivendic\u00f2 la discendenza dai regnanti Duchi di Bretagna e alla corte francese, gli era concesso il rango di Principi Stranieri. Ci\u00f2 dava loro il diritto all'appellativo di \"Altezza\" ed altri privilegi a corte.\nFacendo appello alla Regina Reggente Anna d'Austria, nel 1645 Luigi XIV emise un certificato che disponeva a Marguerite il diritto \u00ab...mantenere il suo status, la sua dignit\u00e0 di principessa, sposasse Henri Chabot\u00bb. Quando il Marchese di Seneterre la interrog\u00f2 al riguardo, replic\u00f2: \u00abNon so se sar\u00f2 in grado di decidere di sposarlo, ma mi sento che non potevo sopportare che egli si sposasse con qualcun'altra\u00bb.\nPrecedentemente, la sua mano era stata chiesta da Louis de Bourbon, Conte di Soissons e cugino del Re Enrico IV, ma lei rifiut\u00f2. Altri candidati includono il Duca di Nemours come pure il Duca di Sassonia-Weimar. Infine, spos\u00f2 Henri a Parigi il 6 giugno 1645. La coppia fu genitrice di sei figli, quattro dei quali ebbero discendenza.\nCon il suo matrimonio, port\u00f2 la sua dote a suo marito cos\u00ec come tutti i suoi possedimenti e titoli, alla condizione che i figli portassero solo il nome e lo stemma dei Rohan. Successivamente i figli decisero di chiamarsi Rohan-Chabot e quindi di non onorare le clausole del contratto di matrimonio.\nIl matrimonio di una Rohan con un semplice nobiluomo senza fortuna, fu visto come una \"m\u00e9salliance\" per i potenti Rohan, che erano una delle pi\u00f9 antiche famiglie di Francia. Suo marito fu creato Duca di Rohan nel 1648.\nI titoli che detenne per proprio diritto erano: Duchessa di Rohan, Principessa di L\u00e9on, Duchessa di Frontenay, Contessa di Porho\u00ebt, Marchesa di Blain, Dama di Lorges.\nIl Titolo Ducale di Pari di Rohan fu ristabilito per Chabot nel 1648. Marguerite, Duchessa di Rohan per proprio diritto, da vedova fu nominata tutrice dei suoi figli per decreto reale del 10 giugno 1655.\nMor\u00ec a Parigi il 9 aprile 1684 all'et\u00e0 di 67 anni.\nDiscendenti.\nMarguerite ha diversi discendenti in tutta Europa. Attraverso suo figlio \u00e8 una antenata in linea diretta maschile di Josselin de Rohan, un attuale membro del Senato di Francia.\nAttraverso sua figlia Anne, \u00e8 una antenata dei Principi di Gu\u00e9m\u00e9n\u00e9, un'altra linea del Casato di Rohan, cos\u00ec come dell'attuale Principe di Monaco."}
{"id": "3863855", "revid": "813316", "url": "https://it.wikipedia.org/wiki?curid=3863855", "title": "Giovanni Ladislao Pyrker", "text": "Biografia.\nDiscendente da una nobile famiglia ungherese, nel 1792 entr\u00f2 nell'abbazia di Lilienfeld dove ricopr\u00ec vari incarichi divenendone in poco tempo abate.\nDopo aver ricoperto la carica di vescovo di Spi\u0161, fu nominato patriarca di Venezia nel 1820, secondo il volere dell'allora governo austriaco. Fu infine arcivescovo di Eger (1827).\nAmico di Franz Grillparzer, scrisse poemi e drammi storici, risultando per\u00f2 piuttosto mediocre per il suo gusto antiquato.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3863857", "revid": "297745", "url": "https://it.wikipedia.org/wiki?curid=3863857", "title": "J\u00e1n Krstitel Ladislav Pyrker", "text": ""}
{"id": "3863858", "revid": "399", "url": "https://it.wikipedia.org/wiki?curid=3863858", "title": "Cristallo d'argento illusorio", "text": ""}
{"id": "3863860", "revid": "767487", "url": "https://it.wikipedia.org/wiki?curid=3863860", "title": "Spedale della Ginestra", "text": "Lo Spedale della Ginestra si trovava a Ginestra Fiorentina una frazione del comune di Lastra a Signa.\nEra un antico spedale di pellegrini istituito nel XVIII secolo, le ultime fonti conosciute risalenti al 1833 dicono che in quell'anno era diventato un oratorio sotto il titolo della S.S. Concessione della parrocchia della chiesa di San Martino a Carcheri.\nSi trovava sul bivio tra la strada maestra (attuale SP12) che costeggiava la riva destra del fiume Pesa con quella che saliva i poggi della Romola per entrare nel piano di Settimo."}
{"id": "3863871", "revid": "729019", "url": "https://it.wikipedia.org/wiki?curid=3863871", "title": "Antonio da Montefeltro (1445-1508)", "text": "Fu il figlio naturale del Duca Federico III da Montefeltro, nato spurio e poi legittimato per volont\u00e0 del padre da Papa Niccol\u00f2 V, con Bolla pontificia del 1448.\nBiografia.\nAntonio da Montefeltro, signore di Cantiano, nacque ad Urbino nel 1445; dopo la morte prematura di suo fratello Buonconte da Montefeltro, avvenuta a Sarno nel 1458 a causa della peste, eredit\u00f2 da lui il titolo di conte e signore di Cantiano, divenendo anche il primogenito tra i figli di Federico da Montefeltro; fu allevato alla corte feltresca da Gentile Brancaleoni, prima moglie di suo padre Federico, che lo tratt\u00f2 come se fosse figlio suo, ed ebbe come precettore lo zio, Conte Ottaviano Ubaldini della Carda. Quando Federico, dopo la morte di Gentile Brancaleoni si rispos\u00f2 con Battista Sforza, vista la loro vicinanza di et\u00e0, Antonio fu per lei quasi un fratello e fu determinante per il suo felice inserimento a corte.\nFormazione, carriera militare e vita pubblica.\nAntonio abbandon\u00f2 gli studi nel 1464 per esercitare il mestiere delle armi; Federico - sostenuto da suo fratello, il Conte Ubaldini, che voleva fare di Antonio un uomo di lettere - inizialmente avvers\u00f2 questa decisione; poi per\u00f2, vedendo la dedizione e le notevoli capacit\u00e0 fisiche e strategiche del figlio, decise di avallare la volont\u00e0 di Antonio e seguire personalmente la sua formazione militare, assumendolo tra i suoi scudieri. Antonio segu\u00ec cos\u00ec Federico in tutte le successive condotte e vicende militari del Ducato. Antonio affianc\u00f2 il padre contro i pontifici comandati da Alessandro Sforza e venne incaricato da Federico di muovere in soccorso di Roberto Malatesta. Nell'agosto del 1470, partecip\u00f2, sempre con Federico, alla battaglia di Mulazzano in Emilia-Romagna; il padre vedendo le sue abilit\u00e0 in battaglia, lo nomin\u00f2 sul campo suo Luogotenente. Nel 1472 ebbe parte all'assedio e alla successiva presa di Volterra come Luogotenente del padre Federico che gli assegn\u00f2 il comando dei balestrieri a cavallo.\nAssunto ormai un ruolo di primo piano nello Stato, nel settembre 1471 si rec\u00f2 nell'Urbe in visita ufficiale presso il Palazzo Apostolico insieme ad Ottaviano Ubaldini della Carda, per rendere omaggio al Papa Sisto IV appena eletto, in rappresentanza del padre Federico.\nNel 1473 ottenne da Federico il Rettorato di Sant'Agata Feltria, che govern\u00f2 fino al 1500.\nNel 1474 si port\u00f2 a Napoli al seguito del padre. Alfonso V d'Aragona lo arm\u00f2 solennemente cavaliere e gli concesse, insieme a Federico, l'Ordine dell'Ermellino.\nNello stesso anno, segu\u00ec Federico a Roma in visita al Papa, presso la Corte Pontificia. Sisto IV concesse ad entrambi l'Ordine di San Pietro, conferito loro dallo stesso Pontefice nella Basilica Vaticana il 29 giugno 1474.\nMatrimonio ed affetti familiari.\nNel 1475 spos\u00f2, per volont\u00e0 del padre, Emilia Pio di Savoia, figlia di Marco II Pio (?-1493), di Giberto (?-1466), e di Alda Da Polenta, del quale fu, per un decennio, anche capitano delle armi.\nNella vita fu molto legato al fratello Guidobaldo, erede del padre e terzo Duca d'Urbino, per il quale - dopo la morte di Federico avvenuta nel 1482 - fu un secondo padre. \nInsieme al conte Ottaviano Ubaldini della Carda, fu protettore di Guidobaldo e vigil\u00f2 affinch\u00e9 potesse giungere serenamente ad assumere le redini del Ducato.\nFino a quando Guidobaldo non fu sufficientemente indipendente, Antonio difese i confini del Ducato, assumendo pro tempore, come Comandante Generale della Compagnia Feltria - sembra per volont\u00e0 dello stesso Federico - il comando dell'esercito del Ducato.\nEpilogo.\nMor\u00ec a Gubbio, probabilmente di sifilide chiamata allora \"mal francese\", nell'agosto del 1508. Fu tumulato nella cappella del suo Castello a Cantiano.\nDiscendenza.\nDopo la sua morte la moglie, Emilia Pio (nota soprattutto come Emilia Pia Montefeltro), divenne una delle pi\u00f9 strette amiche e confidenti della cognata, la duchessa Elisabetta Gonzaga; visse pertanto esclusivamente tra Urbino e Cantiano, occupandosi dell'amministrazione del suo castello, dove mor\u00ec nel 1520 e dove fu sepolta accanto alle spoglie del marito. La coppia non ebbe figli."}
{"id": "3863876", "revid": "729019", "url": "https://it.wikipedia.org/wiki?curid=3863876", "title": "UFC 55", "text": "UFC 55: Fury \u00e8 stato un evento di arti marziali miste tenuto dalla Ultimate Fighting Championship il 7 ottobre 2005 alla Mohegan Sun Arena di Uncasville, Stati Uniti d'America.\nRetroscena.\nGrazie alla partecipazione di Alessio Sakara \u00e8 il primo evento UFC che vede combattere un lottatore italiano.\nForrest Griffin doveva affrontare il britannico Ian Freeman ma quest'ultimo, infortunato, venne sostituito con Elvis Sinosic.\nVenne deciso che il main match tra il campione ad interim Andrei Arlovski e Paul Buentello valesse per il titolo di campione indiscusso dei Pesi Massimi, in quanto il campione in carica Frank Mir era gravemente infortunato a causa di un incidente in moto e quindi non poteva competere.\nRisultati.\nCard preliminare.\nL'incontro termin\u00f2 in un No Contest in quanto Faircloth colp\u00ec involontariamente Sakara nei testicoli.\nCruz sconfisse Kunihara per sottomissione (strangolamento da dietro) nel secondo round (1:20).\nRivera sconfisse Hallman per decisione unanime.\nCard principale.\nRiggs sconfisse Lytle per KO tecnico (stop medico) nel secondo round (2:00).\nSobral sconfisse Sonnen per sottomissione (strangolamento triangolare) nel secondo round (1:20).\nGriffin sconfisse Sinosic per KO tecnico (colpi) nel primo round (3:30).\nHinkle sconfisse Gannon per KO tecnico (colpi) nel primo round (4:14).\nArlovski sconfisse Buentello per KO (pugno) nel primo round (0:15) e venne promosso a campione indiscusso dei Pesi Massimi."}
{"id": "3863877", "revid": "729019", "url": "https://it.wikipedia.org/wiki?curid=3863877", "title": "Stazione di Bari Scalo", "text": "La stazione Bari Scalo (FAL) \u00e8 una stazione ferroviaria di Bari. La Stazione serve per la tratta Ferrovia Bari-Matera-Montalbano Jonico delle Ferrovie Appulo Lucane."}
{"id": "3863890", "revid": "767487", "url": "https://it.wikipedia.org/wiki?curid=3863890", "title": "Nu Indaco", "text": "Nu Indaco \u00e8 un gruppo italiano di musica etnica fondato nel 2009 da Mario Pio Mancini.\nStoria.\nLe origini della band devono essere fatte risalire alle precedenti esperienze musicali di Mancini, il gruppo degli \"Indaco\" e del successivo \"Ypsos\".\nIl musicista, pur rimanendo legalmente detentore del nome originario \"Indaco\", unitamente all'altro cofondatore Rodolfo Maltese, sceglie di ribattezzare ex novo il nascente gruppo per evitare contrasti con il suo ex compagno e, soprattutto, al fine di non ingenerare confusione tra i fans del gruppo.\nDella nuova formazione fanno parte Lele Lunadei (basso), Martino Cappelli (chitarra elettrica, bouzouki, oud), Alessandro Severa (fisarmonica), Monica Cucca (voce), Gianni Polimeni (batteria) e, soprattutto, Antonio Nastasi (tastiere) che vanta esperienze in gruppi quali Noyalta, Astrade, Tabula Rasa, Soft Media, autori di una musica in bilico tra linguaggio rock e sonorit\u00e0 world.\nCos\u00ec composto, l'esteso ensemble pubblica nel 2009 un album dal titolo \u201c\"Su Mundu\"\u201d che riprende l'eredit\u00e0 etno-rock degli Indaco (piuttosto che l'incrocio tra intimismo e tecnologia tipico degli Ypsos), talch\u00e9, accanto a molti inediti, vengono riletti diversi cavalli di battaglia \"indachiani\", quali \"Spezie\", \"Su Nuraghe\", \"Ascea\", \"Vento del deserto\" (riproposto anche \"Gilgamesh\" degli stessi Ypsos). Nell'opera appaiono numerosi ospiti, prevalentemente attinti da compagini etniche, nazionali ed internazionali, come Enzo Gragnaniello (che gi\u00e0 era apparso in pregresse prove discografiche degli stessi Indaco), il fiatista Luigi Cinque (gi\u00e0 collaboratore, tra gli altri, di Peter Gabriel e del Canzoniere del Lazio), il cantautore Andrea Ra, il percussionista indiano Sanjay Kansa Banik (collaboratore, tra gli altri, degli Agricantus e membro dell'Orchestra di Piazza Vittorio), la violinista Erma Castriota, in arte H.E.R. (collaboratrice di Teresa de Sio, Eugenio Bennato e Nidi d'Arac).\nDal vivo, il gruppo viene spesso raggiunto dagli ex membri degli Indaco Rodolfo Maltese e Arnaldo Vacca, l'ultimo dei quali, peraltro, compare come ospite anche nel disco.\nNel gennaio 2012, la band pubblica il secondo lavoro, \"Hibiscus\", con una formazione che vede subentrati, al posto dei citati Polimeni e Lunadei, il batterista Christian De Gori e il violoncellista/bassita Gianni Pieri (gi\u00e0 con la prog band \"Solar Orchestra\").\nCome di consueto, numerosi (e blasonati) gli ospiti intervenuti: Nando Citarella, Raffaello Simeoni, Peppe D'Argenzio, Simone Pulvano, Clara Graziano, Andrea Ra, Francesco Di Giacomo (Banco del Mutuo Soccorso) e, ancora dai vecchi \"Indaco\", i pluricitati Rodolfo Maltese e Arnaldo Vacca.\nNel 2013 si registra un altro avvicendamento: Gianni Pieri lascia la band (confluendo nei riformati Agor\u00e0), venendo sostituito dal bassista Matteo Pezzolet."}
{"id": "3863891", "revid": "120620529", "url": "https://it.wikipedia.org/wiki?curid=3863891", "title": "Ligabue in Arena", "text": "Ligabue in Arena \u00e8 un video live di Luciano Ligabue pubblicato nel 2000 sia in versione VHS che in DVD.\nIl video documenta il concerto tenuto all'Arena di Verona nel Settembre del 1999 durante il \"Miss Mondo Tour\".\nLa versione DVD include anche il dietro le quinte del concerto, le interviste e la discografia dell'artista e i link ai siti internet."}
{"id": "3863902", "revid": "1305772", "url": "https://it.wikipedia.org/wiki?curid=3863902", "title": "Varenne (disambigua)", "text": ""}
{"id": "3863909", "revid": "1573940", "url": "https://it.wikipedia.org/wiki?curid=3863909", "title": "Eulaira", "text": "Eulaira \u00e8 un genere di ragni appartenente alla famiglia Linyphiidae.\nDistribuzione.\nLe 14 specie oggi attribuite a questo genere sono state reperite nell'America settentrionale: ben 13 specie sono in territorio statunitense, la E. hidalgoana \u00e8 un endemismo del Messico.\nTassonomia.\nA dicembre 2011, si compone di 14 specie e 1 sottospecie:"}
{"id": "3863914", "revid": "638792", "url": "https://it.wikipedia.org/wiki?curid=3863914", "title": "Episodi di Le nuove avventure di Lam\u00f9", "text": ""}
{"id": "3863917", "revid": "599013", "url": "https://it.wikipedia.org/wiki?curid=3863917", "title": "John Harley", "text": "Harley nacque a Glasgow, in Scozia, nel 1886. Nel 1906 divenne un ingegnere delle ferrovie, a Springburn, vicino a Glasgow. Nello stesso anno si trasfer\u00ec in Sud America per lavorare nella costruzione delle linee ferroviarie lungo il R\u00edo de la Plata.\nInizialmente si stabil\u00ec in Argentina, dove lavor\u00f2 per la Bahia Blanca e North Western Railway e per la Buenos Aires Western Railway.\nAll'arrivo in Uruguay nel 1909 Harley trov\u00f2 lavoro presso le Ferrovie Centrali uruguaiane, dove rimase per 37 anni, fino alla pensione.\nHarley mor\u00ec a Montevideo nel 1960, ed \u00e8 sepolto nel Cimitero britannico.\nCarriera.\nClub.\nIn Argentina Harley gioc\u00f2 con il Ferro Carril Oeste prima di passare al club uruguaiano CURCC (che poi divenne Pe\u00f1arol). Harley si era messo in luce durante un'amichevole tra le due squadre nel 1908.\nFu il primo grande giocatore del club nel ruolo di centromediano, capostipite in una posizione che nella storia del Pe\u00f1arol \u00e8 stato poi occupato da autentiche leggende come Obdulio Varela, \u00c1lvaro Gestido ed \"el Tito\" Gon\u00e7alves.\nHarley rivoluzion\u00f2 lo stile di gioco uruguaiano, fino a quel periodo fortemente influenzato dal modello inglese fatto di lunghi lanci. Introdusse lo stile scozzese che privilegiava il passaggio corto e un gioco pi\u00f9 corale, e sull'asse Harley-Jos\u00e9 Piendibene il Pe\u00f1arol prima e la nazionale uruguaiana dopo posero le basi della scuola che avrebbe dominato il mondo del calcio dagli anni venti in poi.\nHarley gioc\u00f2 col Pe\u00f1arol dal 1909 al 1920, anno del suo ritiro dal calcio giocato. Fu capitano della squadra per dieci anni. Inoltre fu allenatore-giocatore dell'Uruguay dal 1909 a tutto il 1910. Dopo il ritiro dall'attivit\u00e0 fu allenatore del Pe\u00f1arol.\nNazionale.\nHarley esord\u00ec con la nazionale dell'Uruguay nel 1909. Collezion\u00f2 in tutto diciassette presenze fino al 1916."}
{"id": "3863921", "revid": "6923", "url": "https://it.wikipedia.org/wiki?curid=3863921", "title": "James Edward Alexander", "text": "Arruolatosi ad appena diciassette anni nella Compagnia delle Indie Orientali, fu presente nella Guerra russo-turca (1828-1829) nella zona dei Balcani.\nDivenuto (1830) capitano, fu incaricato di un'esplorazione del Namaqualand, che comp\u00ec eccellentemente.\nCombatt\u00e9 inoltre in Crimea e in Nuova Zelanda contro i M\u0101ori."}
{"id": "3863923", "revid": "1318658", "url": "https://it.wikipedia.org/wiki?curid=3863923", "title": "Francesco Mei", "text": "Doppiatore.\nShow televisivi.\nHa prestato la voce al pupazzo Tino di \"Adriana, Tino e me\" per DeA Junior, condotto da Adriana Cantisani e a DJ Ciuffetto di \"Radio Crock'n'Dolls\", per Super!, con Cristina D'Avena."}
{"id": "3863927", "revid": "1272592", "url": "https://it.wikipedia.org/wiki?curid=3863927", "title": "Roberto Manni", "text": "Biografia.\nHa frequentato l'Accademia delle Belle Arti di Napoli e nel 1947 si \u00e8 trasferito a Venezia. Elemento caratterizzante delle sue pitture \u00e8 l'ulivo, ma si \u00e8 dedicato anche ad altre tecniche figurative come il mosaico e la stampa.\nApprezzatissimo in Italia, ma anche all'estero, ha esposto le sue opere in varie mostre a Lecce, Brindisi, al Maggio di Bari, a Venezia , alla Quadriennale di Roma, alla Biennale delle Regioni, alla Rassegna Nazionale delle Arti Figurative, ai premi Marzotto, Michetti, Faretto, a Barcellona e Buenos Aires.\nHa conseguito premi di rilievo. Nel 1965 ha ricevuto il premio Europa Arte. Nel 1966 \u00e8 stato premiato al Premio Riccione ed ha conseguito la medaglia d'oro del Presidente del Consiglio dei Ministri nella mostra organizzata dall'Associazione della Stampa.\nHa vinto il secondo premio nella mostra internazionale \"Annuale Italiana d'Arte Grafica\". Vi sono sue mostre permanenti in Italia, Francia, Inghilterra, Argentina.\nDi grande pregio \u00e8 un suo mosaico conservato a Brindisi sul Progresso scientifico e l'uomo. Molti suoi dipinti sono andati perduti.\n\u00c8 tornato a vivere nel Salento negli anni novanta. Molto legato alla sorella Lucia (vissuta fino a quasi 104 anni) \u00e8 morto nel dicembre del 2003, dopo una lunga malattia che lo aveva invalidato sia fisicamente che psichicamente."}
{"id": "3863933", "revid": "149466", "url": "https://it.wikipedia.org/wiki?curid=3863933", "title": "Santa Dafrosa di Roma", "text": ""}
{"id": "3863934", "revid": "767487", "url": "https://it.wikipedia.org/wiki?curid=3863934", "title": "George Alexander", "text": "Dopo un caldo esordio (1879), fiancheggi\u00f2 (1881) Henry Irving a Londra.\nDiresse per lungo tempo (1891-1918) il St.James Theatre, optando per la messa in scena di moderne avanguardie dell'epoca."}
{"id": "3863940", "revid": "205250", "url": "https://it.wikipedia.org/wiki?curid=3863940", "title": "Roberto Gallozzi", "text": "Biografia.\nInizi\u00f2 fin da bambino a recitare; all'epoca, impiegava lo pseudonimo di Roberto Pagano; fu con tale accreditamento che interpret\u00f2 il ruolo di Michele nel film di genere bellico \"Il dito nella piaga\" e \"Storia de fratelli e de cortelli\" nel ruolo di Gnappetta.\nSuccessivamente, ha raggiunto una certa notoriet\u00e0 recitando in numerosi film - soprattutto di genere commedia - negli anni settanta ed ottanta. Si ricorda la parte da protagonista nel film \"Che casino... con Pierino\", apocrifo della saga dei Pierino inaugurata da Alvaro Vitali. Nel periodo di attivit\u00e0, \u00e8 stato anche testimonial di pubblicit\u00e0 televisive.\nAbbandonati cinema (al quale torner\u00e0 solo nel 2010, per un ruolo nel film \"Forse vi amo tutti\" di Gino Caron) e televisione, si \u00e8 in seguito dedicato alla fotografia, nel settore del ritratto femminile, con lo pseudonimo di Bob Gallozzi."}
{"id": "3863947", "revid": "227211", "url": "https://it.wikipedia.org/wiki?curid=3863947", "title": "Zona di traffico aeroportuale", "text": ""}
{"id": "3863951", "revid": "71433", "url": "https://it.wikipedia.org/wiki?curid=3863951", "title": "La cadillac di Dolan", "text": ""}
{"id": "3863952", "revid": "198277", "url": "https://it.wikipedia.org/wiki?curid=3863952", "title": "Gran Gal\u00e0 del calcio AIC 2011", "text": "Il Gran Gal\u00e0 del calcio AIC 2011 \u00e8 stata la prima edizione dell'omonima manifestazione in cui sono stati premiati, da parte dell'Associazione Italiana Calciatori, i protagonisti del calcio italiano per la stagione 2010-2011; da quest'edizione, l'evento ha sostituito la precedente cerimonia degli Oscar del calcio AIC.\nI riconoscimenti sono stati consegnati il 23 gennaio 2012 presso il Teatro Dal Verme di Milano; la manifestazione, presentata da Michele Criscitiello, Alessia Ventura e Dan Peterson, \u00e8 stata trasmessa su Sportitalia 1.\nVincitori.\nSquadra dell'anno.\n\"I calciatori inclusi nel medesimo riquadro sono stati premiati ex aequo.\""}
{"id": "3863955", "revid": "124123", "url": "https://it.wikipedia.org/wiki?curid=3863955", "title": "James Waddell Alexander", "text": "Insegnante dal 1928 a Princeton, \u00e8 noto soprattutto per i suoi teoremi di dualit\u00e0 di Alexander nel campo della topologia."}
{"id": "3863958", "revid": "729019", "url": "https://it.wikipedia.org/wiki?curid=3863958", "title": "Yoshijir\u014d Umezu", "text": "Avvezzo al mondo politico, Umezu fu soprannominato dai colleghi \"Maschera d'avorio\" per come dissimulava le sue opinioni e intenzioni. Durante la carriera divenne amico di Korechika Anami, nato nel suo stesso villaggio.\nBiografia.\nInizi della carriera nell'esercito.\nNato al principio del 1882 nella prefettura di \u014cita, Yoshijir\u014d Umezu entr\u00f2 nell'esercito imperiale nel 1904 con il grado di sottotenente; dal 1910 frequent\u00f2 il Collegio di Guerra e ottenuto il diploma nel 1911 prosegu\u00ec gli studi dapprima in Germania, poi in Danimarca. Ricopr\u00ec quindi la posizione di addetto militare in Svizzera.\nIl servizio nello Stato Maggiore.\nNel 1923 Umezu venne promosso al grado di colonnello e divenne istruttore al Collegio di Guerra, incarico che mantenne per un anno: nel 1924 fu infatti nominato comandante del 3\u00ba reggimento fanteria. Nel 1926 Umezu venne spostato allo Stato Maggiore generale dell'esercito e gli fu assegnato il posto di Capo della 1\u00aa Sezione, 1\u00ba Ufficio, dedicata all'organizzazione e mobilitazione delle truppe. Nel 1928 fu trasferito alla guida della Sezione Affari dell'esercito, Ufficio Affari militari, parte integrante del Ministero della Guerra.\nGli anni trenta.\nNel 1930 venne promosso al grado di generale di brigata e messo alla guida della 1\u00aa brigata fanteria: in questa veste Umezu partecip\u00f2 attivamente alle azioni giapponesi, fossero esplicite oppure nascoste, che portarono all'occupazione della Manciuria nel settembre 1931. Quell'anno Umezu venne nominato Capo dell'Ufficio generale per gli Affari Militari in seno allo Stato Maggiore generale dell'esercito. Tre anni pi\u00f9 tardi fu promosso generale di divisione e comandante dell'Armata di guarnigione in Cina; nell'agosto 1935 fu posto alla guida della 2\u00aa divisione di fanteria. Il 23 marzo 1936, visti i suoi trascorsi, Umezu venne elevato al ruolo di vice-ministro della Guerra e, sempre nel 1936, assunse la carica di direttore della Fabbrica di Armamenti dell'Esercito.\nIl 30 maggio 1938, quando la seconda guerra sino-giapponese era in corso da diversi mesi, venne nominato comandante della 1\u00aa armata dispiegata in Cina: mantenne tale posizione fino al 7 settembre 1939 in quanto posto al vertice dell'Armata del Kwantung, che stava combattendo le ultime schermaglie della disastrosa battaglia di Khalkhin Gol contro l'Armata Rossa sovietica, durante le guerre di confine sovietico-giapponesi. Questa grande unit\u00e0 nipponica aveva agito in maniera indipendente dagli alti comandi di Tokyo e Umezu fu incaricato di ricondurla sotto il controllo del governo.\nIl secondo conflitto mondiale.\nIl 7 dicembre 1941, dopo l'inatteso attacco di Pearl Harbor, l'Impero giapponese dette avvio alla guerra nel Pacifico e in Asia contro gli Stati Uniti e le potenze coloniali europee: Yoshijir\u014d Umezu rimase sul continente per buona parte del conflitto.\nNel luglio 1944 Hideki T\u014dj\u014d, a seguito della grave sconfitta patita dalle forze armate nipponiche nell'arcipelago delle Marianne, rinunci\u00f2 alla carica di Capo di Stato Maggiore generale dell'esercito e chiam\u00f2 al suo posto il tenente generale Umezu: T\u014dj\u014d sperava che cedendo alcuni suoi uffici avrebbe potuto rimanere al posto di Primo ministro del Giappone, ma infine il 18 luglio rassegn\u00f2 le dimissioni e si ritir\u00f2 a vita privata. Il rimpasto del governo e delle alte sfere militari non ebbe per\u00f2 influenza sulle sorti sempre pi\u00f9 compromesse della guerra. Vista la drammatica situazione Umezu cerc\u00f2 i buoni uffici e la mediazione sovietiche, ma l'imperatore Hirohito lo riprese per la scarsa convinzione dimostrata in questo frangente. I bombardamenti atomici di Hiroshima e Nagasaki del 6 e 9 agosto 1945, e la dichiarazione di guerra dell'Unione Sovietica consegnata l'8 agosto, non fecero desistere Umezu dal proposito di combattere fino all'ultimo sfruttando ogni risorsa bellica ancora in possesso del Giappone.\nIn quanto ardente militarista e nazionalista, Umezu era contrario a qualunque forma di resa e fu contattato dalla frangia di sediziosi che intendevano impedirla a qualunque costo: il generale, comunque, non partecip\u00f2 all'assalto del Palazzo imperiale di Tokyo condotto nella notte tra il 14 e il 15 agosto 1945 da circa 1.000 soldati e giovani ufficiali dell'esercito, alla ricerca del nastro audio contenente la dichiarazione di resa incondizionata. Gli ammutinati furono aspramente arringati dal generale Shizuichi Tanaka, che dopo aver sottolineato l'aspetto sacrilego della loro azione si uccise alle 08:00 del 15 agosto. In proposito a questo grave avvenimento, Umezu ebbe a dire che non disapprovava il gesto e infatti non denunci\u00f2 mai i piani dei congiurati. Alle 12:00 l'accettazione della resa incondizionata venne radiodiffusa in tutto il Giappone e la seconda guerra mondiale ebbe termine \"de facto\".\nGli ultimi anni.\nIn qualit\u00e0 di Capo di Stato Maggiore, Yoshijir\u014d Umezu ricevette dall'Imperatore Hirohito l'ordine formale di rappresentare l'esercito imperiale alla cerimonia ufficiale della resa. La mattina di domenica 2 settembre 1945, a bordo della nave da battaglia , Umezu appose la propria firma sullo strumento di capitolazione a nome delle forze di terra nipponiche.\nIl 23 settembre Umezu ebbe la nomina a comandante della 1\u00aa armata generale, apparato bellico formato dall'11\u00aa, 12\u00aa e 13\u00aa aree d'armata, per supervisionarne il disarmo; il 1\u00ba ottobre si ritir\u00f2 dal servizio attivo. Arrestato nel 1946 come criminale di guerra di classe A, Umezu figur\u00f2 tra i numerosi imputati giapponesi tradotti dinanzi al Tribunale militare per l'Estremo Oriente.\nNel 1948, al termine del processo, Umezu venne riconosciuto colpevole e condannato all'ergastolo: malato di cancro, mor\u00ec in carcere l'8 gennaio 1949 all'et\u00e0 di 67 anni, compiuti quattro giorni prima."}
{"id": "3863961", "revid": "71155", "url": "https://it.wikipedia.org/wiki?curid=3863961", "title": "Racconti neri (raccolta di racconti)", "text": "Racconti neri \u00e8 una raccolta di 34 storie brevi di Giorgio Scerbanenco pubblicati originariamente su riviste varie dal 1959 al 1969 e raccolti da Garzanti nel 2005 con prefazione di Carlo Lucarelli. Sono ambientati principalmente in Italia, ma sono presenti anche altri stati europei.\nI racconti.\nJoe e suo figlio Francesco giocano nel bosco, ispirandosi al film visto la sera prima al cinema. Lasciato il figlio alla ricerca di una casa l\u00ec vicino, Joe si avvicina ad una scarpata e fa una scoperta: la moglie \u00e8 appena salita su un'automobile rossa assieme ad un altro uomo. Decide cos\u00ec di andare a confidarsi con la migliore amica, Giulia, la quale \u00e8 innamorata da sempre di lui. \nUn nazista, Emil, probabilmente scampato alla condanna, ritorna in Italia dopo tanti anni per cercare Maria Telari, una donna della quale si era infatuato nel 1943, quando con il suo plotone andava di cascina in cascina per ritirare le provviste.\nDue ragazzi, con il motorino guasto, decidono di incamminarsi a piedi verso il paese pi\u00f9 vicino. Il ragazzo trova dietro un cespuglio una borsa piena di banconote. Lui vuole portarla alla polizia, mentre lei vuole tenersela. Chi vincer\u00e0?\nUna ragazza tedesca muore in seguito ad un grave incidente stradale a Berlino. La situazione \u00e8 chiara: si tratta di suicidio. Il padre, la madre e il fidanzato non capiscono che cosa possa averla portata a questo gesto. Contemporaneamente tre baristi trovano tre lettere uguali, tutte scritte dalla ragazza vari mesi prima.\nBeatrice Marelli e Berto stanno camminando in una pineta, quando la donna viene morsa da una vipera. Subito partono con l'automobile per Triste, ma la benzina finisce a pochi chilometri dal distributore. Fanno l'autostop, e un altro veicolo riesce a portarli all'ospedale, ma la ragazza muore. Berto vuole tenere tutto nascosto, ma quando torna a casa dalla fidanzata Emanuela scopre che si \u00e8 gi\u00e0 scoperto il fatto. L'uomo minaccia di andarsene.\nLa signora Lidia Vicari, separata, arriva al commissariato e denuncia il rapimento della sua bambina di 4 anni, Luisa. Per firmare la denuncia \u00e8 richiesta anche la presenza del padre della vittima il quale confesser\u00e0, per\u00f2, che questo fatto \u00e8 avvenuto molti anni prima, e non quel giorno, e che la donna ne era rimasta profondamente sconvolta.\nUn pittore, Edoardo Santo, dipinge donne nude dal vero. Un giorno incontra una ragazza, la quale potrebbe essere una sua modella ideale. Lei per\u00f2 non \u00e8 sicura di voler svolgere quel lavoro e dice che lo richiamer\u00e0 in un secondo momento. Il pittore torna nel suo appartamento e si appresta a dipingere la modella attuale, quando suona il campanello. Edoardo Santo si trova sulla porta un uomo che gli sferra un pugno e che scopre dove il pittore nasconde il denaro. Questi si rianima e lo uccide con una pugnalata.\nDue camionisti trovano agonizzante sul ciglio dell'autostrada una donna, imbottita di proiettili. I dottori all'ospedale non pensano che possa sopravvivere e si stupiscono che possa essere ancora viva dopo tutti i colpi che aveva in corpo. Un killer viene ingaggiato per ucciderla.\nTre ragazzi rapinano una banca. Due vengono catturati, ma il terzo fugge e investe una bambina con l'automobile. Braccato dalla polizia, vuole richiedere l'aiuto di un agente corrotto il quale non sa, per\u00f2, se potr\u00e0 salvarlo.\nUn pericolosissimo criminale droga e uccide dei ragazzi su dei vagoni merci abbandonati. La polizia riesce a sapere la posizione esatta dell'assassino e decide di compiere un'operazione speciale per fermarlo. Devono per\u00f2 stare attenti, perch\u00e9 l'uomo \u00e8 armato di bombe incendiarie.\nUn ricercatore geologico al Polo Sud ritorna in Italia dopo molti anni. Egli per\u00f2 \u00e8 solo, ha perso tutti gli amici, tutte le fidanzate, tutto ci\u00f2 che aveva. In autostrada una giovane coppia di sposi gli chiede se pu\u00f2 portarli a Venezia, in viaggio di nozze, perch\u00e9 la loro auto \u00e8 andata a fuoco. Avr\u00e0 trovato in quei due ragazzi la compagnia che tanto cercava?\nUn uomo va in Francia per vendicare l'omicidio della sorella, poich\u00e9 l'assassino \u00e8 stato assolto. Si avvaler\u00e0 della guida di una prostituta, donna di fiducia dell'omicida, che per\u00f2 non vuole farsi riconoscere.\nUna ragazza, per lavoro, deve svolgere alcuni sondaggi. Visita un condominio nel quale vive, fra i tanti abitanti, un ragioniere che tenta di violentare la giovane. Lei scappa e raggiunge l'appartamento di una donna che sta per suicidarsi\nA Giannina, in Grecia, viene ritrovato il corpo di un uomo. L'ispettore incaricato delle indagini non ha prove. Indagando, viene a sapere della presenza di una donna che potrebbe essere l'assassina.\nUn ricco imprenditore torinese sperpera tutto il suo patrimonio nel gioco. Tutte le persone alle quali ha chiesto un prestito di ingenti somme di denaro non hanno accettato. Come fare? Rimane una sola possibilit\u00e0: provare a domandare al proprietario della casa da gioco. Questi per\u00f2 non accetta e lo uccide con una pistola, facendolo passare per suicidio. Il morto per\u00f2 ha lasciato una lettera di accusa contro l'assassino, il quale ha commesso un errore imperdonabile: ha messo la pistola nella mano destra del cavaliere. Lui era mancino, per\u00f2.\nUna clinica di cura di lusso, a Parigi, uccide i mariti di ricche signore che hanno fatto un'assicurazione sulla vita di un milione di franchi.\nIl figlio di un mafioso siciliano \u00e8 ricercato dal padre per tradimento. Trascorre cos\u00ec una vita piena di fughe rocambolesche e attentati. Per salvare la moglie da questa terribile vita decider\u00e0 di farsi uccidere.\nUn uomo viene ucciso in un hotel ad Amburgo. L'assassino vuole far credere che il delitto sia stato commesso da un italiano.\nUna donna molto brutta viene uccisa con del napalm nascosto in un mazzo di fiori. \u00c8 strano questo, perch\u00e9 la donna non usciva con alcun uomo. Chi \u00e8 stato?"}
{"id": "3863963", "revid": "101175", "url": "https://it.wikipedia.org/wiki?curid=3863963", "title": "Lucky Strike Suzuki", "text": ""}
{"id": "3863964", "revid": "287204", "url": "https://it.wikipedia.org/wiki?curid=3863964", "title": "John White Alexander", "text": "Inizialmente illustratore dell\"'Harper's Magazine\", trascorse un periodo in Europa (1887-1881).\nLe opere migliori di Alexander furono ritratti di donne, ma fu pure costumista teatrale."}
{"id": "3863965", "revid": "101175", "url": "https://it.wikipedia.org/wiki?curid=3863965", "title": "Marlboro Team Roberts", "text": ""}
{"id": "3863966", "revid": "101175", "url": "https://it.wikipedia.org/wiki?curid=3863966", "title": "IP Aprilia Racing", "text": ""}
{"id": "3863968", "revid": "101175", "url": "https://it.wikipedia.org/wiki?curid=3863968", "title": "ROC Yamaha 500", "text": ""}
{"id": "3863969", "revid": "1498232", "url": "https://it.wikipedia.org/wiki?curid=3863969", "title": "Oceania Cruises", "text": "Oceania Cruises \u00e8 una compagnia di navigazione statunitense controllata dalla holding Norwegian Cruise Line Holdings Ltd. \u00c8 la pi\u00f9 grande societ\u00e0 di crociere di lusso del mondo, ha sede a Miami, in Florida ed opera a livello globale con sei navi da crociera.\nStoria.\n\"Oceania Cruises\" \u00e8 stata fondata nel 2002 dai veterani del settore crocieristico di lusso Frank Del Rio, Bob Binder e Joe Watters. Il team di gestione fondatore comprendeva anche i veterani del settore Robin Lindsay, James Rodriguez, Jeff Drew e Howard Sherman.\nLa compagnia noleggi\u00f2 l'ex nave da crociera \"R Two\" di Cruise Cruise e la ribattezz\u00f2 Insignia nell'ottobre 2002. Nell'aprile del 2003 \"Insignia\" fu noleggiata per tre mesi dall'agenzia di viaggi francese TRM, durante la quale Oceania Cruises non gestiva navi. Il 15 giugno 2003 Oceania Cruises riprese il servizio con due navi: la Insignia fu ribattezzata \"Regatta\" e una nuova nave ( \"R One\" , una nave gemella della \"Insignia / Regatta\" , anch'essa noleggiata da Cruiseinvest entr\u00f2 in servizio come nuova \"Insignia\" .\nNel novembre 2005, una terza nave di classe R entr\u00f2 in servizio per \"Oceania Cruises\" quando la compagnia noleggi\u00f2 la \"R Five\" da Cruiseinvest e la ribattezz\u00f2 Nautica.\nNel febbraio 2007, la maggior azione della Oceania Cruises \u00e8 stata ceduta ad Apollo Management. Il mese successivo l'Oceania fece un accordo d'intesa con il cantiere navale Fincantieri in Italia per costruire due nuove navi da 1.250 passeggeri. Il contratto \u00e8 stato concluso nel giugno 2007, con le date di consegna per le nuove navi della classe Oceania fissate per gennaio 2011 e luglio 2011. Il contratto include anche un'opzione per una terza nave dello stesso tipo che potrebbe essere consegnata in Maggio 2012, ma \"Oceania\" ha rifiutato l'opzione.\nDopo essere stato noleggiato per due anni a Hapag-Lloyd come \"Columbus 2\", Insignia \u00e8 tornato alla flotta nel 2014.\nIl 2 settembre 2014, Norwegian Cruise Line ha acquistato Prestige Cruise Holdings, la societ\u00e0 madre di \"Oceania Cruises\" e Regent Seven Seas Cruises, per $ 3,025 miliardi.\nIl 25 novembre 2014, Norwegian Cruise Line ha annunciato un accordo definitivo con Princess Cruises per l'acquisto di Ocean Princess per \"Oceania Cruises\", al momento della consegna nel marzo 2016, la nave ha subito un rinnovo di 35 giorni e $ 40 milioni a Marsiglia, in Francia, per diventare Sirena.\nNell'agosto 2018, \"Oceania Cruises\" ha annunciato l'intenzione di rinnovare ciascuna delle sue quattro navi come parte del programma \"OceaniaNEXT\" da 100 milioni di dollari.\nL'8 gennaio 2019, Oceania Cruises ha annunciato di aver ordinato la costruzione di due nuove navi nei cantieri navali Fincantieri per un costo di oltre $ 650 milioni per nave. Le navi saranno 67.000 tonnellate lorde e avranno una capacit\u00e0 di 1.200 passeggeri. Sono previste per il 2022 e il 2025.\nFlotta.\nLa sua flotta, comprendente un totale di sei navi in servizio, \u00e8 composta da:\nIn costruzione.\nNel gennaio 2019, due navi da passeggeri e tonnellate sono state ordinate da Fincantieri, con la prima consegna nel 2022 e la seconda consegna nel 2025."}
{"id": "3863970", "revid": "767487", "url": "https://it.wikipedia.org/wiki?curid=3863970", "title": "Asag", "text": "Asag, o Asakku, \u00e8 un demone della mitologia sumera. Il suo nome significa \"colui che spezza la forza\". Tra i sette demoni del genere Utukku, Asag \u00e8 considerato il portatore di malattie come la malaria."}
{"id": "3863971", "revid": "1805885", "url": "https://it.wikipedia.org/wiki?curid=3863971", "title": "Jerome Alexander", "text": "Lavor\u00f2 sui colloidi e riusc\u00ec per primo a standardizzare le prove su colle e gelatine."}
{"id": "3863979", "revid": "3115", "url": "https://it.wikipedia.org/wiki?curid=3863979", "title": "Deborah Bell", "text": "Nata a Johannesburg, Deborah Bell \u00e8 oggi una pittrice e scultrice leader nella sua citt\u00e0 natale e le sue opere sono note a livello internazionale.\nBiografia.\nBell si \u00e8 laureata in belle arti presso l'Universit\u00e0 di Witwatersrand nel 1975 e nel 1986 consegue il titolo di \"Master of Arts\" presso la stessa universit\u00e0. Il suo lavoro comprende un vasto uso di tecniche quali pittura, disegno, grafica, animazione e scultura in ceramica ed \u00e8 ispirato da una sorta di devozione mistica che l'artista sente profondamente dentro di lei.\nLa sua carriera ha inizio nel 1982, e da allora ha esposto in molte mostre, sia collettive che personali, in Sud Africa e all'estero.\nDal 1983 al 1989 ha tenuto conferenze e lezioni presso varie istituzioni, tra cui la stessa Universit\u00e0 di Witwatersrand e l'Universit\u00e0 del Sud Africa.\nHa viaggiato molto fra l'Africa, il Nord America e l'Europa e nel 1986 ha trascorso due mesi lavorando alla Cit\u00e9 Internationale des Artes di Parigi.\nDal 1986 al 1997 ha collaborato con gli artisti sudafricani Robert Hodgins e William Kentridge per diversi progetti.\nNel 1997, ha prodotto con loro una serie di immagini intorno a rielaborazioni di Alfred Jarry e William Hogarth, restituendo nuova vita al lavoro di questi grandi artisti. Ad esempio, nel suo rifacimento dell'opera di Hogarth \"Il matrimonio alla moda\", Bell trasforma questa serie in una critica pungente ai costumi della classe media bianca della citt\u00e0 di Johannesburg.\nInsieme, i tre artisti hanno anche realizzato lavori di animazioni al computer.\nVincitore di diversi riconoscimenti, il lavoro di Bell \u00e8 oggi presente in collezioni pubbliche e private di tutto il mondo.\nOpere.\nA prima vista, l'arte di Deborah Bell, la cui incisivit\u00e0 \u00e8 impeccabile, appare (per gli standard contemporanei) piuttosto conservatrice e sembra far riferimento ad artisti quali Max Beckmann o Tiziano.\nL'artista riesce comunque a rielaborare le sue fonti e il suo lavoro si configura pienamente all'interno dello stile sudafricano, sebbene subisca l'influenza di diversi stili. Nei suoi lavori in ceramica, ad esempio, \u00e8 notevole l'impatto dell'arte giapponese.\nLe sue immagini sono percorse da evocazioni inquietanti, e trattano tematiche che vanno dalla sessualit\u00e0 alle ingiustizie sociali.\nFilosofia di lavoro.\nIl lavoro di Bell si sviluppa fondamentalmente come una ricerca personale ispirata principalmente da oggetti museali di antiche civilt\u00e0 e da una vasta gamma di fonti spirituali.\nBell considera infatti il suo fare arte come una pratica spirituale, dove il suo ruolo consiste in una sorta di \"co-creazione del mondo, per materializzare ci\u00f2 che esiste ed \u00e8 esistito da sempre\".\nMostre collettive.\nGroup Salon, Rose Korber representing artists at the Bay Hotel, Cape Town."}
{"id": "3863982", "revid": "124895137", "url": "https://it.wikipedia.org/wiki?curid=3863982", "title": "Santuario dell'Icona Passatora", "text": "Il santuario dell'Icona Passatora (o Santa Maria delle Grazie) \u00e8 un edificio di culto cattolico, databile tra il XIV e il XV secolo, situata vicino al paese di Ferrazza, frazione del comune di Amatrice, in provincia di Rieti.\nLa chiesa si trova a 1057 m s.l.m., in un pianoro ai piedi dei Monti della Laga. Grazie ad attenti restauri, gli interni della chiesa sono rimasti pressoch\u00e9 inalterati dalla fine del XV secolo ai giorni nostri.\nStoria.\nLa chiesa dell'Icona Passatora viene eretta intorno al 1480 per incorporare una piccola edicola chiamata dal popolo \"Madonna di Canalicchio\", dal nome della localit\u00e0. Secondo la tradizione, l'immagine risale agli inizi del Trecento ed era posta in un luogo di passaggio di pastori e viandanti e per tale ragione fu soprannominata \"Cona Passatora\". Su iniziativa di \"Callidea di Ferrazza\", si decise di costruire un piccolo santuario per proteggere l'immagine ritenuta 'miracolosa' in quanto dispensatrice di grazie. Il terreno su cui sorse il tempietto era di propriet\u00e0 di San Giovanni in Laterano, come attestano molti documenti antichi. La chiesa originale era pi\u00f9 corta: essa terminava all'altezza degli altari laterali e questo \u00e8 ben visibile dalla tessitura muraria. Le pareti interne furono affrescate da artisti locali, tra cui il \"Maestro di Configno\" e Dionisio Cappelli, autore di parte delle decorazioni dell'abside (dove \u00e8 visibile la sua firma).\nNel 1488, chi visita l'Icona Passatora nel giorno della festa della Madonna gode dell'indulgenza.\nDopo il 7 ottobre 1571, giorno della Battaglia di Lepanto, l'edificio viene ampliato e la facciata in pietra arenaria traslata nell'attuale posizione. Vengono costruiti i due altari laterali, dedicati alla Madonna del Rosario e alla Nativit\u00e0.\nNel corso dell'Ottocento sono aggiunti due altari in legno e altri elementi, poi rimossi in successivi restauri. Sulla Facciata, in pietra arenaria, troviamo il Nodo di Salomone, uno dei Simboli che, frequentemente, venivano scolpiti dagli Antichi Costruttori.\nIl Nodo di Salomone simboleggia, nella sua valenza originaria, proprio l\u2019unione profonda dell\u2019Uomo con la sfera del Divino e, nella sua continuit\u00e0, l\u2019Infinito e l\u2019Eternit\u00e0. \nA fianco la chiesetta, fu costruita una piccola cappella detta \"del Crocifisso\", allargata nel XIX secolo per allinearla con la facciata del santuario e diventare sede della Confraternita.\nNel 1958 la Soprintendenza ai monumenti del Lazio esegue lavori di restauro del tetto e della muratura mentre gli interventi dell'anno seguente sono opera delle Belle Arti. Infine, nel 1984 il restauratore \"Livio Iacuitti\" si occupa degli affreschi interni, eccetto quelli dell'abside.\nIn passato, presso l'Icona Passatora era custodito un dipinto su tavola con Cristo morto in grembo a Maria addolorata, trafugato prima del 1892.\nLa Confraternita.\nOriginariamente, la chiesa era annessa all\"'Abbazia di San Lorenzo a Trione\" (sicuramente gi\u00e0 nel 1580) e sorgeva su terreni di propriet\u00e0 di San Giovanni in Laterano. Documenti del 1595 e del 1688 del Capitolo lateranense attestano la presenza della \"Confraternita dell'Icona Passatora\", un'aggregazione laica che gestiva oltre 12 ettari di terreni, il cui ricavato veniva impiegato per la gestione del santuario. Tra San Giovanni in Laterano e la Confraternita esisteva non solo una compartecipazione spirituale ma anche un preciso regolamento approvato dalle autorit\u00e0 lateranensi.\nIl 2 febbraio 1843, dopo aver riformato le proprie regole, viene ufficialmente riconosciuta dal re delle Due Sicilie Ferdinando II. Dopo l'ampliamento, la Cappella del Crocifisso diventa sede della confraternita. Nel 1836 la congregazione costituisce il \"Monte Frumentario\". Nel 1861 si rinomina in \"Congrega di Santa Maria delle Grazie di Cona Passatora\". Infine, nel 1898, le propriet\u00e0 del santuario sono incamerate e l'amministrazione della chiesa passa alla \"Congregazione di Carit\u00e0 di Amatrice\".\nInterno.\nL'interno della chiesa \u00e8 a navata unica con soffitto a carena. Le pareti interne sono interamente affrescate e gran parte delle immagini si sono conservate nel corso dei secoli. La pittura \u00e8 stato uno strumento prezioso per l'istruzione della popolazione, in periodi in cui la maggioranza delle persone era analfabeta: ma le immagini dell'Icona Passatora testimoniano anche la forte devozione dei fedeli e molti dipinti sono stati realizzati in segno di ringraziamento per i benefici ricevuti (Ex voto). Gli affreschi sono opera di pi\u00f9 artisti vissuti in periodi differenti e in maggioranza rimasti ignoti: solo di un pittore si conosce con esattezza l'identit\u00e0 e si tratta di Dionisio Cappelli, che firm\u00f2 le sue stesse opere.\nEdicola centrale.\nEssa racchiude l'antica immagine che d\u00e0 il nome al santuario e che secondo la tradizione risale agli inizi del XIV secolo. Secondo alcuni studi, sarebbe invece meno antica e taluni attribuiscono l'opera a \"Campilio da Spoleto\", che oper\u00f2 a Colle d'Arquata nel 1482. La nicchia \u00e8 in pietra dorata e dipinta, realizzata tra il 1481 e il 1509. Presenta un timpano triangolare dove \u00e8 raffigurata una colomba mentre sotto \u00e8 presente il simbolo dell'eucaristia, tra teste di angeli e gli stipiti scanalati con capitello composto; \u00e8 presente la scritta \"Altare privilegiato quotidiano perpetuo\". Sull'architrave \u00e8 riportato: \"Indulgenza Plenaria\".\nAi lati, troviamo pi\u00f9 figure: Sant'Antonio Abate e Santa Lucia a sinistra; Maria col Bambino e San Sebastiano a destra. Le immagini sono di notevole qualit\u00e0, probabilmente opera di un artista rimasto ignoto di scuola marchigiana del Crivelli.\nAbside parete frontale.\nAl centro dell'abside si trova il grande affresco in stile umbro di Dionisio Cappelli raffigurante Cristo in Gloria che incorona la Vergine, circondato da figure di angeli che suonano gli strumenti musicali tipici del periodo (tamburello, zampogna e zufolo). \nParete destra.\nSono presenti pi\u00f9 figure tra cui San Silvestro e il martirio di Santa Caterina di Alessandria. \nEx Voto.\nNella fascia inferiore dell'abside e della Chiesa sono raffigurati ex voto. Sulla parete sinistra sono presenti:\nSulla parete destra sono raffigurate altre grazie ricevute per l'intercessione della Madonna:\nCappella del Crocifisso.\nIl piccolo locale contiene un affresco attribuito a Dionisio Cappelli raffigurante una crocifissione, dallo stile simile a quelle presenti nella chiesa. Ai piedi dell'immagine era presente un altare. Il piccolo locale fu ingrandito nel XIX secolo e divenne la sede della Confraternita. Oggi \u00e8 la sacrestia dell'Icona Passatora.\nAltro.\nLa festa della Madonna delle Grazie cade ogni anno la seconda domenica di agosto. La funzione religiosa termina con la pittoresca processione che si svolge intorno al santuario. A tale rito partecipano tutti gli abitanti delle frazioni limitrofe, in abiti tipici.\nFino agli anni sessanta, accanto alla chiesa si ergeva un'alta e antica quercia, soprannominata \"Cerro della Cona\". L'albero superava i 30 metri di altezza e in passato potrebbe essere stato al centro di alcuni culti pagani, riassorbiti nel Medioevo nella devozione alla Vergine Maria.\nLa chiesa \u00e8 una delle tappe del trekking di devozione detto delle \"sette chiese\"."}
{"id": "3863986", "revid": "767487", "url": "https://it.wikipedia.org/wiki?curid=3863986", "title": "Offspring (film 2009)", "text": "Offspring \u00e8 un film del 2009 diretto da Andrew van den Houten e basato sull'omonimo romanzo di Jack Ketchum, il secondo della \"Dead River Series\" di questo autore, iniziata con Off Season nel 1980 e proseguita nel 2011 con il terzo titolo, \"The Woman\", scritto a quattro mani con il regista Lucky McKee.\nTrama.\nLa piccola localit\u00e0 rurale di Dead River, ai confini con il Canada, \u00e8 sconvolta dal verificarsi di una serie di omicidi che si riveleranno perpetrati dalla discendenza di una banda di cannibali gi\u00e0 insediatasi nelle foreste del Maine dal 1858. \nLe indagini sono affidate all'ex sceriffo George Chandler che, esperto del \"modus operandi\" dei selvaggi per aver dato loro la caccia anni prima, cercher\u00e0 di individuare la tana dei cannibali mentre questi si lanceranno all'attacco della casa degli Halbard con l'obiettivo principale di rapire il loro bambino appena nato, per allevarlo e assicurare cos\u00ec la sopravvivenza della \u201cspecie\u201d.\nCuriosit\u00e0.\nIl soggetto ricalca la leggenda di Sawney Bean, capostipite di una famiglia di cannibali che funest\u00f2 la Scozia nel XV sec. All'omonimo romanzo di Ketchum, del 1991, sembra ispirato il quinto episodio della prima stagione di \"X-Files\" intitolato \"Il Diavolo del Jersey\", del 1993."}
{"id": "3863987", "revid": "93556", "url": "https://it.wikipedia.org/wiki?curid=3863987", "title": "Major Command dell'United States Air Force", "text": "Quella che segue \u00e8 una lista dei Major Command (MAJCOM) dell'United States Air Force \u2013 USAF l'aeronautica militare statunitense.\nUn MAJCOM \u00e8 un tipo di organizzazione adottato dall'USAF di livello gerarchico inferiore al solo Air Staff, uno dei due quartier generali del dipartimento dell'aeronautica statunitense (l'altro \u00e8 quello del Segretario all'aeronautica), e superiore alle Numbered Air Force (NAF). Ogni MAJCOM risponde direttamente all'Air Staff ed \u00e8 complementare agli altri MAJCOM tramite la messa in campo di unit\u00e0 d'attacco, da difesa o da supporto.\nUn MAJCOM rappresenta la pi\u00f9 grande sottodivisione dell'aeronautica alla quale sia assegnata una specifica missione. Un MAJCOM \"di prima linea\" \u00e8 composto, in tutto o in parte, da unit\u00e0 addette alla difesa dello spazio aereo, all'attacco strategico o a compiti aerospaziali. Un MAJCOM di supporto ha invece compiti di assistenza logistica, di manutenzione o di addestramento. \nDal 1947, anno in cui nacque il primo Major Command, ne sono stati istituiti un totale di 27, alcuni dei quali elevati o declassati dalle NAF (l'ultima grande riorganizzazione dei comandi \u00e8 avvenuta nel 1992). A tutto il 2011 l'USAF disponeva di dieci MAJCOM, l'ultimo dei quali, l'Air Force Global Strike Command, attivato nell'agosto 2009."}
{"id": "3863989", "revid": "1412427", "url": "https://it.wikipedia.org/wiki?curid=3863989", "title": "Tamara Johansen", "text": "Il tenente Tamara Johansen, chiamata anche con l'abbreviativo TJ, \u00e8 un personaggio immaginario dell'universo fantascientifico di Stargate, in particolare di Stargate Universe. TJ \u00e8 interpretata dall'attrice Alaina Huffman.\nBiografia.\nLa \"Destiny\".\nPrima di giungere a bordo della \"Destiny\", una nave degli Antichi, TJ era un membro dell'unit\u00e0 medica della base Icarus. Durante questo periodo, Tamara cominci\u00f2 una relazione con il colonnello Everett Young, il comandante della base. Durante l'evacuazione della base, in seguito ad un attacco dell'Alleanza Lucian, TJ fu l'unica tra i sopravvissuti ad avere conoscenza in campo medico, cos\u00ec questo compito grav\u00f2 completamente sulle sue spalle. Mentre il colonnello David Telford comandava la spedizione sulla \"Destiny\" nel corpo di Young, attraverso il dispositivo di comunicazione a lunga distanza, le ferite del suo fisico costrinsero TJ a sedare Telford, prima che il colonnello, delirante, potesse provocare ulteriori danni al corpo di Young.\nTJ dovette curare il dottor Nicholas Rush quando ebbe un collasso dovuto all'astinenza da caffeina e, quando fu chiaro che la \"Destiny\" si sarebbe schiantata su una stella vicina, Tamara e il tenente Scott furono scelti per far parte di un gruppo di sopravvissuti, imbarcati su un Shuttle della nave. Quando l'equipaggio della \"Destiny\" cap\u00ec che la nave si stava semplicemente ricaricando, lo Shuttle torn\u00f2 a bordo della nave.\nMentre Young e Scott erano in missione su un pianeta ghiacciato, il colonnello diede a Tamara il comando della nave. Durante questo periodo l'equipaggio scopr\u00ec che le scorte d'acqua erano state ridotte drasticamente da un insetto. Con Rush e il sergente Ronald Greer, riusc\u00ec a catturare questi insetti dopo che essi ferirono gravemente un caporale. Gli insetti furono liberati sul pianeta ma il caporale mor\u00ec per le ferite subite, nonostante gli sforzi di TJ per salvargli la vita.\nDurante un'altra missione, il soldato Riley rimase ferito. Tamara lo stabilizz\u00f2 e fu portato a bordo della nave dove rimase fuori servizio per tutto il periodo di guarigione.\nQuando Spencer fu trovato morto, Tamara afferm\u00f2 subito che si trattasse di un suicidio, anche se l'arma non era stata trovata, e si rammaric\u00f2 perch\u00e9 se avesse saputo della condizione psicologica dell'aviere, avrebbe potuto aiutarlo.\nQuando i civili ammutinarono, Tamara si trov\u00f2 nella parte della nave controllata dai primi e fu quindi disarmata e fatta prigioniera. Durante l'ammutinamento, i Nakai attaccarono la \"Destiny\" per impadronirsene. Cogliendo l'attimo, i militari si ripresero il controllo della nave e il vascello degli Antichi riusc\u00ec cos\u00ec ad essere portato in salvo. In seguito, Tamara aiut\u00f2 un chirurgo, nel corpo di Chloe, mentre rimuoveva un segnalatore che i Nakai avevano impiantato nel corpo di Rush.\nPoco tempo dopo, Tamara cominci\u00f2 ad avere vertigini, essere stanca e vomitare, per lei chiari sintomi di una gravidanza. Quando la nave giunse vicino ad un pianeta dove diversi membri dell'equipaggio decisero di restare, TJ fu una di essi, credendo che quel luogo sarebbe stato un posto migliore dove crescere il figlio che avrebbe avuto dal colonnello Young, rispetto alla \"Destiny\". Per ordine di Young, inconsapevole della condizione di Tamara, tutti i militari furono obbligati a tornare a bordo della nave.\nGiunti in una nuova galassia, l'equipaggio cominci\u00f2 ad avere delle allucinazioni che Tamara scopr\u00ec essere un sintomo di un'infezione aliena. Usando gli anticorpi di una specie di vermi giganti, TJ riusc\u00ec a debellare l'infezione dalla nave.\nL'Alleanza Lucian, la gravidanza e la malattia.\nPrima dell'attacco dell'Alleanza, Young ordin\u00f2 a Tamara di restare in infermeria e di prepararsi a curare i feriti. Quando l'Alleanza vinse la prima battaglia, TJ fu catturata e, se Telford, creduto una spia dell'Alleanza, non avesse convinto Kiva che la ragazza era un medico, sarebbe stata uccisa. Kiva, tuttavia, volle avere una conferma delle parole di Telford e le ordin\u00f2 di curare uno dei suoi uomini, Varro, ferito dagli uomini di Young.\nDopo aver stabilizzato Varro, Tamara si occup\u00f2 degli altri feriti, incluso Riley. In seguito, durante una colluttazione tra un militare e un membro dell'Alleanza, Tamara fu colpita all'addome da un proiettile e cadde, priva di sensi.\nMentre era priva di sensi, Tamara ebbe un'allucinazione, credendo che gli alieni avessero salvato lei e la sua bambina ma che avessero deciso che la bambina poteva restare su un pianeta dove si erano precedentemente stanziato alcuni civili della \"Destiny\" mentre la madre doveva tornare a bordo della nave. In realt\u00e0, i militari avevano ripreso il controllo della nave e avevano fatto venire un chirurgo dalla Terra, con il dispositivo di comunicazione, che riusc\u00ec a salvare Tamara ma non il suo bambino.\nPoco tempo dopo l'attacco dell'Alleanza, Tamara fece parte di un gruppo d'esplorazione, guidato da Scott, il cui scopo era portare a bordo dei rifornimenti. Mentre tornavano con lo Shuttle, quest'ultimo ebbe un problema tecnico e si schiant\u00f2 sulla superficie del pianeta. Il gruppo riusc\u00ec comunque a tornare a bordo della \"Destiny\", dopo aver disseppellito lo Stargate presente sul pianeta.\nIn una realt\u00e0 alternativa, dove i membri dell'equipaggio si stanziarono sul pianeta Novus, Tamara ebbe un figlio e una figlia dal colonnello Young. Il bimbo fu il primo terrestre nato su Novus. Pochi anni dopo essersi stanziati sul pianeta, Tamara identific\u00f2 su di s\u00e9, i sintomi della SLA, malattia che la port\u00f2 alla morte alcuni anni dopo e per cui, se non curata, la condurr\u00e0 allo stesso esito anche in questa realt\u00e0."}
{"id": "3863994", "revid": "287204", "url": "https://it.wikipedia.org/wiki?curid=3863994", "title": "Karla", "text": ""}
{"id": "3863995", "revid": "1149807", "url": "https://it.wikipedia.org/wiki?curid=3863995", "title": "Marina (nave da crociera)", "text": "La Marina \u00e8 una nave da crociera della \"Oceania Class\", appartenente alla compagnia statunitense Oceania Cruises.\nLa nave \u00e8 stata costruita in Italia dalla Fincantieri presso il cantiere navale di Sestri Ponente.\nLa \"Marina\" \u00e8 la prima di due navi da crociera classe Oceania Class, seguita dalla gemella \"Riviera\" consegnata alla compagnia il 2 maggio 2012.\nL'opzione esistente per la costruzione di una terza nave \u00e8 stata lasciata decadere dalla societ\u00e0 armatrice."}
{"id": "3863998", "revid": "767487", "url": "https://it.wikipedia.org/wiki?curid=3863998", "title": "MAJCOM", "text": ""}
{"id": "3863999", "revid": "767487", "url": "https://it.wikipedia.org/wiki?curid=3863999", "title": "Valinke", "text": "Valinke (in ciuvascio e ) \u00e8 un gruppo musicale ciuvascio di genere folk nato ad Alikovo nel 1970 dalla collaborazione di 60 persone tra maestri di musica, ballerini e maestri d'arte popolare. L'attuale direttore artistico \u00e8 Lidija Vasil\u2019evna Filippova; il Valinke si riunisce principalmente nel Palazzo delle Culture ad Alikovo."}
{"id": "3864003", "revid": "824274", "url": "https://it.wikipedia.org/wiki?curid=3864003", "title": "Grand Prix SAR La Princesse Lalla Meryem 2005 - Doppio", "text": "Il doppio del torneo di tennis Grand Prix SAR La Princesse Lalla Meryem 2005, facente parte del WTA Tour 2005, ha avuto come vincitrici \u00c9milie Loit e Barbora Str\u00fdcov\u00e1 che hanno battuto in finale Lourdes Dom\u00ednguez Lino Nuria Llagostera Vives 3\u20136, 7\u20136(5), 7\u20135"}
{"id": "3864005", "revid": "287204", "url": "https://it.wikipedia.org/wiki?curid=3864005", "title": "Riviera (nave da crociera)", "text": "La Riviera \u00e8 una nave da crociera della \"Oceania Class\", appartenente alla compagnia statunitense Oceania Cruises e costruita presso il cantiere navale di Sestri Ponente.\nGemella della \"Marina\", \u00e8 la seconda e ultima unit\u00e0 della classe. &lt;br&gt;\nVarata nel luglio 2011 \u00e8 stata consegnata all'armatore il 2 maggio 2012 e battezzata a Barcellona il 11 maggio.\nLa \"Riviera\" ospita fino a 1250 persone in 625 suites."}
{"id": "3864008", "revid": "1442080", "url": "https://it.wikipedia.org/wiki?curid=3864008", "title": "Prague Open 2005 - Doppio femminile", "text": "Il doppio femminile del torneo di tennis Prague Open 2005, facente parte del WTA Tour 2005, ha avuto come vincitrici \u00c9milie Loit e Nicole Pratt che hanno battuto in finale Jelena Kostani\u0107 e Barbora Str\u00fdcov\u00e1 (6)6\u20137, 6\u20134, 6\u20134"}
{"id": "3864019", "revid": "767487", "url": "https://it.wikipedia.org/wiki?curid=3864019", "title": "Alceste Borella", "text": "Biografia.\nNato dalla nobile, e facoltosa, famiglia milanese e bergamasca dei Borella, residenti nella Casa Borella sita tra la Galleria Vittorio Emanuele e il Duomo di Milano, poi acquistata dagli editori di musica Ricordi, Alceste Borella fu uno dei fondatori, a Milano, nel 1897, con un capitale sociale di 60.000 lire, della casa editrice Baldini&amp;Castoldi e C. (ora Baldini Castoldi Dalai Editore, insieme ad Ettore Baldini, Antenore Castoldi e al poeta Gian Pietro Lucini, che rilevarono il catalogo (pi\u00f9 di 500 titoli) e le due librerie di Galleria Vittorio Emanuele dell'editrice Galli.\nIl Borella fu tra i soci quello che forn\u00ec il maggiore capitale liquido impiegando le rendite derivanti dalla vendita di alcuni beni aviti siti Milano tra le quali le quote dell'albergo di propriet\u00e0 della famiglia sito alle spalle del Duomo.\nGi\u00e0 titolare di una propria casa edititrice, bene introdotto nella buona societ\u00e0 milanese del tempo, fu amicissimo del poeta Gian Pietro Lucini e il maggiore artefici dello sviluppo della casa editrice Baldini &amp; Castoldi.\nMor\u00ec a Milano nel 1910 e le quote della casa editrice Baldini &amp; Castoldi vennero cedute dagli eredi ai Baldini."}
{"id": "3864021", "revid": "287204", "url": "https://it.wikipedia.org/wiki?curid=3864021", "title": "Internationaux de Strasbourg 2005 - Doppio", "text": "Il doppio del torneo di tennis Internationaux de Strasbourg 2005, facente parte del WTA Tour 2005, ha avuto come vincitrici Rosa Mar\u00eda Andr\u00e9s Rodr\u00edguez e Andreea Vanc che hanno battuto in finale Marta Domachowska e Marlene Weing\u00e4rtner 6-3, 6-1"}
{"id": "3864024", "revid": "1442080", "url": "https://it.wikipedia.org/wiki?curid=3864024", "title": "Istanbul Cup 2005 - Doppio", "text": "Il doppio del torneo di tennis Istanbul Cup 2005, facente parte del WTA Tour 2005, ha avuto come vincitrici Marta Marrero e Antonella Serra Zanetti che hanno battuto in finale Daniela Klemenschits e Sandra Klemenschits per 6-4, 6-0."}
{"id": "3864025", "revid": "287204", "url": "https://it.wikipedia.org/wiki?curid=3864025", "title": "Cratere Karla", "text": "Karla \u00e8 un cratere d'impatto situato nel Tatarstan, una delle repubbliche autonome della Federazione Russa. Il suo diametro misura circa 10 km e la sua et\u00e0 \u00e8 stimata a 5 \u00b1 1 milioni di anni (periodo Pliocene). Il cratere prende il nome dal vicino fiume Karla."}
{"id": "3864033", "revid": "1924342", "url": "https://it.wikipedia.org/wiki?curid=3864033", "title": "Fade into Darkness", "text": "Fade into Darkness \u00e8 un singolo di Avicii, pubblicato il 16 luglio 2011, con la collaborazione vocale di Andreas Moe.\nIl brano contiene un campionamento di \"Perpetuum Mobile\" della Penguin Cafe Orchestra, scritta da Simon Jeffes.\nPrima della sua pubblicazione ufficiale, la canzone, in versione solo strumentale, era conosciuta come Penguin."}
{"id": "3864035", "revid": "1868812", "url": "https://it.wikipedia.org/wiki?curid=3864035", "title": "Clima dell'Islanda", "text": "Il clima dell'Islanda \u00e8 oceanico freddo (classificazione dei climi di K\u00f6ppen: \"Cfc\") vicino alla costa meridionale e nelle aree di tundra sugli altipiani interni. L'isola si trova sul percorso della Corrente nord-atlantica, il che rende il clima pi\u00f9 temperato di quanto la latitudine poco a sud del circolo polare artico lasci immaginare. Il tempo in Islanda \u00e8 notoriamente variabile. L'aurora boreale \u00e8 spesso visibile durante le sere e le notti invernali.\nStagioni.\nEstate.\nLa temperatura media di luglio nell'area meridionale dell'isola va dai 10\u00a0\u00b0C ai 13\u00a0\u00b0C. Nei giorni caldi possono invece essere raggiunti anche i 25\u00a0\u00b0C, sebbene ci\u00f2 accada piuttosto raramente. La temperatura pi\u00f9 alta mai registrata fu di 30,5\u00a0\u00b0C e si verific\u00f2 nel 1939 nella regione dell'Austurland. La capitale, Reykjav\u00edk, riceve mediamente 1.300 ore all'anno di soleggiamento\nInverno.\nL'inverno islandese \u00e8 mite relativamente alla latitudine dell'isola. Le pianure a sud dell'isola hanno una temperatura media di 0\u00a0\u00b0C, mentre sugli altipiani si arriva a -10\u00a0\u00b0C. Nella parte settentrionale dell'isola la media oscilla tra i -25\u00a0\u00b0C e i -30\u00a0\u00b0C. La temperatura pi\u00f9 fredda mai registrata fu di -39,7\u00a0\u00b0C.\nIl 29 dicembre 2011, invece, si sono registrati nella capitale Reykjav\u00edk contemporaneamente due record riguardanti la neve. Il primo riguarda l'accumulo: al suolo c'erano ben 33\u00a0cm di neve a Reykjav\u00edk e negli adiacenti comuni. Infatti, era dal 1921 che non si verificavano nevicate del genere in sole 24 ore sulla capitale islandese. L'altro record battuto \u00e8 quello della presenza di neve al suolo ininterrottamente dal 26 novembre; neve che poi si \u00e8 sciolta pochissimi giorni dopo per l'arrivo della pioggia.\nI venti e il tempo.\nPrevalentemente, la direzione del vento \u00e8 orientale. I venti occidentali sono infrequenti. Generalmente, la velocit\u00e0 del vento \u00e8 maggiore sugli altopiani, ma le caratteristiche topografiche possono inasprire i venti e causare forti raffiche nelle aree pianeggianti. La velocit\u00e0 del vento raggiunge spesso i 18\u00a0m/s; nei giorni di tempesta arriva fino a 50\u00a0m/s. Violente tempeste di polvere possono essere generate da forti venti provenienti dai ghiacciai. Queste tempeste sono molto frequenti nei primi mesi estivi sugli altipiani aridi a nord del Ghiacciaio del Vatnaj\u00f6kull.\nI temporali sono estremamente rari in Islanda, con meno di cinque tempeste all'anno nella parte meridionale dell'isola. Essi sono pi\u00f9 comuni sul finire dell'estate. Possono essere causati da masse d'aria calda in arrivo dal continente, o da aree di bassa pressione provenienti da sud-ovest in inverno. I fulmini possono essere osservati durante le eruzioni di cenere di uno dei tanti vulcani dell'Islanda.\nPressione atmosferica.\nC'\u00e8 una persistente area di bassa pressione nei pressi dell'Islanda, che non a caso \u00e8 chiamata Depressione d'Islanda, situata proprio tra l'Islanda e la Groenlandia. L'area ciclonica \u00e8 uno dei centri motori delle perturbazioni di origine atlantica che raggiungono il continente europeo; con la sua azione condiziona, pertanto, il clima e le condizioni meteorologiche di una vasta area dell'emisfero boreale. Essa fa parte di un pi\u00f9 vasto sistema di circolazione atmosferica noto col nome di Oscillazione Nord Atlantica."}
{"id": "3864037", "revid": "6923", "url": "https://it.wikipedia.org/wiki?curid=3864037", "title": "Praefectus classis", "text": "Per Praefectus classis (dal latino \"Classis\" = flotta) si intendeva il comandante in capo di una delle tante flotte dislocate nel Mediterraneo o nel Ponto Eusino o lungo i grandi fiumi europei, facente parte dell'esercito romano. Apparteneva all'ordine equestre e faceva parte delle prefetture romane. Il suo pi\u00f9 stretto collaboratore, ed in casi particolari suo sostituto era il subpraefectus classis.\nStoria.\nDurante il periodo repubblicano, il comando della flotta era affidato ad un magistrato o ad un promagistrato, normalmente di rango consolare o pretorio. Durante le guerre puniche per esempio, un console comandava la flotta, mentre l'altro l'esercito di terra. Nelle successive guerre condotte in Oriente, i pretori assunsero il comando della flotta. Tuttavia, poich\u00e9 questi uomini avevano incarichi politici, la gestione effettiva delle flotte o di squadre navali fu affidata ai loro subordinati, i \"legati\" certamente pi\u00f9 esperti. Fu quindi durante le guerre puniche che apparve, per la prima volta la figura del \"praefectus classis\".\nDurante il periodo imperiale, con Augusto il \"praefectus classis\" divenne \"procurator Augusti\", a capo di ciascuna flotta permanente. Le due maggiori flotte erano a Ravenna e Miseno. Questi posti furono inizialmente occupati da coloro che appartenevano all'ordine equestre, o a partire da Claudio, dai suoi liberti, garantendo cos\u00ec il controllo imperiale diretto sopra le varie flotte. Con la dinastia dei Flavi, la condizione di \"praefectus\" fu affidata ai soli cavalieri con esperienza militare, che avevano fatto carriera nelle \"militiae equestri\". Anche in questo caso il prefetto, seppure dotato di esperienza militare, era comunque un politico con scarse conoscenze navali, tanto da affidarsi a dei subordinati.\nGerarchia.\nVi era una sostanziale differenza di grado, importanza nel cursus honorum tra prefetti della flotta, che si rifletteva inevitabilmente anche sullo \"stipendium\" tra gli alti gradi del comando: \nLa carriera prefettizia, comprese quelle collegate alle flotte romane, faceva parte di un pi\u00f9 ampio \"cursus honorum\" dell'ordine equestre come qui sotto illustrato:\nLa carriera equestre si divideva essenzialmente in tre categorie di rango; C (centenario), CC (ducenario), CCC (tricenario), che corrispondevano al reddito annuo percepito: 100.000, 200.000 o 300.000 sesterzi."}
{"id": "3864039", "revid": "1442080", "url": "https://it.wikipedia.org/wiki?curid=3864039", "title": "Ordina Open 2005 - Doppio femminile", "text": "Il doppio femminile del torneo di tennis Ordina Open 2005, facente parte del WTA Tour 2005, ha avuto come vincitrici Anabel Medina Garrigues e Dinara Safina che hanno battuto in finale Iveta Bene\u0161ov\u00e1 e Nuria Llagostera Vives 6-4, 2-6, 7-6."}
{"id": "3864045", "revid": "287204", "url": "https://it.wikipedia.org/wiki?curid=3864045", "title": "A' Kat\u012bgoria 2005-2006", "text": "L'edizione 2005-2006 della A' Kat\u012bgoria fu la 67\u00aa del massimo campionato di calcio cipriota; vide la vittoria finale dell', che conquist\u00f2 il suo terzo titolo.\nCapocannoniere del torneo fu, per il terzo anno consecutivo, \u0141ukasz Sosin dell' con 28 reti.\nFormula.\nLe 14 squadre partecipanti disputarono il campionato incontrandosi in due gironi di andata e ritorno, per un totale di 26 giornate. Erano previste tre retrocessioni."}
{"id": "3864046", "revid": "93556", "url": "https://it.wikipedia.org/wiki?curid=3864046", "title": "Jean Antoine Verdier", "text": "Biografia.\nFu un generale della Rivoluzione francese.\nEntr\u00f2 nel reggimento di La F\u00e8re il 18 febbraio 1785. Aiutante di campo di Augereau, nel 1792, con l'esercito dei Pirenei orientali, attacc\u00f2, con un battaglione di fucilieri, un campo trincerato difeso da 4.000 spagnoli e 80 cannoni. Questo fatto d'armi decise la resa di Figu\u00e9res e gli guadagn\u00f2 il grado di Capitano aiutante generale.\nComandante di brigata nel 1795, fu visto l'anno successivo in Italia, alla testa di tre battaglioni di granatieri, prendere il fortino del Monte Medolano nella battaglia di Castiglione. Fu ferito e messo fuori combattimento nella Battaglia del ponte di Arcole e si trov\u00f2 in tutte le battaglie che portarono al pace di Leoben.\nIn Egitto comand\u00f2 una brigata della divisione Kl\u00e9ber per le Piramidi e fu tra coloro che attaccarono San Giovanni d'Acri, dove fu ferito da una baionetta.\nRichiamato in Francia prima dell'evacuazione di Egitto, il generale Verdier si distinse costantemente in Italia e in Austria dal 1801 al 1806.\nIn Italia prese parte alla lotta contro l'Insurrezione calabrese, partecipando all'assedio di Amantea (estate 1806-inverno 1807).\nNella campagna di Russia Verdier si distinse ancora una volta e rimase gravemente ferito a Polack.\nNel 1813 e 1814 comand\u00f2 il corpo d'armata di Francia e l'Italia sotto il comando di Eugenio di Beauharnais. L'8 febbraio 1814 alla battaglia del Mincio il Verdier, con la divisione Fressinet (circa 5.000 uomini), per tutto il giorno resistette contro 18.000 austriaci e alla fine ebbe la forza di attraversare il fiume.\nDopo la battaglia di Waterloo riusc\u00ec a tenere Tolone intatta e senza saccheggi.\nCon ordinanza del 1\u00ba agosto 1817 fu collocato in pensione e dopo il 1830 fu posto sulle riserve, ma torn\u00f2 presto alla pensione.\nL'imperatore gli confer\u00ec il titolo di Conte il 19 marzo 1808.\nLa signora Verdier \u00e8 citata nei rapporti delle campagne francesi come un'eroina. Accompagnava il marito sul campo di battaglia."}
{"id": "3864048", "revid": "339392", "url": "https://it.wikipedia.org/wiki?curid=3864048", "title": "Divisione A cipriota 2005-2006", "text": ""}
{"id": "3864052", "revid": "729019", "url": "https://it.wikipedia.org/wiki?curid=3864052", "title": "Douglas D-558-1 Skystreak", "text": "I Douglas D-558-1 Skystreak (citati anche, indifferentemente, come D-558-I) furono una famiglia di aeroplani sperimentali statunitensi costruiti dalla Douglas Aircraft Company in collaborazione con il National Advisory Committee for Aeronautics (NACA) e con la U.S. Navy nell'ambito del programma di ricerca denominato D-558. Avviato a met\u00e0 degli anni quaranta, tale programma vide la costruzione di tre D-558-1 ad ala dritta e di altrettanti D-558-2 con ala a freccia; gli Skystreak volarono tra il 1947 e il 1953 in una lunga serie di test sull'aerodinamica delle velocit\u00e0 transoniche. Nel corso di questi voli vennero battuti due record di velocit\u00e0.\nStoria.\nSviluppo.\nIl Douglas D-558-1 fu il risultato di un programma di ricerca finanziato dalla marina militare statunitense, la U.S. Navy, e portato avanti in collaborazione con la ditta di costruzioni aeronautiche Douglas Aircraft Company e con la NACA, la principale istituzione statunitense per la ricerca aeronautica. Tale programma, noto come D-558, nacque dalla risposta della Douglas a una specifica della marina stesa dal tenente Abraham Hyatt nel 1944; era finalizzato originariamente a studiare il comportamento dei velivoli nel regime transonico (tra circa Mach 0,75 e Mach 1,25, cio\u00e8 a velocit\u00e0 comprese fra tre quarti e cinque quarti della velocit\u00e0 del suono). Quando a met\u00e0 degli anni quaranta ebbe inizio il programma, infatti, l'aerodinamica delle alte velocit\u00e0 subsoniche era in gran parte sconosciuta ed esigenze di tipo militare, oltre che scientifico, imponevano che la fattibilit\u00e0 pratica del volo transonico e supersonico venisse studiata approfonditamente.\nI ruoli degli enti che collaborarono al progetto erano suddivisi come segue: la Douglas, responsabile della progettazione e della costruzione dei velivoli, oltre che della loro manutenzione, aveva il diritto di condurre per conto proprio un programma di voli sperimentali per studiare le prestazioni e le caratteristiche degli aerei; inoltre si occupava tutte le modifiche al progetto e alle macchine. La Muroc Flight Test Unit della NACA, rinominata nel 1949 come High-Speed Flight Research Station (e oggi nota come Dryden Flight Research Center) acquistava il carburante e l'olio dall'U.S. Army Air Forces (U.S. Air Force a partire dal 1947), forniva e installava la strumentazione scientifica, portava a termine autonomamente i voli sperimentali degli Skystreak n. 2 e n. 3 e si occupava della manutenzione di routine su di essi. La marina pagava le spese della Douglas, incluse quelle per le riparazioni e le sostituzioni dei motori; inoltre i suoi piloti eseguirono alcuni dei voli.\nMentre la Douglas e la U.S. Navy portavano avanti il programma D-558, la Bell Aircraft Corporation faceva procedere in parallelo, in collaborazione con lo U.S. Army, il programma XS-1 \u2013 il quale avrebbe portato nel 1947 al primo volo supersonico della storia. Mentre la Bell e l'esercito si dedicarono allo sviluppo di un velivolo a razzo, capace di alte velocit\u00e0 e accelerazioni ma dotato di un'autonomia molto ridotta, la Douglas e la marina (seguendo la visione della NACA) preferirono impiegare sul loro D-558 un motore a turbogetto, che consentiva di rimanere in volo per periodi pi\u00f9 prolungati e permetteva quindi di raccogliere quantit\u00e0 proporzionalmente maggiori di dati.\nNel 1945 ebbero luogo negli Stati Uniti due conferenze di presentazione di simulacri per il D-558; durante la seconda di queste conferenze, che si tenne tra il 14 e il 17 agosto, si decise di dividere il programma D-558 in due fasi. Una prima fase, che si poneva l'obiettivo di esplorare le possibilit\u00e0 dei velivoli transonici ad ala dritta, avrebbe portato alla costruzione di tre esemplari del velivolo sperimentale Douglas D-558-1 Skystreak. Una seconda fase, che prevedeva la costruzione di un velivolo sperimentale ad ala a freccia e aveva l'obiettivo di studiare il comportamento in volo di questo tipo di velatura, avrebbe portato al Douglas D-558-2 Skyrocket. Per una trattazione delle vicende del D-558-2 si rimanda alla voce specifica.\nPer il programma D-558, che port\u00f2 quindi alla costruzione di un totale di 6 aeroplani, erano stati stanziati 6\u00a0888\u00a0444,80 dollari. I lavori per la costruzione del primo Skystreak, condotti sotto la guida del capo progettista della Douglas Ed Heinemann, si conclusero nel 1947.\nTecnica.\nLa necessit\u00e0 di un velivolo per la ricerca nel campo delle velocit\u00e0 transoniche fu il risultato di due fattori che si manifestarono negli anni quaranta: da un lato, l'assenza di dati accurati provenienti da esperimenti in galleria del vento sull'aerodinamica delle velocit\u00e0 comprese tra circa Mach 0,75 e Mach 1,25; dall'altro, il fatto che alcuni velivoli militari (per esempio il Lockheed P-38 Lightning) riuscivano gi\u00e0 allora a raggiungere in picchiata velocit\u00e0 prossime a Mach 1, subendone spesso gravi danni \u2013 causati da fenomeni di aeroelasticit\u00e0 e di turbolenze che, a velocit\u00e0 vicine a quella del suono, generavano onde d'urto pericolose.\nI rappresentanti della comunit\u00e0 aeronautica \u2013 e specialmente la NACA, l'USAAF e l'U.S. Navy \u2013 si accordarono allora sulla necessit\u00e0 di costruire un aereo sperimentale con una robustezza strutturale sufficiente a sopportare le sollecitazioni dovute a effetti di compressibilit\u00e0 dell'aria a velocit\u00e0 transoniche.\nIl Douglas D-558-1 Skystreak era dunque un piccolo, robusto monoplano dalla configurazione tutto sommato abbastanza tradizionale, caratterizzato dall'ala media dritta, dagli impennaggi cruciformi posteriori e dal carrello triciclo anteriore. Per la progettazione vennero sfruttate le informazioni messe a disposizione dalle gallerie del vento della NACA; quando furono pronti i simulacri del velivolo, inoltre, anch'essi vennero provati nei laboratori della NACA oltre che in quelli del California Institute of Technology. La NACA influenz\u00f2 la Douglas nella progettazione anche mettendo a disposizione il profilo alare (un NACA 65 con uno spessore del 10% della corda) e facendo in modo che lo stabilizzatore orizzontale venisse piazzato in alto, a met\u00e0 dell'altezza della deriva verticale, per evitare l'interferenza delle turbolenze dovute all'ala. Sempre per influenza della NACA lo stabilizzatore era (come anche sull'X-1 della Bell) pi\u00f9 sottile dell'ala, per evitare la sovrapposizione delle onde d'urto, ed era interamente mobile per prevenire possibili perdite di controllo nel caso che le variazioni di densit\u00e0 dell'aria rendessero inefficaci gli equilibratori.\nLa fusoliera cilindrica era disegnata con l'obiettivo di costruire il pi\u00f9 piccolo velivolo possibile intorno a un motore a turbogetto tra i pi\u00f9 voluminosi e potenti disponibili all'epoca, il TG-180 sviluppato dalla General Electrics e costruito dalla Allison Engine Company come Allison J35. Questo valse al D-558-1 il soprannome di \"Flying test tube\", \"provetta volante\". L'interno dell'aereo era quasi completamente occupato dai condotti della presa d'aria del motore, dal piccolo abitacolo, dalla voluminosa strumentazione scientifica e dalla gamba anteriore del carrello d'atterraggio. L'ala alloggiava i serbatoi del carburante e le sottili ruote del carrello principale, progettate appositamente per potersi retrarre nel suo esiguo spessore.\nLa struttura delle ali e della coda era prevalentemente in alluminio, mentre la fusoliera aveva una struttura in alluminio rivestita da fogli di magnesio. Nell'ala erano presenti 400 forellini che alloggiavano sensori di pressione. Il fattore di carico massimo (\"ultimate load\") che l'aereo poteva sopportare era di 18 g.\nLa strumentazione del D-558-1 era molto sofisticata. I tecnici specializzati presso la Muroc Flight Test Unit della NACA, diretti da Gerald M. Truszynski, installarono sull'aereo: un oscilloscopio a 12 canali capace di registrare i dati sulla deformazione delle strutture; un manometro con 60 capsule per registrare la distribuzione della pressione sulle superfici; trasmettitori per analizzare i dati delle forze applicate sulla barra di comando e sulla pedaliera; sensori per la registrazione della posizione degli alettoni, degli equilibratori e del timone; un accelerometro; un telemetro e le apparecchiature necessarie per registrare e per trasmettere i dati sulla velocit\u00e0 indicata, sull'altitudine, sull'accelerazione e sulle variazioni di assetto rispetto all'asse verticale; una telecamera per registrare le letture degli strumenti sul pannello di controllo del pilota. Questa complessa strumentazione pesava in totale 287 chilogrammi (634 libbre); fu pronta per essere installata sullo Skystreak n. 2 verso la fine dell'autunno 1947.\nAllo Skystreak mancava un sistema per l'eiezione di emergenza del seggiolino del pilota. Il team che progett\u00f2 l'aereo prese in considerazione la possibilit\u00e0 di installare un dispositivo di questo tipo, ma i calcoli dimostrarono che la spinta necessaria per lanciare il sedile abbastanza in alto da evitare l'impatto con i piani di coda dell'aereo era talmente elevata da superare i limiti di resistenza dell'organismo umano. Perci\u00f2 la Douglas dot\u00f2 il D-558-1 di una sezione frontale sganciabile dalla quale il pilota poteva lanciarsi pi\u00f9 facilmente in caso di emergenza, a patto che l'aeroplano si trovasse a una quota sufficientemente elevata.\nImpiego operativo.\nI tre Skystreak volarono in totale 229 volte tra il 1947 e il 1953; 101 di questi voli vennero portati a termine dal primo velivolo costruito, lo Skystreak n. 1 (matricola 37970, NACA 140), 46 furono eseguiti dallo Skystreak n. 2 (matricola 37971, NACA 141) e altri 82 dallo Skystreak n. 3 (matricola 37972, NACA 142). I voli del NACA 140 avvennero tutti nell'ambito di un programma sperimentale che la Douglas (in quanto ditta appaltatrice del contratto) port\u00f2 avanti al fine di valutare le caratteristiche dell'aereo. Tuttavia alcuni di questi voli vennero compiuti da piloti della marina: in particolare il comandante dell'U.S. Navy Turner F. Caldwell, il 20 agosto 1947, fece compiere al NACA 140 quattro passaggi in volo alla velocit\u00e0 media di 1\u00a0031,047 chilometri orari (556,721 nodi o 640,663 miglia orarie), stabilendo un nuovo record mondiale di velocit\u00e0; appena cinque giorni pi\u00f9 tardi, il 25, il maggiore dei Marines Marion Carl batt\u00e9 nuovamente tale record, volando con il NACA 141 su un percorso simile a una velocit\u00e0 media di 1\u00a0047,354 chilometri orari (565,526 nodi o 650,796 miglia orarie). La NACA comunque non impieg\u00f2 mai lo Skystreak n. 1 in volo con i suoi piloti.\nIl NACA 141 comp\u00ec 27 voli con piloti della Douglas, della Navy e dei Marines prima di ricevere la strumentazione scientifica adatta ai voli della NACA, tutti svolti con Howard C. Lilly ai comandi. Anche se i NACA 140 e 141 erano stati inizialmente dipinti di colore scarlatto per migliorare la visibilit\u00e0 (il che, insieme alla loro forma, giustifica il soprannome di \"Crimson test tube\", \"provetta cremisi\"), il personale sia della Douglas che della NACA stessa si rese conto ben presto che il rosso era difficile da distinguere contro il cielo blu scuro sopra il deserto californiano. Nell'inverno 1947-1948, per ovviare a questo problema, la NACA ridipinse il 141 in bianco.\nNella primavera del 1948, Lilly port\u00f2 a termine cinque voli di ricerca nel corso dei quali raccolse dati sulla stabilit\u00e0 direzionale. Il 29 aprile raggiunse la velocit\u00e0 di Mach 0,88 (circa 933 chilometri orari) a una quota di 10\u00a0972 metri (36\u00a0000 piedi). Nel suo volo successivo, tuttavia, il compressore del motore J-35 si disintegr\u00f2, tagliando i cavi che azionavano il timone e gli equilibratori e causando cos\u00ec una quasi totale perdita di controllo sull'aereo a una quota e a una velocit\u00e0 relativamente basse. Lilly mor\u00ec nello schianto che ne segu\u00ec. In seguito alle raccomandazioni ricevute dalla commissione che indag\u00f2 sull'incidente, i tecnici della Douglas aggiunsero al NACA 142 (giunto alla fase finale della sua costruzione) un secondo gruppo di cavi di controllo, blindature a protezione della pompa e dei condotti di emergenza per il carburante e un sistema di tubazioni metalliche; nel frattempo l'aereo venne ridipinto in bianco.\nNel 1949 i piloti della NACA Robert A. Champine e John H. Griffith cominciarono a volare con il NACA 142, lo Skyrocket n.3, raccogliendo dati sulla manovrabilit\u00e0 del velivolo, sull'efficacia degli alettoni e sulla distribuzione della pressione sulle superfici. Il 29 novembre 1950, in seguito alla conclusione nel giugno di approfonditi studi proprio sulla distribuzione della pressione, il pilota della NACA A. Scott Crossfield cominci\u00f2 una serie di test sui fenomeni di aeroelasticit\u00e0, sui carichi in coda e sulla stabilit\u00e0 longitudinale che durarono fino all'ottobre 1951. Anche i collaudatori Walter P. Jones e Joseph A. Walker, sempre della NACA, parteciparono a questa serie di prove.\nCrossfield e altri uomini della NACA, Stanley P. Butchart e John B. McKay, eseguirono poi una serie di voli in cui raccolsero altri dati sulla stabilit\u00e0 laterale e dinamica, che durarono dal giugno 1952 all'aprile 1953. A questo fece seguito lo studio, da parte di MacKay e Crossfield, degli effetti aerodinamici legati all'installazione di serbatoi di carburante supplementari alle estremit\u00e0 alari. Con questo, il 10 giugno 1953, si concluse ai comandi di Crossfield l'ultima missione dello Skystreak.\nPur essendo pi\u00f9 lento dei suoi omologhi contemporanei Bell X-1 e Douglas D-558-2, entrambi dotati di motori a razzo, lo Skystreak consent\u00ec di portare a termine ricerche importanti come aeroplano sperimentale transonico di prima generazione. Persino la perdita del NACA 141 e del suo pilota, Howard Lilly, \u00e8 considerata un fatto importante \u2013 in quanto rese evidenti i rischi connessi con il volo sperimentale; di conseguenza, le modifiche apportate allo Skystreak per migliorare la sua sicurezza furono poi applicate anche ad altri aeroplani destinati alla ricerca, come ad esempio il Northrop X-4 e il Bell X-5.\nInsieme all'X-1 e al D-558-2, lo Skystreak fu una delle poche fonti di dati sulle caratteristiche aerodinamiche del volo transonico disponibili nel periodo 1947-1950, e contribu\u00ec con una mole considerevole di informazioni alla ricerca sull'argomento fintanto che la NACA non svilupp\u00f2 una nuova generazione di gallerie del vento. Questo aereo, inoltre, consent\u00ec di stabilire una relazione tra i dati provenienti dalle gallerie del vento e quelli provenienti dai test in volo, permettendo di verificare i limiti di attendibilit\u00e0 delle prove in laboratorio; in tal modo contribu\u00ec anche, indirettamente, allo sviluppo delle gallerie del vento stesse e all'evoluzione del loro impiego come strumenti scientifici. Rappresentando quanto di pi\u00f9 avanzato la tecnologia aeronautica dell'epoca aveva da offrire, infine, lo Skystreak permise di sperimentare sul campo il comportamento di alcuni componenti tecnologici estremamente innovativi. I dati raccolti nel corso del programma furono alla base dei progressi nel campo della controllabilit\u00e0, della stabilit\u00e0, dell'uso dei piani di coda che avrebbero permesso all'industria aeronautica statunitense di mettere a disposizione delle forze armate americane, nel corso degli anni cinquanta, i moderni velivoli della Century Series.\nEsemplari attualmente esistenti.\nDue dei tre esemplari costruiti sono sopravvissuti, e sono attualmente conservati presso istituzioni museali."}
{"id": "3864053", "revid": "767487", "url": "https://it.wikipedia.org/wiki?curid=3864053", "title": "Emilio Castro", "text": "Caratteristiche tecniche.\nGiocava come centravanti.\nCarriera.\nClub.\nCastro esord\u00ec in prima squadra con il Banfield a 17 anni: la sua prima partita in massima serie argentina fu Banfield-Sportivo Buenos Aires, giocata il 3 luglio 1927 e valida per la 16\u00aa giornata della Primera Divisi\u00f3n. Segn\u00f2 il primo gol nel turno seguente, contro l'Argentino de Quilmes, portando il risultato sull'1-1 al 70\u00ba. Al termine della competizione aveva ottenuto 16 presenze con 6 reti; questo risultato gli permise di diventare il centravanti titolare del Banfield nel campionato 1928: in 35 partite realizz\u00f2 22 gol. Nel Concurso Est\u00edmulo 1929 gioc\u00f2 14 incontri, segnando 6 volte, e nel 1930 fu ancora utilizzato per 35 gare, riuscendo a mettere a referto 20 marcature. Nel campionato 1931, il primo professionistico in Argentina, pass\u00f2 al River Plate, con cui gioc\u00f2 18 partite, realizzando 16 gol; fu pertanto il miglior realizzatore del club in quella stagione. Nel 1936 pass\u00f2 al Gimnasia La Plata, dove debutt\u00f2 il 16 agosto e gioc\u00f2 l'ultima gara il 22 novembre.\nNazionale.\nCastro esord\u00ec in Nazionale il 19 aprile 1931, contro il ad Asunci\u00f3n. Il 9 luglio dello stesso anno disput\u00f2 la Copa Rosa Chevallier Boutell a Buenos Aires, sempre contro il Paraguay, segnando una doppietta. Gioc\u00f2 poi altre tre partite con l'Argentina, tutte contro il Paraguay ad Asunci\u00f3n: il 18, 22 e 25 settembre 1931."}
{"id": "3864054", "revid": "554633", "url": "https://it.wikipedia.org/wiki?curid=3864054", "title": "D-558-1 Skystreak", "text": ""}
{"id": "3864057", "revid": "554633", "url": "https://it.wikipedia.org/wiki?curid=3864057", "title": "Douglas Skystreak", "text": ""}
{"id": "3864059", "revid": "554633", "url": "https://it.wikipedia.org/wiki?curid=3864059", "title": "D-558-1", "text": ""}
{"id": "3864060", "revid": "767487", "url": "https://it.wikipedia.org/wiki?curid=3864060", "title": "A\u017ebe Jug", "text": "\u00c8 considerato come uno dei giovani sloveni pi\u00f9 talentuosi.\nCaratteristiche tecniche.\nJug utilizza prevalentemente il piede destro \u00e8 molto alto (192\u00a0cm), \u00e8 sicuro nelle uscite ed \u00e8 forte negli scontri \"uno contro uno\".\nCarriera.\nClub.\nInterblock Lubiana.\nDopo aver giocato nelle giovanili di Prohorje e Maribor viene acquistato dall'Interblock Lubiana.\nNella stagione 2009-2010 esordisce nella Prva Liga, prima divisione del calcio sloveno con la maglia dell'Interblock di Lubiana.\nIl 27 febbraio 2010 esordisce da titolare con l'Interblock nella ventrieesima giornata di campionato contro il Drava Ptuj (3-1). Il 17 marzo esordisce in Coppa di Slovenia contro il Nafta Lendava (1-1).\n Nelle successive nove partite di campionato non riesce a mantenere la rete inviolata subendo 5 reti il 17 aprile contro il Celje e subendo 6 gol il 5 maggio contro il Gorica. L'Interblock conclude il torneo al nono posto: nello spareggio per rimanere in prima divisione contro il Triglav, la societ\u00e0 di Lubiana perde 0-1 a in casa e 3-0 a Triglav e viene retrocessa in Druga Liga. A fine stagione conta 10 presenze e 24 reti subite in campionato (pi\u00f9 2 presenze e 4 reti subite negli spareggi) e 1 presenze ed 1 rete subita in Coppa.\nNella stagione successiva Jug \u00e8 titolare l'8 agosto nella prima partita di campionato contro l'ND Mura (1-1). Il 5 settembre, nella quinta giornata di Druga Liga, Jug mantiene la sua prima rete inviolata contro il Krsko (1-0). Il 29 dello stesso mese gioca la sua prima partita stagionale di Coppa, vinta ai tempi supplementari contro il Primorje Ajdov\u0161\u010dina per 3-2. L'avventura dell'Interblock in Coppa di Slovenia prosegue ai quarti di finale con la vittoria sull'ND Gorica nel doppio scontro (4-2; 0-0). In campionato Jug mantiene inviolata la propria porta tra il 5 e il 26 settembre (396 minuti consecutivi). Fino a novembre mantiene la rete inviolata in altri due incontri. A novembre conta 14 presenze e 11 reti subite in campionato, 3 presenze e 4 reti subite in Coppa di Slovenia.\nDurante la sua esperienza a Lubiana totalizza 30 presenze complessive e 44 reti subite.\nBordeaux.\nViene acquistato dalla societ\u00e0 francese del Bordeaux il 7 gennaio del 2011. Luned\u00ec 11 gennaio viene ufficializzato l'acquisto da parte del Bordeaux. Con la societ\u00e0 transalpina firma un contratto triennale con scadenza a giugno 2014 e viene aggregato alla seconda squadra. Sceglie il numero 40.\nBordeaux II.\nViene aggregato alla squadra riserve del Bordeaux. Dopo aver concluso la prima stagione in Francia, il 20 agosto 2011 esordisce a Marsiglia nel Gruppo C del CFA contro il Consolat Marsiglia (0-0) Mantiene la rete inviolata anche contro il Marignane (0-1) e contro il Le Pontet (0-2)\nNazionale.\nUnder-17.\nJug debutta con la Nazionale Under-17 della Slovenia il 9 ottobre 2009 contro i pari et\u00e0 della Slovacchia (1-0). In seguito gioca le partite contro Inghilterra (1-3) e Finlandia (2-0). Il 7 ottobre 2010 ritorna nell'Under-17 contro i Paesi Bassi (2-0) e giocando successivamente contro Slovacchia (0-1) e Malta (4-0)."}
{"id": "3864061", "revid": "287204", "url": "https://it.wikipedia.org/wiki?curid=3864061", "title": "Azbe Jug", "text": ""}
{"id": "3864064", "revid": "336956", "url": "https://it.wikipedia.org/wiki?curid=3864064", "title": "Deflettore (armi)", "text": ""}
{"id": "3864067", "revid": "182396", "url": "https://it.wikipedia.org/wiki?curid=3864067", "title": "Praefectus Classis", "text": ""}
{"id": "3864071", "revid": "767487", "url": "https://it.wikipedia.org/wiki?curid=3864071", "title": "Hobo's Lullaby", "text": "Hobo's Lullaby \u00e8 un brano musicale di Woody Guthrie scritto da Goebel Reeves nel 1961. La sua musica \u00e8 quasi identica al brano \"Just before the battle, mother\", scritta dal compositore George F. Root risalente alla guerra civile, inoltre ricorda molto \"Thinking Tonight Of My Blue Eyes\" della Famiglia Carter\nLa canzone viene eseguita anche da altri artisti come Arlo Guthrie, Utah Phillips, Pete Seeger, Emmylou Harris, The Kingston Trio, Ramblin' Jack Elliott e Ana\u00efs Mitchell."}
{"id": "3864074", "revid": "182396", "url": "https://it.wikipedia.org/wiki?curid=3864074", "title": "Praefectus classis Britannicae", "text": ""}
{"id": "3864075", "revid": "1305772", "url": "https://it.wikipedia.org/wiki?curid=3864075", "title": "P\u0159\u00ed\u010dovy", "text": "P\u0159\u00ed\u010dovy \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864076", "revid": "287204", "url": "https://it.wikipedia.org/wiki?curid=3864076", "title": "Pricovy", "text": ""}
{"id": "3864078", "revid": "287204", "url": "https://it.wikipedia.org/wiki?curid=3864078", "title": "Radetice", "text": ""}
{"id": "3864083", "revid": "287204", "url": "https://it.wikipedia.org/wiki?curid=3864083", "title": "A me piace lei", "text": "A me piace lei \u00e8 il secondo singolo estratto dal terzo album di Dente, \"L'amore non \u00e8 bello\", pubblicato nel 2009."}
{"id": "3864088", "revid": "984922", "url": "https://it.wikipedia.org/wiki?curid=3864088", "title": "Karla (fiume)", "text": "La Karla (anche come \"\u041a\u0430\u0440\u043b\u0430\u0301\", in Lingua ciuvascia :\u0425\u044b\u0440\u043b\u0430 e Lingua tatara :\u041a\u0430\u0440\u043b\u044b) \u00e8 un fiume della Russia ,attraversa la Repubblica di Ciuvascia e Repubblica Autonoma del Tatarstan), affluente di sinistra del Svijaga.\nLe sorgenti del fiume sono nel Distretto di Batyrevsky e sfocia nel Svijaga nei pressi di Buinsk.\nSulle sponde del fiume nel 1552 si svolse una battaglia ta russi e tartari."}
{"id": "3864090", "revid": "633110", "url": "https://it.wikipedia.org/wiki?curid=3864090", "title": "USS Shaw (DD-373)", "text": "La USS \"Shaw\" (pennant number DD-375) era un cacciatorpediniere della United States Navy, appartenente alla classe Mahan. Entrata in servizio nell'ottobre del 1935, la nave sub\u00ec gravi danni nel corso dell'attacco di Pearl Harbor del 7 dicembre 1941, tanto che fu necessario ricostruirla in parte; ritornata in servizio nel giugno del 1942, prese parte alla guerra del Pacifico ricevendo undici Service star, venendo infine radiata il 2 ottobre 1945 e venduta per la demolizione poco dopo.\nStoria.\nImpostata nei cantieri Philadelphia Naval Shipyard di Filadelfia il 1\u00ba ottobre 1934, la nave venne varata il 28 ottobre 1935 con il nome di \"Shaw\" in onore del capitano John Shaw, ufficiale della marina americana in servizio sul finire del '700; l'unit\u00e0 entr\u00f2 poi in servizio il 18 settembre 1936 sotto il comando del comandante E.A. Mitchell. Prest\u00f2 servizio in Atlantico prima di rientrare in cantiere il 18 giugno 1937 per correggere alcuni difetti strutturali; riassegnata alla flotta del Pacifico, la nave giunse alla base di Mare Island il 4 aprile 1939, partecipando a diverse esercitazioni lungo la costa occidentale americana prima di essere destinata alle Hawaii nell'aprile del 1940.\nIl 7 dicembre 1941 la \"Shaw\" si trovava ferma in un bacino di carenaggio galleggiante nel porto di Pearl Harbor; la nave fu attaccata intorno alle 9:05 dalla seconda ondata di bombardieri giapponesi, venendo colpita da tre bombe che appiccarono vasti incendi: visti vani i tentativi di spegnere le fiamme, la nave fu abbandonata dall'equipaggio alle 9:25, poco prima che il suo deposito delle munizioni esplodesse squarciandone la prua. Dopo alcune riparazioni di emergenza a Pearl, la \"Shaw\" fu inviata a San Francisco il 9 febbraio 1942: rimasta in cantiere fino alla fine di giugno, la nave ricevette una nuova prua, oltre a subire ampie modifiche del suo armamento; dopo un periodo di esercitazioni, la nave torn\u00f2 a Pearl Harbor il 31 agosto, da dove prese parte per i successivi due mesi a missioni di scorta a convogli navali tra le Hawaii e la costa americana. A met\u00e0 ottobre del 1942 il cacciatorpediniere fu assegnato alla scorta delle portaerei americane della Task Force 61, venendo inviato nella zona delle isole Salomone: il 26 ottobre prese parte alla battaglia delle isole Santa Cruz, dove prest\u00f2 assistenza al cacciatorpediniere , colpito da un siluro, salvandone l'equipaggio ed affondandone il relitto.\nA partire dal novembre del 1942 prese parte alla campagna di Guadalcanal, facendo da scorta ai convogli americani diretti sull'isola; il 10 gennaio 1943, mentre entrava nel porto di Noum\u00e9a, nella Nuova Caledonia, la \"Shaw\" urt\u00f2 il basso fondale riportando gravi danni alla chiglia, alle eliche ed all'apparato propulsivo, rientrando a Pearl Harbor per riparazioni protrattesi poi fino alla fine di settembre. Ritornata a Noum\u00e9a il 18 ottobre, oper\u00f2 al largo della costa della Nuova Guinea in appoggio alle operazioni anfibie americane e come scorta ai convogli di rifornimenti; il 25 dicembre la nave forn\u00ec fuoco di copertura allo sbarco americano a Capo Gloucester, sull'isola di Nuova Britannia, riportando danni e 36 feriti (di cui tre deceduti successivamente) in un attacco aereo giapponese il giorno successivo. Temporaneamente riparata a Milne Bay, rientr\u00f2 in patria per i lavori conclusivi, terminati il 1\u00ba maggio 1944.\nRitornata a Pearl Harbor il 10 maggio, la nave fu inserita nella 5\u00aa Flotta, operando poi nell'ambito della campagna delle isole Marianne e Palau in appoggio agli sbarchi americani a Saipan e Guam; la \"Shaw\" lasci\u00f2 le isole Marianne il 23 settembre e, dopo rapidi lavori di riparazione ad Eniwetok, partecip\u00f2 a partire dal 20 ottobre agli sbarchi americani a Leyte, nelle Filippine, fornendo fuoco di copertura e compiendo numerose missioni di bombardamento costiero. Dopo alcune operazioni di scorta ai convogli diretti nelle Filippine, il 9 gennaio 1945 la \"Shaw\" prese parte agli sbarchi americani sull'isola di Luzon ed alla ricattura della baia di Manila, mentre dal 28 febbraio appoggi\u00f2 la riconquista dell'isola di Palawan. In aprile oper\u00f2 al largo dell'arcipelago filippino delle Visayas prima di salpare alla volta degli Stati Uniti il 25 aprile, arrivando a San Francisco il 19 maggio; messa in cantiere per lavori di riparazione e di potenziamento dell'armamento, torn\u00f2 in servizio il 20 agosto venendo inviata prima a Filadelfia e poi a New York, dove fu posta in riserva e radiata il 2 ottobre 1945. Lo scafo della \"Shaw\" fu poi venduto per la demolizione nel luglio del 1946."}
{"id": "3864091", "revid": "767487", "url": "https://it.wikipedia.org/wiki?curid=3864091", "title": "Rad\u011btice (Boemia centrale)", "text": "Rad\u011btice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864097", "revid": "1494169", "url": "https://it.wikipedia.org/wiki?curid=3864097", "title": "USS Shaw", "text": "USS \"Shaw\" (da John Shaw, ufficiale della marina americana della fine del '700) fu il nome di due unit\u00e0 della United States Navy:"}
{"id": "3864098", "revid": "112870705", "url": "https://it.wikipedia.org/wiki?curid=3864098", "title": "Propulsore Voith Schneider", "text": "Il propulsore Voith-Schneider noto anche come unit\u00e0 cicloidale \u00e8 uno speciale sistema di propulsione marina. \u00c8 altamente manovrabile, in grado di cambiare la direzione della sua spinta quasi istantaneamente. \u00c8 ampiamente utilizzato su rimorchiatori e traghetti.\nStoria.\nVenne inventata come propulsione Voith-Schneider da Ernst Schneider. Sviluppata dal 1926 dalla societ\u00e0 tedesca Voith a Heidenheim an der Brenz-St. P\u00f6lten.\nFunzionamento.\nNel fondo della nave \u00e8 presente un piatto circolare, in grado di ruotare attorno ad un asse verticale, dal quale sporgono una serie circolare di pale verticali di forma appropriata. Ogni pala pu\u00f2 ruotare a sua volta attorno ad un asse verticale. L'orientamento delle pale \u00e8 legato ad un sistema di leve che sono connesse ad un secondo asse di rotazione passivo, che nel caso coincida con quelle del piatto circolare sottostante permette la rotazione delle pale col piatto senza mutarne la inclinazione. Se invece l'asse di rotazione passivo delle pale viene portato in posizione disassata alla rotazione del piatto, le pale assumono ruotando col piatto, ma legate alle leve vincolate al secondo asse, un orientamento che varia durante il giro del piatto stesso, producendo progressivamente una spinta prevalente in una direzione (in funzione della direzione del disassamento). Essendo il disassamento possibile in qualsiasi direzione e di entit\u00e0 variabile, permette la spinta delle pale in qualsiasi direzione e di proporzionale entit\u00e0.\nMezzi marini di particolare utilizzo (come il rimorchiatore, che deve essere dotato di particolare versatilit\u00e0), possono essere dotati di pi\u00f9 unit\u00e0, tali da permettere il perfetto moto trasversale, in assenza di alcun moto longitudinale del vascello."}
{"id": "3864099", "revid": "1305772", "url": "https://it.wikipedia.org/wiki?curid=3864099", "title": "Deflettore (disambigua)", "text": "Un deflettore \u00e8 genericamente un oggetto che serva a respingere qualche cosa. Pu\u00f2 essere riferito a:"}
{"id": "3864101", "revid": "1543377", "url": "https://it.wikipedia.org/wiki?curid=3864101", "title": "Carlos Alberto Campos", "text": "Caratteristiche tecniche.\nNasce come centrocampista esterno sinistro, ma viene impiegato anche all'occorrenza come centrocampista centrale o spostato sulla linea difensiva.\nCarriera.\nClub.\nProdotto delle giovanili dei Pumas, il suo esordio in prima squadra avviene il 30 settembre 2009 nell'incontro di Concachampions vinto per 2-1 contro il W Connection, quando all'83\u00ba minuto sostituisce Fernando Santana. La prima da titolare, nella stessa competizione, \u00e8 l'incontro valido per i quarti di finale contro il Marath\u00f3n, perso per 2-0, dove viene sostituito all'intervallo da \u00c1lex Diego.\nDebutta in campionato il 14 aprile 2010 alla 15\u00aa giornata del torneo di clausura, quando subentra all'87\u00ba ad Ismael \u00cd\u00f1iguez nella partita pareggiata 0-0 in casa dell'Am\u00e9rica. Colleziona altre 2 presenze da subentrato in quello stesso torneo, nella sconfitta per 2-0 contro gli Indios e nel quarto di finale d'andata della Liguilla contro i Santos Laguna, anch'esso perso per 2-0.\nNon schierato in prima squadra durante la stagione successiva, gioca alcuni minuti dell'incontro casalingo pareggiato 1-1 contro i Santos Laguna nell'apertura 2011, prima di iniziare da titolare il torneo di clausura 2012.\nNazionale.\nColonna dell'Under 17 tra il 2008 ed il 2009, disputa 9 incontri mettendo a segno 3 reti. Titolare nel torneo premondiale disputato in Messico nel 2009, segna un goal e fornisce due assist nella partita vinta per 7-0 contro Trinidad e Tobago, andando a segno anche nella partita successiva vinta 3-0 contro il Guatemala.\nAl Mondiale Under 17 disputato in Nigeria gioca tutte le 4 partite della sua selezione, risultando decisivo nel passaggio del primo turno, grazie al goal ed all'assist realizzati nell'ultima partita del girone contro il Giappone. Negli ottavi di finale sbaglia il suo rigore nella partita persa ai rigori contro la Korea del Sud, che determina l'eliminazione del Messico dalla competizione.\nStatistiche.\nPresenze e reti nei club.\n\"Statistiche aggiornate al 24 gennaio 2012.\""}
{"id": "3864102", "revid": "110157", "url": "https://it.wikipedia.org/wiki?curid=3864102", "title": "Rad\u00ed\u010d", "text": "Rad\u00ed\u010d \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864103", "revid": "287204", "url": "https://it.wikipedia.org/wiki?curid=3864103", "title": "Radic", "text": ""}
{"id": "3864106", "revid": "767487", "url": "https://it.wikipedia.org/wiki?curid=3864106", "title": "Molly Maguires", "text": "I Molly Maguires erano i membri di una societ\u00e0 segreta, attiva negli Stati Uniti nello Stato della Pennsylvania tra la fine della guerra di secessione e gli anni 1876\u22121878, quando una serie di arresti e condanne pose fine all'esistenza gruppo.\nI suoi componenti erano principalmente minatori di carbone di origini irlandesi. Il gruppo si rese colpevole di una serie di attentati, omicidi e sabotaggi compiuti ai danni delle forze dell'ordine e dei proprietari delle miniere."}
{"id": "3864107", "revid": "2166047", "url": "https://it.wikipedia.org/wiki?curid=3864107", "title": "Tazovskij", "text": "Tazovskij \u00e8 una cittadina della Russia siberiana nordoccidentale, situata nel Circondario autonomo Jamalo-Nenec; appartiene amministrativamente al \"rajon\" Tazovskij, del quale \u00e8 il capoluogo.\nSorge nella parte nordorientale del Circondario autonomo, sul fiume Taz, a breve distanza dalla sua foce nel mare di Kara (estuario del Taz)."}
{"id": "3864110", "revid": "80339", "url": "https://it.wikipedia.org/wiki?curid=3864110", "title": "Tazovsky", "text": ""}
{"id": "3864111", "revid": "80339", "url": "https://it.wikipedia.org/wiki?curid=3864111", "title": "Tazovski", "text": ""}
{"id": "3864114", "revid": "6923", "url": "https://it.wikipedia.org/wiki?curid=3864114", "title": "Aeroporto di Fergana", "text": "L'Aeroporto di Fergana (IATA: FEG, ICAO: UTKF), conosciuto anche come l'Aeroporto Gornyj \u00e8 un aeroporto usbeco situato a Sud-Ovest dal centro della citt\u00e0 di Fergana, capoluogo dell'omonima provincia, nell'Uzbekistan orientale con una popolazione di circa 3 mln abitanti.\nDati tecnici.\nLa struttura, posta all'altitudine di 604\u00a0m / 1\u00a0980\u00a0ft sul livello del mare, \u00e8 dotata di un unico terminal e di due piste d'atterraggio: la pista principale con fondo in asfalto, lunga 2\u00a0860 m e larga 50 m (9\u00a0383 x 164 ft) con orientamento 18/36 ed equipaggiata di impianto di illuminazione a bassa intensit\u00e0 LIRL con peso massimo al decollo di 170 tonnellate; la pista secondaria con fondo in terra, lunga 2\u00a0800 m e larga 100 m con orientamento 18/36 aperta di giorno.\nL'aeroporto \u00e8 aperto al traffico commerciale ed \u00e8 equipaggiato per l'atterraggio e decollo dei modelli di velivoli Airbus A310, Airbus A320, Antonov An-12, Antonov An-124, Avro RJ-85, Boeing 757, Boeing 767, Ilyushin Il-76, Ilyushin Il-114 e di altri aerei di classe da 1 a 4.\nL'aeroporto, militare ma normalmente aperto al traffico civile, \u00e8 aperto al traffico commerciale."}
{"id": "3864116", "revid": "1305772", "url": "https://it.wikipedia.org/wiki?curid=3864116", "title": "Rosovice", "text": "Rosovice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864117", "revid": "287204", "url": "https://it.wikipedia.org/wiki?curid=3864117", "title": "Rybniky", "text": ""}
{"id": "3864123", "revid": "1305772", "url": "https://it.wikipedia.org/wiki?curid=3864123", "title": "Compensatore (disambigua)", "text": ""}
{"id": "3864126", "revid": "287204", "url": "https://it.wikipedia.org/wiki?curid=3864126", "title": "Rybn\u00edky (Boemia centrale)", "text": "Rybn\u00edky \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864128", "revid": "287204", "url": "https://it.wikipedia.org/wiki?curid=3864128", "title": "Sadek", "text": ""}
{"id": "3864129", "revid": "339392", "url": "https://it.wikipedia.org/wiki?curid=3864129", "title": "Formula fondamentale del calcolo integrale", "text": ""}
{"id": "3864133", "revid": "682087", "url": "https://it.wikipedia.org/wiki?curid=3864133", "title": "Grassi monoinsaturi", "text": ""}
{"id": "3864135", "revid": "643662", "url": "https://it.wikipedia.org/wiki?curid=3864135", "title": "ROMAR Ma\u017eeikiai", "text": ""}
{"id": "3864146", "revid": "48344", "url": "https://it.wikipedia.org/wiki?curid=3864146", "title": "Jason X - Il male non muore mai", "text": ""}
{"id": "3864148", "revid": "287204", "url": "https://it.wikipedia.org/wiki?curid=3864148", "title": "S\u00e1dek (Boemia centrale)", "text": "S\u00e1dek \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864151", "revid": "287204", "url": "https://it.wikipedia.org/wiki?curid=3864151", "title": "Boldizs\u00e1r Cs\u00edky", "text": "Biografia.\nDopo gli studi, svolti presso il Liceo Musicale di Tirgu Mures, studi\u00f2 composizione presso l'Accademia Musicale di Cluj-Napoca.\nTornato a Tirgu Mures, insegn\u00f2 composizione e armonia presso il locale conservatorio. Dal 1961 al 1997 \u00e8 stato segretario musicale e direttore dell'Orchestra Filarmonica di Tirgu Mures.\nSebbene i suoi impegni amministrativi e musicali lo abbiano tenuto spesso lontano dalla composizione, si \u00e8 affermato con uno stile sostanzialmente neo-romantico, incorporando elementi di una tecnica post-seriale\nOpere.\nOpere: G\u00f6r\u00f6g Ilona (opera da camera con pantomima, su testi tradizionali ungheresi), 1966, T\u00eergu Mures, 1967 \nComposizioni vocali: Cantata \u2018Barcsai\u2019 per coro e orchestra, 1980; 3 romanze di Holderlin, per soprano e orchestra da camera, 1989; romanze, opere varie per coro a cappella\nComposizioni orchestrali: Overture per orchestra, 1960; Sinfonia, 1960; 2 piese [2 Pezzi], 1965; Preludio, Fuga e Postludio, 1969; C\u00e2ntece de vitejie [canti di coraggio] per archi, 1972; C\u00e2ntece i dansuri vechi din Transilvania [Antichi canti e danze transilvane] per archi, 1974; 4 Sketches per archi, 1976; Muntele [La montagna], poema sinfonico, 1979 \nPezzi vari: Recitativo, Adagio e Fuga per flauto e pianoforte, 1959; Sonata no.1 per pianoforte, 1960; Sonata no.2 per pianoforte, 1964; Variazioni su un tema di Bach per pianoforte, 1965; Quartetto per archi, 1988; Divertimento per 8 legni e contrabbasso, 1989; altri pezzi per pianoforte "}
{"id": "3864152", "revid": "643662", "url": "https://it.wikipedia.org/wiki?curid=3864152", "title": "Jovaras Ma\u017eeikiai", "text": ""}
{"id": "3864154", "revid": "521302", "url": "https://it.wikipedia.org/wiki?curid=3864154", "title": "ND Mura 05", "text": ""}
{"id": "3864156", "revid": "62004", "url": "https://it.wikipedia.org/wiki?curid=3864156", "title": "Colliers Classic 2005", "text": "Il CSC Classic 2005, nona edizione della corsa e valida come evento dell'UCI Europe Tour 2005 categoria 1.1, si svolse il 1\u00ba maggio 2005 su un percorso totale di circa 199,5\u00a0km. Fu vinto dal danese Jacob Moe Rasmussen che termin\u00f2 la gara in 4h45'27\", alla media di 41,934\u00a0km/h.\nAl traguardo 56 ciclisti portarono a termine il percorso."}
{"id": "3864157", "revid": "73997", "url": "https://it.wikipedia.org/wiki?curid=3864157", "title": "They Can't All Be Zingers", "text": ""}
{"id": "3864158", "revid": "73997", "url": "https://it.wikipedia.org/wiki?curid=3864158", "title": "The Best of Primus", "text": ""}
{"id": "3864159", "revid": "73997", "url": "https://it.wikipedia.org/wiki?curid=3864159", "title": "Best of Primus", "text": ""}
{"id": "3864169", "revid": "287204", "url": "https://it.wikipedia.org/wiki?curid=3864169", "title": "Sedlice (Boemia centrale)", "text": "Sedlice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864179", "revid": "125223191", "url": "https://it.wikipedia.org/wiki?curid=3864179", "title": "Miesha Tate", "text": "Ha combattuto nella divisione dei pesi gallo per la promozione UFC, nella quale \u00e8 stata campionessa di categoria nel 2016. Ha fatto anche da allenatrice nella diciottesima stagione del reality show \"The Ultimate Fighter\".\n\u00c8 stata campionessa di categoria Strikeforce tra il 2011 e il 2012, campionessa imbattuta dei pesi gallo nell'organizzazione Freestyle Cage Fighting e medaglia d'argento ai campionati di submission wrestling, dove venne sottomessa in finale dalla francese Romy Ruyssen.\n\u00c8 stata premiata \"Female Fighter of the Year\" ai \"Fighters Only World MMA Awards\" nel 2011, nonch\u00e9 \"Fighter of the Year\" e \"Bantamweight of the Year\" ai \"Women's Mixed Martial Arts Awards\" nel 2010.\nPer il sito specializzato MMARising.com Tate \u00e8 la quinta lottatrice pi\u00f9 forte del mondo pound for pound, mentre per le classifiche unificate \u00e8 la terza lottatrice pi\u00f9 forte del mondo nella categoria dei pesi gallo; per i ranking ufficiali dell'UFC \u00e8 la contendente numero 2 nella divisione dei pesi gallo.\nNel 2010 \u00e8 stata inserita nella lista dei 25 migliori lottatori del mondo under 25 come il decimo miglior prospetto delle MMA.\nCarriera nelle arti marziali miste.\nInizi.\nMiesha vanta un background focalizzato sulla lotta libera a livello scolastico: ai tempi della high school, allenandosi con i maschi, ha vinto il campionato femminile statale e nazionale di lotta libera. Miesha decide anche di iscriversi ad una palestra di Karate stile Shotokan, di cui ottenne la cintura nera\nPassata alla Central Washington University, si iscrive al club di arti marziali miste della scuola e l\u00ec fa la conoscenza del suo fidanzato Bryan Caraway, anch'egli lottatore professionista di MMA.\nIl suo esordio da professionista \u00e8 datato 24 novembre 2007, ovvero quando partecipa al torneo femminile HOOKnSHOOT indetto dall'organizzazione Bodog: qui vince i quarti di finale contro Jan Finney ai punti ma in semifinale viene messa KO da Kaitlin Young.\nStrikeforce.\nEsordisce nella prestigiosa Strikeforce nel 2008 contro Elaina Maxwell, vincendo ai punti.\nContemporaneamente combatte in organizzazioni di minor caratura come CageSport e Freestyle Cage Fighting: proprio in quest'ultima viene incoronata campionessa dei pesi gallo nel 2009 dopo aver sconfitto Lizbeth Carreiro per sottomissione con una particolare tecnica di strangolamento che le varr\u00e0 il riconoscimento \"Submission of the Year\" ai \"2009 Women's Mixed Martial Arts Awards\".\nTornata in Strikeforce patisce la seconda sconfitta della sua carriera ad opera della debuttante Sarah Kaufman, che poi passer\u00e0 ai pesi piuma.\nDa quel momento prende il via il personale rush verso il titolo con una serie di vittorie che convincono tutti: inizialmente sconfigge Zoila Frausto Gurgel con un armbar, poi sempre nel 2010 prende parte al torneo Strikeforce 2010 Women's Welterweight per i pesi welter e lo vince a spese di Maiju Kujala e Hitomi Akano.\nIn qualit\u00e0 di campionessa del torneo pu\u00f2 sfidare la detentrice della cintura dei pesi gallo, l'olandese Marloes Coenen: Tate la sconfigge con uno strangolamento durante il quarto round e diviene quindi campionessa dei pesi gallo Strikeforce; grazie a quella sottomissione ottenne per la seconda volta il riconoscimento \"Submission of the Year\" ai \"Women's Mixed Martial Arts Awards\".\nLa prima difesa del titolo sar\u00e0 contro la connazionale Ronda Rousey nell'evento \"Strikeforce: Tate vs. Rousey\": sar\u00e0 quindi il primo evento che vede Miesha Tate protagonista indiscussa della serata essendo la sfidante da battere nel main match, e si tratta del terzo evento Strikeforce che vede come incontro principale una sfida tra femmine dopo gli eventi \"Strikeforce: Carano vs. Cyborg\" del 15 agosto 2009 e \"Strikeforce Challengers: Kaufman vs. Hashi\" del 26 febbraio 2010.\nL'ottima lotta libera della Tate non \u00e8 sufficiente contro lo strapotere della campionessa olimpica di judo, che fino ad allora aveva vinto tutti gli incontri in meno di un minuto e tutti con la tecnica dell'armbar: Miesha scampa una prima volta alla signature move della Rousey ed anche ad un ground and pound, ma ad un minuto dal termine si deve arrendere ad un secondo armbar, che garantisce la vittoria del titolo alla judoka.\nSi rif\u00e0 nell'agosto dello stesso anno con una vittoria per sottomissione contro Julie Kedzie in un incontro che l'ha vista soffrire lo striking dell'avversaria in diverse occasioni.\nUltimate Fighting Championship.\nVerso la fine del 2012 l'UFC, la pi\u00f9 prestigiosa organizzazione di arti marziali miste del mondo, decise di inserire la divisione dei pesi gallo femminili sulla scia della grande popolarit\u00e0 acquisita dall'ultima campionessa Strikeforce Ronda Rousey, che fu la prima femmina nella storia dell'UFC ad essere messa sotto contratto come lottatrice; Rousey, Tate e Liz Carmouche furono le prime tre lottatrici del roster di categoria.\nNel 2013 Miesha, inserita nei ranking ufficiali dell'UFC come la contendente numero 1 tra i pesi gallo femminili, esordisce contro l'imbattuta numero 4 dei ranking Cat Zingano in un incontro che avrebbe premiato la vincitrice con la possibilit\u00e0 di fare da allenatrice opposta alla campionessa Ronda Rousey nella successiva stagione del reality show \"The Ultimate Fighter\" e con la possibilit\u00e0 successivamente di affrontare la Rousey per il titolo dei pesi gallo UFC: dopo due round concitati ed equilibrati durante i quali la Miesha \u00e8 stata vicina a sottomettere l'avversaria nel terzo round Zingano risolve la situazione con la sua ottima muay thai e mette KO Miesha; l'incontro venne premiato con il riconoscimento \"Fight of the Night\", per la prima volta nella storia dell'UFC assegnato ad un incontro tra femmine.\nIn luglio Miesha avrebbe dovuto combattere un incontro tra sconfitte contro Liz Carmouche, ma un infortunio capitato a Zingano promosse la lottatrice dello stato di Washington ad allenatrice del reality show \"The Ultimate Fighter\" opposta all'acerrima rivale Ronda Rousey.\nAl termine del reality in dicembre si concretizz\u00f2 la rivincita tra Miesha Tate e Ronda Rousey: questa volta la Tate non si fa sorprendere immediatamente dall'avversaria ma appare comunque dominata e cede all'inizio della terza ripresa sempre per mezzo di una leva al braccio; l'incontro venne premiato con il riconoscimento \"Fight of the Night\".\nNel 2014 arriva la prima vittoria in UFC per Miesha quando supera con qualche difficolt\u00e0 la numero 7 dei ranking ed ex contendente al titolo Liz.\nIn settembre a Saitama infligge la prima sconfitta in carriera alla star di casa Rin Nakai.\nMiesha, al tempo la contendente numero 2 della divisione, nel gennaio del 2015 affronta la numero 3 del ranking ed ex medaglia d'argento olimpica di lotta libera Sara McMann in un match cruciale per la categoria dei pesi gallo, match che vinse riuscendo ad imporsi anche nelle fasi di grappling.\nA luglio affront\u00f2 Jessica Eye, in un match valido come eliminatoria per poter affrontare la campionessa dei pesi gallo femminili UFC. Tate vinse l'incontro per decisione unanime dimostrando uno stile di lotta molto aggressivo.\nCampionessa dei Pesi Gallo UFC.\nIl 5 marzo 2016 all'MGM Arena di Las Vegas, Miesha Tate dovette affrontare la campionessa Holly Holm, ottenendo cos\u00ec la sua secondo chance per ottenere il titolo. La Holm, molto brava nello striking e nel combattimento in piedi (essendo il suo sostrato di boxe e kickboxing molto solido) ma meno nella lotta a terra, appare da subito conscia di ci\u00f2 che deve fare: non finire a disputare sul terreno preferito della Tate (il grappling). Per questa ragione, la Holm sembra un po' contratta nei movimenti e difficilmente riesce a chiudere la distanze, mulinando, durante l'incontro, molti colpi, la maggioranza dei quali si rivelano troppo corti per impensierire la Tate. Nel secondo round, dopo un primo di studio, la Tate riesce a proiettare la Holm e a dominarla cercando di applicare alla stessa una rear naked choke (strangolamento) dalla quale la Holm si libera grazie alla sua enorme forza fisica e alla sua tenacia. Nelle riprese successive la Holm \u00e8 brava a tenere in piedi il combattimento e si guadagna la vittoria del terzo e quarto round grazie ad alcuni colpi ben assestati, che tuttavia non si rivelano sufficienti a fiaccare l'avversaria. Nell'ultimo round, la Tate deve tentare il tutto per tutto: la Holm ne \u00e8 conscia e mantiene le distanze sembrando ormai destinata a portare a casa la vittoria ai punti. Quando per\u00f2 mancano circa 1' 30'\u2019 alla fine dell'incontro, la Holm si lascia sorprendere alla schiena dalla Tate, la quale riesce finalmente nel suo intento di portare a terra l'avversaria per connettere uno strangolamento. La Holm per\u00f2 \u00e8 un'avversaria tosta e, forte del suo strapotere fisico e dell'ottima forma atletica, riesce a rialzarsi riuscendo a proiettare in avanti la Tate. Questa mossa, anzich\u00e9 avvantaggiare la campionessa, la mette in ulteriori difficolt\u00e0: la Tate, infatti, non lascia la presa e si ritrova, schiena a terra, ad avere la Holm nella miglior posizione per chiudere una ghigliottina di gambe e fissare lo strangolamento. La Holm non vuole mollare e, epicamente, si batte sino a perdere i sensi. A quel punto l'arbitro \u00e8 costretto ad interrompere la contesa. Con questa vittoria, molto inaspettata, ottenne finalmente l'ambito titolo dei pesi gallo e il riconoscimento \"Performance of the Night\".\nPerdita del titolo e ritiro.\nDopo la sua vittoria contro la Holm, il presidente Dana White annunci\u00f2 che come prima difesa titolata dovr\u00e0 affrontare la rivale Ronda Rousey, in un evento a fine 2016. Tuttavia, il 6 aprile, White rivel\u00f2 che la Tate dovr\u00e0 invece difendere il titolo contro Amanda Nunes all'evento UFC 200, a luglio dello stesso anno. Dopo quasi 3 minuti dall'inizio dell'incontro, la Nunes and\u00f2 a segno con una serie di combinazioni che stordirono pesantemente la campionessa, quest'ultima tent\u00f2 disperatamente di difendersi dall'attacco aggressivo della sua avversaria ma senza riuscirci; Miesha fin\u00ec quindi al tappeto e da tale posizione venne finalizzata con uno strangolamento da dietro. La Tate perse il titolo vinto a marzo senza difenderlo nemmeno una volta.\nTate affront\u00f2 Raquel Pennington a UFC 205, che si tenne il 12 novembre. Prima dell'evento Miesha dichiar\u00f2 di voler prendere una pausa dalle MMA dopo l'incontro e inoltre annunci\u00f2 di aver accettato di affrontare ancora una volta Jessica Eye in un match di sola lotta libera, in un evento dell'11 dicembre. Dopo la sconfitta avvenuta per decisione unanime, la Tate annunci\u00f2 il suo ritiro dalle arti marziali miste.\nRitorno dal ritiro.\nIl 24 marzo 2021, Miesha annunci\u00f2 il ritorno alle arti marziali miste con un incontro fissato per il 17 luglio 2021, contro Marion Reneau. Dopo cinque anni di inattivit\u00e0, riusc\u00ec a vincere per KO tecnico al terzo round.\nSuccessivamente le fu fissato un incontro con la brasiliana Ketlen Vieira il 16 ottobre 2021 in occasione dell\u2019UFC Fight Night 195. Tuttavia, il match fu rinviato a causa della positivit\u00e0 al COVID-19 della stessa Tate. L\u2019incontro si tenne cos\u00ec il mese successivo, il 20 novembre, nella UFC Fight Night 198 e vide Misha perdere, dopo cinque round, per decisione unanime.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "3864180", "revid": "123106176", "url": "https://it.wikipedia.org/wiki?curid=3864180", "title": "Sinfonie per archi (Mendelssohn)", "text": "Felix Mendelssohn scrisse tredici sinfonie per archi negli anni 1821-1823, fra l'et\u00e0 di 12 e 14 anni. (Per le sue sinfonie della maturit\u00e0, vedi qui).\nStrumentazione.\nLe sinfonie sono scritte per orchestra d'archi. La sinfonia per archi n. 11 contiene anche le percussioni solo nel secondo movimento (timpani, triangolo e cimbali). Per la n. 8 Mendelssohn ha lasciato anche una seconda versione con legni, ottoni e timpani.\nStruttura.\nLa maggior parte delle sinfonie per archi fu composta in tre movimenti, eccetto i numeri 7, 8 e 9, in quattro movimenti, la n. 10 \u00e8 in un solo movimento, ed \u00e8 rimasta anche la 13 in movimento unico, purch\u00e8 sia considerata un lavoro enigmatico. La n. 11 invece \u00e8 l'unica in cinque movimenti.\nSinfonie.\nN. 13 \"Symphoniesatz\".\nMendelssohn ha abbozzato una sinfonia per archi N. 13, chiamata \"Symphoniesatz\" (\"movimento sinfonico\"). Questo Grave - Allegro molto \u00e8 in do minore."}
{"id": "3864183", "revid": "110157", "url": "https://it.wikipedia.org/wiki?curid=3864183", "title": "Smolotely", "text": "Smolotely \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3864190", "revid": "15756", "url": "https://it.wikipedia.org/wiki?curid=3864190", "title": "Bandiera dell'Oblast' di Volgograd", "text": "La bandiera dell'Oblast' di Volgograd \u00e8 il vessillo ufficiale dell'oblast' di Volgograd dal 18 settembre 2000.\nDescrizione.\nLa bandiera \u00e8 di forma rettangolare, di colore rosso, di proporzioni 2:3. Sul lato sinistro ci sono due strisce blu verticali di uguale larghezza, ognuno \u00e8 1/16 della lunghezza totale, separate da una strisce rossa di uguale larghezza (1/16). In mezzo al campo rosso vi \u00e8 una pi\u00f9 grande immagine in bianco e argento della statua \"La Madre Patria chiama!\" posta sulla collina di Mamaev Kurgan a Volgograd, capoluogo della Oblast. L'altezza della figura \u00e8 di tre quarti della larghezza totale della bandiera.\nSimbolismo.\nI colori sono quelli panslavi, rosso, bianco e blu, comuni nei paesi dell'Europa orientale.\nLa figura della statua \u00e8 un riferimento al monumento che commemora la battaglia di Stalingrado, un importante evento storico avvenuto nel oblast.\nLe strisce blu simboleggiano i due fiumi che attraversano la regione, il Volga e il Don."}
{"id": "3864195", "revid": "339392", "url": "https://it.wikipedia.org/wiki?curid=3864195", "title": "Gainsielem", "text": ""}
{"id": "3864196", "revid": "2175", "url": "https://it.wikipedia.org/wiki?curid=3864196", "title": "Courcelles-sur-Vesles", "text": ""}
{"id": "3864198", "revid": "767487", "url": "https://it.wikipedia.org/wiki?curid=3864198", "title": "Colliers Classic 2007", "text": "Il Colliers Classic 2007, undicesima edizione della corsa e valida come evento dell'UCI Europe Tour 2007 categoria 1.1, si svolse il 6 maggio 2007 su un percorso totale di circa 199,5\u00a0km. Fu vinto dal belga Juan Jos\u00e9 Haedo che termin\u00f2 la gara in 4h41'10\".\nPartenza con 107 ciclisti, dei quali 76 portarono a termine il percorso."}
{"id": "3864209", "revid": "154893", "url": "https://it.wikipedia.org/wiki?curid=3864209", "title": "Enterociti", "text": ""}
{"id": "3864214", "revid": "1573940", "url": "https://it.wikipedia.org/wiki?curid=3864214", "title": "Pulsatrix perspicillata chapmani", "text": "Pulsatrix perspicillata chapmani \u00e8 una sottospecie di gufo dagli occhiali diffusa dall'ovest della Colombia all'ovest dell'Ecuador e prende il nome dall'ornitologo statunitense del XIX secolo Frank Michler Chapman.\nAspetto.\nDifferisce dalla tipica sottospecie \"P. p. perspicillata\" poich\u00e9 \u00e8 pi\u00f9 grande e pi\u00f9 scura, difatti assomiglia alla \"P. p. saturata\" per il colore ma non presenta le barrature della parte inferiore e del collare sul petto dell'altra, il quale collare presenta un contorno netto a differenza della \"saturata\" la quale lo presenta disordinato."}
{"id": "3864215", "revid": "767487", "url": "https://it.wikipedia.org/wiki?curid=3864215", "title": "Kim Yong-sik", "text": "Biografia.\nIn Giappone era noto anche con il nome di Yoshoku Kin, nome adottato nel periodo nel quale decise di giocare per la nazionale giapponese. Quando torn\u00f2 a gareggiare con la Corea del Sud riprese il suo nome originale.\nCarriera.\nPartecip\u00f2 ai Giochi Olimpici del 1936 con il Giappone poi, dopo l'indipendenza della Corea, a quelli del 1948 con la Nazionale del suo Paese.\nAllen\u00f2 la Nazionale sudcoreana ai Mondiali del 1954."}
{"id": "3864218", "revid": "303875", "url": "https://it.wikipedia.org/wiki?curid=3864218", "title": "Pulsatrix perspicillata ecuadoreana", "text": ""}
{"id": "3864230", "revid": "729019", "url": "https://it.wikipedia.org/wiki?curid=3864230", "title": "Ferrovia Westport-Portarlington", "text": "La ferrovia Westport\u2013Portarlington \u00e8 una linea ferroviaria irlandese che collega Westport, nella contea del Mayo, a Portarlington, nella contea di Laois. Lo scalo di Portarlington \u00e8 posto sulla Dublino\u2013Cork, consentendo collegamenti intercity con la capitale irlandese.\nLa linea \u00e8 esercita dalla Iarnr\u00f3d \u00c9ireann (I\u00c9).\nStoria.\nLa linea \u00e8 frutto dell'unione di due precedenti ferrovie: la Athlone\u2013Portarlington, della Great Southern and Western Railway (GS&amp;WR), e la Westport\u2013Athlone, della Midland Great Western Railway (MGWR). La prima fu completata tra il 1858 e il 1859; la seconda fu aperta tra il 1862 e il 1866. Per questo motivo Athlone fu servita da due stazioni, una per ogni impresa ferroviaria, collegate tra loro da un binario di raccordo.\nNel 1925 la gestione di entrambi i tronchi pass\u00f2 alla Great Southern Railways (GSR) che l'anno prima aveva assorbito entrambe le societ\u00e0 ferroviarie. Fu la GSR che decise di unificare l'esercizio, chiudendo lo scalo della GS&amp;WR nello stesso periodo.\nNel 1945, la linea pass\u00f2 alla C\u00f3ras Iompair \u00c9ireann (CI\u00c9). Nel 1983, la CI\u00c9 chiuse la stazione di Athlone per riutilizzare l'impianto ex GS&amp;WR come nuova stazione a servizio della cittadina, in previsione della soppressione definitiva della tronco Athlone\u2013Mullingar, un evento che si verific\u00f2 quattro anni dopo.\nLa I\u00c9 subentr\u00f2 alla CI\u00c9 nell'esercizio della linea nel corso del 1987.\nCaratteristiche.\nLa linea \u00e8 una ferrovia a binario semplice non elettrificato. Lo scartamento \u00e8 di 1600 mm che \u00e8 lo standard delle linee irlandesi.\nTraffico.\nOggigiorno tutti i treni, sia da Westport che da Galway, consistono in convogli Intercity, che passano per parte della vecchia GSWR da Dublino Heuston. La connessione con la vecchia MGWR non \u00e8 pi\u00f9 utilizzata da treni passeggeri dal 1987. I treni sono del tipo Iarnr\u00f3d \u00c9ireann classe 22000. Ci sono sette treni al giorno, per direzione tra Galway e Dublino, 10 tra Westport e Dublino. Un ulteriore treno al giorno arriva a Ballina."}
{"id": "3864231", "revid": "1793900", "url": "https://it.wikipedia.org/wiki?curid=3864231", "title": "Harwood Creek", "text": "Harwood Creek \u00e8 un piccolo fiume della Contea di San Mateo in California.\n\u00c8 tributario del Pescadero Creek."}
{"id": "3864232", "revid": "767487", "url": "https://it.wikipedia.org/wiki?curid=3864232", "title": "Chung Kook-chin", "text": "Carriera.\nPrese parte con la Nazionale sudcoreana ai Mondiali del 1954.\nPrese inoltre parte con la sua Nazionale ai Giochi Olimpici del 1948 e la allen\u00f2 a quelli del 1964."}
{"id": "3864233", "revid": "486946", "url": "https://it.wikipedia.org/wiki?curid=3864233", "title": "Yung Kook-Chin", "text": ""}
{"id": "3864239", "revid": "1243", "url": "https://it.wikipedia.org/wiki?curid=3864239", "title": "Stazione di Trento Nord", "text": ""}
{"id": "3864240", "revid": "729019", "url": "https://it.wikipedia.org/wiki?curid=3864240", "title": "Stazione di Clara", "text": "La stazione di Clara \u00e8 una fermata ferroviaria della linea Westport\u2013Portarlington posta a servizio della cittadina di Clara, Offaly, Irlanda.\nStoria.\nLa stazione fu aperta il 3 ottobre 1859 nell'ambito della costruzione della Athlone\u2013Portarlington da parte della Great Southern and Western Railway (GS&amp;WR).\nTra il 1866 e il 1925, Clara era servita anche da un altro scalo, appartenente invece alla Midland Great Western Railway (MGWR) e che era posto sulla linea per Streamstown. In quell'anno, il nuovo gestore delle linee ferroviarie irlandesi, il Great Southern Railways (GSR) unific\u00f2 gli impianti, eliminando quello della MGWR; la ferrovia per Streamstown, che si innestava presso la stazione GS&amp;WR in direzione di Portarlington rimase in funzione fino al 1965.\nMovimento.\nLa stazione \u00e8 servita dagli Intercity Westport/Galway\u2013Dublino Heuston."}
{"id": "3864245", "revid": "103631798", "url": "https://it.wikipedia.org/wiki?curid=3864245", "title": "Ballspiel-Verein Borussia 09 Dortmund 1995-1996", "text": "Questa voce raccoglie le informazioni riguardanti il Ballspiel-Verein Borussia 09 Dortmund nelle competizioni ufficiali della stagione 1995-1996."}
{"id": "3864249", "revid": "767487", "url": "https://it.wikipedia.org/wiki?curid=3864249", "title": "Hong Dook-jong", "text": "Carriera.\nPrese parte con la Nazionale sudcoreana ai Giochi Olimpici del 1948 e ai Mondiali del 1954.\nDopo il ritiro divenne arbitro dal 1957 al 1967, poi cominci\u00f2 ad allenare. Fece parte a pi\u00f9 riprese del Comitato esecutivo della Federazione calcistica della Corea del Sud, arrivando anche a diventarne vicepresidente."}
{"id": "3864250", "revid": "729019", "url": "https://it.wikipedia.org/wiki?curid=3864250", "title": "Stazione di Athlone", "text": "La stazione di Athlone \u00e8 una stazione ferroviaria a servizio dell'omonima citt\u00e0 della contea di contea di Roscommon, Irlanda. Si trova sulla Westport\u2013Portarlington e da essa si dirama la linea per Galway.\nStoria.\nLa stazione \u00e8 stata aperta il 14 gennaio 1985, in sostituzione del precedente scalo che si trovava a nord-ovest dell'attuale e dal quale si diramava il ramo per Mullingar, poi chiuso nel 1987. Fino al 1925, quando il subentro della Great Southern Railways (GSR) nella gestione delle linee irlandese impose la razionalizzazione degli scali costruiti da pi\u00f9 imprese ferroviarie, erano presenti due stazioni: quella della Midland Great Western Railway (MGWR), aperta il 1\u00ba agosto 1851, e quella Great Southern and Western Railway (GS&amp;WR), attivata il 3 ottobre 1859. Quest'ultima fu quella chiusa dalla GSR. L'attuale stazione di Athlone si trova nella posizione dello scalo ex GS&amp;WR.\nStrutture ed impianti.\nLa stazione \u00e8 dotata di tre binari, di cui il secondo e il terzo sono accessibili tramite un'unica banchina.\nMovimento.\nLa linea \u00e8 servita dagli Intercity Westport/Galway\u2013Dublino Heuston."}
{"id": "3864251", "revid": "486946", "url": "https://it.wikipedia.org/wiki?curid=3864251", "title": "Hong Duck-Young", "text": ""}
{"id": "3864252", "revid": "411198", "url": "https://it.wikipedia.org/wiki?curid=3864252", "title": "Felix Gary Gray", "text": ""}
{"id": "3864254", "revid": "486946", "url": "https://it.wikipedia.org/wiki?curid=3864254", "title": "Hong Duk-Young", "text": ""}
{"id": "3864261", "revid": "729019", "url": "https://it.wikipedia.org/wiki?curid=3864261", "title": "Stazione di Roscommon", "text": "La stazione di Roscommon \u00e8 una stazione ferroviaria della Westport\u2013Portarlington che fornisce servizio all'omonima cittadina della contea di Roscommon, Irlanda.\nStoria.\nLa stazione fu aperta il 13 febbraio 1860.\nStrutture ed impianti.\nLo scalo \u00e8 dotato di due binari.\nMovimento.\nLa stazione \u00e8 servita dagli Intercity Dublino Heuston-Westport."}
{"id": "3864262", "revid": "123675399", "url": "https://it.wikipedia.org/wiki?curid=3864262", "title": "Puntland Post", "text": "Il Puntland Post \u00e8 una testata giornalistica con sede a Garowe, nel Puntland, in Somalia.\nStoria.\nVenne fondato nel 2001 da somali espatriati in Danimarca. Il suo sito web pubblica notizie giornaliere nazionali e internazionali sia in somalo e inglese, con particolare enfasi sugli affari del Puntland."}
{"id": "3864263", "revid": "124123", "url": "https://it.wikipedia.org/wiki?curid=3864263", "title": "Nikolaj \u0160ubossinni", "text": ""}
{"id": "3864266", "revid": "767487", "url": "https://it.wikipedia.org/wiki?curid=3864266", "title": "X JAPAN Showcase in L.A. Premium Prototype", "text": "X JAPAN Showcase in L.A. Premium Prototype \u00e8 un DVD degli X Japan. Uscito il 6 settembre 2010, contiene la registrazione dello showcase tenuto nel gennaio 2009 dalla band a Los Angeles."}
{"id": "3864267", "revid": "716642", "url": "https://it.wikipedia.org/wiki?curid=3864267", "title": "Choi Chung-min", "text": "Carriera.\nFu la stella della Nazionale sudcoreana ai Mondiali del 1954 ed uno dei migliori attaccanti asiatici della sua epoca Vinse con la Nazionale sudcoreana la prima edizione della Coppa d'Asia nel 1956 e la seconda nel 1960."}
{"id": "3864269", "revid": "486946", "url": "https://it.wikipedia.org/wiki?curid=3864269", "title": "Choi Jung-Min", "text": ""}
{"id": "3864271", "revid": "729019", "url": "https://it.wikipedia.org/wiki?curid=3864271", "title": "Stazione di Castlerea", "text": "La stazione di Castlerea \u00e8 una stazione ferroviaria della Westport\u2013Portarlington che fornisce servizio all'omonima cittadina della contea di Roscommon, Irlanda. Si trova nella parte meridionale della cittadina, sulla Ballymoe road.\nStoria.\nLa stazione fu aperta il 15 novembre 1860.\nStrutture ed impianti.\nLo scalo \u00e8 dotato di due binari.\nMovimento.\nLa stazione \u00e8 servita dagli Intercity Dublino Heuston-Westport."}
{"id": "3864272", "revid": "287204", "url": "https://it.wikipedia.org/wiki?curid=3864272", "title": "Ermogene di Tarso", "text": "Biografia.\nLa sua precoce abilit\u00e0 gli assicur\u00f2 un impiego pubblico come insegnante di retorica gi\u00e0 quando aveva solo 15 anni, attirando l'interesse dello stesso imperatore Marco Aurelio che, durante un viaggio nella parte orientale dell'Impero (175-176), si ferm\u00f2 a Tarso per ascoltarne una declamazione, altamente apprezzata da Filostrato stesso, che ne riporta l'inizio.\nTuttavia, da adulto le sue facolt\u00e0 lo abbandonarono, e trascorse il resto della sua lunga esistenza pressoch\u00e9 demente: in base a quanto tramandato, probabilmente sub\u00ec gli effetti di una malattia degenerata in meningite, forse da \"Morbillivirus\" o \"Yersinia\". Filostrato scrive che vers\u00f2 in questo stato pietoso fino alla morte, giunta in et\u00e0 avanzata.&lt;br&gt; \nLa \"Suda\" riporta la diceria secondo cui dopo la sua morte, il suo cuore fu rinvenuto enorme e coperto di capelli.\nOpere.\nDurante i primi anni di attivit\u00e0 (tra i 18 e i 20, come afferma Suda), compose vari trattati di retorica, che divennero molto popolari e soggetto di successivi commentari. Nel V secolo, i vari trattati ermogeniani vennero incorporati in una \"Arte Retorica\" complessiva, anche perch\u00e9 strutturati dallo stesso autore come parti graduali di un corso completo di retorica.&lt;br&gt;In posizione primaria erano gli \"Esercizi preparatori\" (\"Progymnasmata\"), 12 esercizi preliminari, che iniziano con una prova semplice, ossia comporre una favola, terminando con un esercizio complesso, vale a dire comporre una legge. Questo tipo di esercizi, di cui l'autore, per ogni grado, d\u00e0 un esempio, era tipico delle scuole di retorica.&lt;br&gt;Segue il trattato \"Sulla costituzione delle cause giudiziarie\", in cui Ermogene spiega come evidenziare ed argomentare il punto focale di una disputa retorica o di una causa. Si presentano 13 categorie, ognuna delle quali discussa e preceduta da una rubrica che ne permetta l'identificazione allo studente. &lt;br&gt;Il \"Sull'invenzione\" \u00e8 una sezione divisa in 4 parti, che individua come comporre introduzione e narrazione di un'orazione e discute le figure di linguaggio e la costruzione delle unit\u00e0 lessicali e delle proposizioni.\n\"Sulle forme stilistiche\" indica Platone e Demostene come modelli di prosa. Riprende inoltre le dottrine di Ermagora di Temno, integrandole a seconda delle esigenze imposte dal gusto dell'epoca.. Infine, \"Sul metodo della \"deinotes\" \"riguarda il decoro, ossia sui dettagli di stile e di strategia argomentativa nelle dispute retoriche.\nFortuna.\nErmogene risulta di notevole importanza perch\u00e9, insieme al latino Quintiliano, rappresenta per noi l'esempio pi\u00f9 organico di quella retorica \"tecnicistica\" ampiamente affermatasi in et\u00e0 imperiale e divenuta una vera e propria autorit\u00e0 in et\u00e0 bizantina, durante la quale gener\u00f2 una notevole proliferazione di commentari e di pseudepigrafi.\nLa sua dottrina richiama, in effetti, il corso completo tipico degli studenti di retorica imperiali, testimoniandoci la gradualit\u00e0 e la competenza dell'insegnamento, che richiedeva letture ampie ed accurate dei modelli stilistici attici in prosa e in poesia..\nDurante il Rinascimento, Aldo Manuzio forn\u00ec ai lettori dell'Europa occidentale l'edizione del \"corpus\" retorico di Ermogene. L'edizione ottocentesca dell\"'Opera Hermogenis\" di Hugo Rabe, con introduzione in latino, riprende varie edizioni precedenti, tra cui quella aldina. \nMichel Patillon ha tradotto integralmente Ermogene in francese, con varie annotazioni. Malcolm Heath tradusse il \"Per\u00ec staseos\" in inglese, mentre Cecil M. Wooten tradusse il \"Per\u00ec ideon\".\nImportanti sono poi gli studi sull'influenza dello stile di Ermogene su autori a lui successivi. Mikael Johansson cerc\u00f2 di applicare lo schema di Ermogene ad alcune declamazioni di Libanio. Annabel Patterson scrisse un libro sullo stile di Ermogene, sulle sue categorie retoriche e la sua influenza sugli scrittori rinascimentali, tra cui Shakespeare. Anche Hugh Blair cita Ermogene nel suo trattato di retorica."}
{"id": "3864274", "revid": "115584091", "url": "https://it.wikipedia.org/wiki?curid=3864274", "title": "Farida Jalal", "text": "Carriera.\nFarida Jalal inizia la propria carriera durante gli anni sessanta, quando vinse il concorso \"United Film Producers Talent Hunt\" sponsorizzato da Filmfare. Normalmente interpreta il ruolo della sorella o della fidanzata respinta del protagonista maschile, ma quasi mai il ruolo della protagonista femminile. Uno dei suoi ruoli pi\u00f9 celebri \u00e8 quello della ragazza ritardata innamorata del personaggio interpretato da Rishi Kapoor, in \"Bobby\". Durante gli anni ottanta, i suoi ruoli sono progrediti in quelli di madre o zia del protagonista.\nHa recitato per oltre quaranta anni, prendendosi una pausa fra il 1983 ed il 1990, quando si \u00e8 trasferita a Bangalore.\nDurante gli anni novanta, Jalal ha recitato in molti film di grande successo in India, fra cui \"Raja Hindustani\", \"Kuch Kuch Hota Hai\", \"Dil To Pagal Hai\", \"Kaho Naa... Pyaar Hai\", \"Kabhi Khushi Kabhie Gham\" e \"Dilwale Dulhania Le Jayenge\", per il quale ha vinto un Filmfare Award come \"miglior attrice non protagonista\". ha inoltre recitato in varie serie televisive, come \"Dekh Bahi Dekh\" o \"Shararat (Thoda Jadu, Thodi Nazaakat)\", o soap opera come \"Balika Vadhu\".\nNel 2005 ha condotto la cinquantesima cerimonia per la consegna dei Filmfare Awards insieme a Saif Ali Khan e Sonali Bendre."}
{"id": "3864277", "revid": "188116", "url": "https://it.wikipedia.org/wiki?curid=3864277", "title": "Feldherrnhalle SA-Panzer Korps", "text": ""}
{"id": "3864278", "revid": "287204", "url": "https://it.wikipedia.org/wiki?curid=3864278", "title": "Porzia", "text": ""}
{"id": "3864279", "revid": "729019", "url": "https://it.wikipedia.org/wiki?curid=3864279", "title": "Stazione di Ballyhaunis", "text": "La stazione di Ballyhaunis \u00e8 una stazione ferroviaria della Westport\u2013Portarlington a servizio dell'omonima cittadina della contea di Mayo, Irlanda.\nStoria.\nLa stazione fu aperta il 1\u00ba ottobre 1861.\nNel 1879 e nella vicina citt\u00e0 di Knock, si verific\u00f2 una presunta apparizione della Vergine Maria, di San Giuseppe, Giovanni Evangelista e Ges\u00f9 (come Agnello di Dio) provocando un aumento del traffico viaggiatori.\nStrutture ed impianti.\nLo scalo \u00e8 dotato di due binari."}
{"id": "3864285", "revid": "182396", "url": "https://it.wikipedia.org/wiki?curid=3864285", "title": "Praefectus veteranorum legionis", "text": ""}
{"id": "3864288", "revid": "319329", "url": "https://it.wikipedia.org/wiki?curid=3864288", "title": "CSC Classic 2005", "text": ""}
{"id": "3864312", "revid": "984922", "url": "https://it.wikipedia.org/wiki?curid=3864312", "title": "Queenie Chu", "text": " \nIn seguito ha rappresentato Hong Kong a Miss Mondo 2004 e Miss International 2005, dove ha ottenuto il titolo di Miss Friendship.\nDopo l'esperienza nel mondo dei concorsi di bellezza, Queenie Chu ha ottenuto un contratto con la Television Broadcasts Limited, grazie al quale ha condotto varie trasmissioni per la rete televisiva. Tuttavia il contratto \u00e8 stato annullato pochissimo tempo dopo, in seguito alla notizia, riportata da alcune testate di gossip, di una sua relazione con l'attore Joey Leung, all'epoca sposato.\nTuttavia la grande esposizione mediatica ottenuta in seguito all'\"incidente\" ha incrementato la popolarit\u00e0 di Queenie Chu che nei periodi successivi \u00e8 stata protagonista in vari drama televisivi prodotti a Hong Kong e in alcuni film cinematografici."}
{"id": "3864329", "revid": "359266", "url": "https://it.wikipedia.org/wiki?curid=3864329", "title": "Matrice di Hamilton", "text": ""}
{"id": "3864332", "revid": "182396", "url": "https://it.wikipedia.org/wiki?curid=3864332", "title": "Subpraefectus classis", "text": ""}
{"id": "3864339", "revid": "1543377", "url": "https://it.wikipedia.org/wiki?curid=3864339", "title": "VCA Pictures", "text": "VCA Pictures \u00e8 una casa di produzione e distribuzione di film pornografici statunitense. L'azienda \u00e8 stata fondata da Russ Hampshire, ed ha avuto il suo periodo di maggior splendore fra la fine degli anni sessanta e met\u00e0 anni ottanta, quella che \u00e8 considerata l'\"et\u00e0 dell'oro della pornografia\". Nel corso degli anni settanta ed ottanta la VCA ha prodotto numerose produzioni pornografiche ad alto budget. Nel 1982 la VCA ha venduto 12.000 copie del film \"Insatiable\" al primo giorno di pubblicazione, diventando il video pi\u00f9 venduto dell'anno negli Stati Uniti (non soltanto nel campo pornografico). Durante gli anni novanta Hampshire \u00e8 stato arrestato per un anno per trasporto interstatale di materiale osceno. Nel 2003 la compagnia \u00e8 stata rilevata dalla Hustler Video, una filiale della Larry Flynt Publications. Tuttavia la VCA continua a mantenere un'identit\u00e0 separata rispetto al conglomerato della LFP. Nel 1998 la VCA ha distribuito il documentario \"Wadd: The Life &amp; Times of John C. Holmes\", e nel 2004 ha fornito il materiale con il quale \u00e8 stato realizzato il documentario della HBO \"Pornucopia\"."}
{"id": "3864343", "revid": "1543377", "url": "https://it.wikipedia.org/wiki?curid=3864343", "title": "Austin Princess (1947)", "text": "La Princess \u00e8 un'autovettura di lusso prodotta dall'Austin dal 1947 al 1959 in diverse serie. Le prime tre avevano, nel nome, anche la sigla A135. Dal 1960 al 1968 furono commercializzate altre vetture con nome \"Princess\", ma senza il riferimento all'Austin nella denominazione, bens\u00ec con quello della Vanden Plas.\nIl nome \"Princess\" fu anche utilizzato per altri modelli Austin. Dall'ottobre del 1959 fu applicato ad una versione lussuosa delle Austin A99 e A110, e dallo stesso mese del 1962 fu utilizzato su una versione dalle stesse caratteristiche della Austin/Morris 1300. Dal 1975 il nome Princess fu usato per una vettura British Leyland (cio\u00e8 dal gruppo proprietario del marchio Austin), la Leyland Princess.\nIl contesto.\nLa prima Austin Princess, che aveva codice A135, fu lanciata nel 1947. Era il modello pi\u00f9 costoso della gamma offerta dall'Austin, e rappresentava la \u201cpunta di diamante\u201d della produzione della casa automobilistica britannica. Un modello contemporaneo ed analogo era l'Austin Sheerline, che era basata sul medesimo telaio della Princess. Il motore della Sheerline produceva per\u00f2 10 CV di potenza in meno rispetto a quello della Princess, dato che aveva installato un carburatore singolo.\nEntrambe le vetture possedevano dei corpi vettura pesanti ed imponenti. In particolare, la Princess aveva una carrozzeria che era costruita da Vanden Plas, ed era disponibile in due versioni, berlina e limousine, entrambe a quattro porte. Il modello era offerto con due allestimenti interni, che erano collegati al tipo di carrozzeria. Era infatti presente l'allestimento \"DM\", che era offerto sulla limousine e comprendeva un separatore in vetro tra i passeggeri anteriori e quelli posteriori, oltre ad un tavolo per il picnic per i passeggeri ospitati nella parte posteriore, e \"DS\", che era disponibile sulla berlina. Le berline ottennero un buon successo, e molte Princess e Sheerline, di entrambe le versioni, furono destinate al noleggio per cerimonie.\nLa Princess fu aggiornata negli anni, con il lancio di quattro serie, Mark I, Mark II, Mark III e Mark IV. Le prime tre avevano, nel nome, anche la sigla A135. Il pi\u00f9 grande cambiamento fu l'introduzione, nel 1950, di un pi\u00f9 lungo corpo vettura a sette posti: in questa occasione, a parte qualche modifica nei confronti della carrozzeria e della meccanica, la vettura non fu cambiata molto. Ad esempio, il motore a sei cilindri in linea rimase pressoch\u00e9 inalterato.\nIl radiatore aveva una forma piuttosto verticale con uno stile r\u00e9tro, mentre la vettura possedeva dei parafanghi anteriori separati. Nel complesso, la Princess aveva uno stile pi\u00f9 moderno rispetto alle equivalenti vetture prodotte dalla Rolls-Royce e dalla Bentley, con cui era in concorrenza. Inoltre, la versione berlina aveva per\u00f2 un prezzo che corrispondeva a due terzi di quello di una Rolls-Royce.\nNell'agosto 1957 al nome della Princess venne tolto il riferimento all'Austin nonostante continu\u00f2 ad essere prodotta dalla citata casa automobilistica, e di conseguenza ebbe inizio la distribuzione della vettura nei concessionari della Nuffield Organisation. Dal 1960 al modello venne aggiunto il riferimento alla Vanden Plas, e quindi la vettura fu ribattezzata Vanden Plas Princess 4 Litre Limousine. Successivamente furono commercializzate altre vetture Vanden Plas che avevano il termine \"Princess\" nel nome, le ultime delle quali rimasero in produzione fino al 1968.\nPi\u00f9 tardi, il nome Princess rivisse in un altro modello prodotto dalla British Leyland (cio\u00e8 dal gruppo che possedeva il marchio Austin), la Leyland Princess, che fu prodotta dal 1974 al 1984. Inizialmente era venduta anche da concessionari Austin, e nonostante questo, non fu mai commercializzata nel Regno Unito con il nome della citata casa automobilistica britannica. Questo per\u00f2 avvenne per alcuni mercati d'esportazione, anche se nella maggior parte dei casi il modello era conosciuto semplicemente come \"Princess\".\nLe prime tre serie.\nNel 1947, l'Austin produsse due telai virtualmente identici, uno per la Austin A110 Sheerline (pi\u00f9 tardi divenuta A125), interamente costruito dalla Austin nel suo stabilimento di Longbridge, ed uno per la A135 Princess, utilizzato dalla Vanden Plas per produrre il modello nella sua officina di Kingsbury (zona nord di Londra). La Vanden Plas apparteneva infatti all'Austin. Sebbene molte parti della meccanica e la strumentazione fossero in comune tra i due modelli, la Princess fu il modello di punta della gamma offerta dall'Austin. La Princess infatti possedeva interni molto ricercati fabbricati in pelle, lana e radica di noce, e la sua linea ricordava quella della Rolls-Royce Phantom IV.\nSulla Princess originale (la Mark I) gli allestimenti erano denominati \"DS1\" e \"DM1\", a seconda del fatto che appartenessero alla berlina ed alla limousine. L'elemento distintivo principale era che il secondo allestimento, a differenza del primo, prevedeva un separatore tra i passeggeri anteriori e quelli posteriori.\nNel 1950 la Mark I venne sostituita dalla seconda serie, la Mark II. Le modifiche furono minori, e vennero introdotti due nuovi allestimenti, \"DS2\" e \"DM2\", che erano omologhi ai precedenti ed erano differenziati anch'essi dalla presenza o meno del separatore tra le due parti dell'abitacolo. Sia il \"DS1\" (\"DM1\") che il \"DS2\" (\"DM2\") erano spesso realizzati su ordinazione. I clienti potevano scegliere il colore, la dotazione e le caratteristiche dell'allestimento. Oltre a questo, gli acquirenti potevano scegliere anche l'equipaggiamento meccanico della vettura che, ad esempio, poteva avere installato un carburatore singolo o a triplo corpo, oppure l'impianto di scarico singolo o doppio. La versione con carburatore a corpo multiplo aveva per\u00f2 migliori prestazioni, anche se registrava un consumo di carburante compreso tra i 4,25 ed i 5 km/L, contro i 7,78-9,56\u00a0km/L della versione a carburatore singolo. Considerando le grandi dimensioni del modello ed il suo conseguente peso, le prestazioni erano molto buone. La velocit\u00e0 massima raggiunta dal modello era di 145 km/h, mentre l'accelerazione da 0 a 97\u00a0km/h era solamente di 20 secondi. Sulla limousine, la lunghezza del telaio e la zona riservata ai passeggeri vennero estese per permettere ad un paio di sedili pieghevoli di essere montati subito dietro ai sedili anteriori. Nel 1953 fu lanciata la Mark III; la nuova serie non mostrava differenze significative rispetto alle generazioni precedenti, e fu prodotta fino al 1956.\nLa Princess \u00e8 ora un modello molto raro, soprattutto le versioni berlina. Molte berline vennero convertite in taxi alla fine degli anni cinquanta. Questi esemplari montavano motori Diesel della Perkins.\nDurante il periodo di commercializzazione di questo modello (1952), l'Austin divent\u00f2 parte della British Motor Corporation.\nUna versione limousine fu provata dalla rivista specializzata \"The Motor\" nel 1953. Durante la prova venne registrata una velocit\u00e0 massima di 127 km/h ed un'accelerazione da 0 a 97\u00a0km/h di 23,3 secondi. Il consumo di carburante di 18,7 L/100 km. Il modello utilizzato nel test costava 2.480 sterline incluse le tasse.\nTutte e tre le serie avevano installato un motore a sei cilindri in linea e a valvole in testa da 3.995 cm\u00b3 di cilindrata. Questo propulsore erogava 130 CV di potenza.\nL'Austin Princess Mark IV.\nNel 1956 venne introdotta la quarta serie della vettura, l\u2019Austin Princess Mark IV. La nuova generazione venne completamente riprogettata, e fu prevista una linea un po' pi\u00f9 moderna. La vetusta Austin Princess a passo lungo, per\u00f2, nelle configurazioni berlina e limousine, cambi\u00f2 e si evolse poco nel complesso. Vennero infatti realizzati parafanghi anteriori maggiormente integrati secondo uno stile pi\u00f9 moderno, ma dal punto di vista meccanico le modifiche furono poche. Il motore infatti era in sostanza quello da 3.993 cm\u00b3 di cilindrata delle serie precedenti, anche se fu potenziato fino a 150 CV.\nL'obbiettivo era quello di sostituire la serie precedente e l'Austin Sheerline. Rimase in catalogo fino al 1959 incontrando solo pochi acquirenti. Si ritiene che siano stati prodotti solo degli esemplari di pre-serie. Gli ultimi esemplari della Mark III avevano un prezzo che era cinque volte quello dell'Austin A30. La nuova Mark IV aveva invece un prezzo che era 6,5 volte quello dell'A30, e quindi non riscontr\u00f2 molta richiesta tra i potenziali clienti.\nNell'agosto del 1957 la vettura perse, nel nome, il riferimento all'Austin, e venne perci\u00f2 commercializzata semplicemente come \"Princess Mark IV\". Nel 1959 il modello fu tolto dal listino Austin, e venne sostituito, nella gamma della casa automobilistica britannica, dall'A99 Westminster, che costava poco pi\u00f9 del 40% della Princess Mark IV.\nNel 1960 alla vettura venne aggiunto il nome Vanden Plas nel nome, e di conseguenza la vettura inizi\u00f2 ad essere prodotta con il nome Vanden Plas Princess 4 Litre Limousine. In seguito vennero commercializzati altri modelli Vanden Plas che avevano il termine Princess nel nome, gli ultimi dei quali rimasero in produzione fino al 1968."}
{"id": "3864345", "revid": "110157", "url": "https://it.wikipedia.org/wiki?curid=3864345", "title": "Ta\u00e7a Federa\u00e7\u00e3o Portuguesa de Futebol", "text": "La Ta\u00e7a Federa\u00e7\u00e3o Portuguesa de Futebol fu una competizione calcistica portoghese organizzata dalla FPF nella stagione 1976-1977.\nFurono organizzati tre distinti tornei per le squadre di Primeira, Segunda e Terceira Divis\u00e3o. Al termine di una prima fase con gironi all'italiana si disputavano partite ad eliminazione diretta."}
{"id": "3864346", "revid": "287204", "url": "https://it.wikipedia.org/wiki?curid=3864346", "title": "Coppa dell'Imperatore 1980", "text": "La \u00e8 stata la sessantesima edizione della coppa nazionale giapponese di calcio.\nFormula.\nViene confermata la formula adottata a partire dalla stagione 1972.\nPartecipano i dieci club iscritti alla prima divisione della Japan Soccer League, una squadra iscritta alla seconda divisione, sedici squadre scelte secondo criteri geografici e la vincitrice della Coppa del Primo Ministro.\nLa squadra detentrice del torneo \u00e8 qualificata automaticamente al secondo turno.\nSquadre partecipanti.\nJapan Soccer League\nSquadre regionali\nPartecipante della Japan Soccer League Division 2\nVincitore della Coppa del Primo Ministro"}
{"id": "3864352", "revid": "110157", "url": "https://it.wikipedia.org/wiki?curid=3864352", "title": "Shy Boy (Katie Melua)", "text": "Shy Boy \u00e8 un singolo della cantautrice britannica Katie Melua pubblicato il 20 novembre 2006, quinto estratto dall'album \"Piece by Piece\"."}
{"id": "3864356", "revid": "124853289", "url": "https://it.wikipedia.org/wiki?curid=3864356", "title": "Mike Mills (regista)", "text": "Biografia.\nMills si \u00e8 laureato alla Cooper Union di New York. Nel 1999 sua madre \u00e8 morta a causa di un tumore al cervello, e la settimana successiva suo padre Paul ha fatto coming out dichiarandosi omosessuale all'et\u00e0 di 75 anni e dopo 44 anni di matrimonio. Cinque anni dopo il padre \u00e8 morto per un tumore ai polmoni.\nMills \u00e8 il creatore di numerosi videoclip per artisti come Moby, Y\u014dko Ono e gli Air (questi ultimi hanno dato il nome di Mills a una canzone nell'album Talkie Walkie).\nHa inoltre lavorato come graphic designer sia in campo pubblicitario sia nell'ambito musicale, creando materiale promozionale e copertine per vari artisti musicali tra cui Beck, Beastie Boys e Sonic Youth.\nHa recentemente fondato una sua linea di poster, magliette e vestiti di nome Humans by Mike Mills.\n\"Thumbsucker - Il succhiapollice\" (2005) \u00e8 il suo debutto alla regia cinematografica con attori come Keanu Reeves e Tilda Swinton, al quale nel 2010 fa seguito il film parzialmente autobiografico \"Beginners\" con la partecipazione di Ewan McGregor e di Christopher Plummer. Fu con il suo terzo lungometraggio, \"Le donne della mia vita\" (2016), che ha ricevuto una candidatura ai Premi Oscar 2017 per la Migliore sceneggiatura originale.\nNel 2009 ha sposato la regista Miranda July."}
{"id": "3864359", "revid": "126257", "url": "https://it.wikipedia.org/wiki?curid=3864359", "title": "Austin A135 Princess", "text": ""}
{"id": "3864363", "revid": "1100311", "url": "https://it.wikipedia.org/wiki?curid=3864363", "title": "Anthony Sirufo", "text": "Ha disputato 5 partite nella Division 1 1998-1999 con la maglia del Sochaux e una stagione nella massima serie svizzera con il ."}
{"id": "3864368", "revid": "767487", "url": "https://it.wikipedia.org/wiki?curid=3864368", "title": "Grand Prix de Villers-Cotter\u00eats 2005", "text": "Il Grand Prix de Villers-Cotter\u00eats 2005, ottava edizione della corsa e valida come evento dell'UCI Europe Tour 2005 categoria 1.1, si svolse il 16 aprile 2005 su un percorso totale di circa 193\u00a0km. Fu vinto dall'australiano Bradley McGee che termin\u00f2 la gara in 4h18'10\", alla media di 44,855\u00a0km/h.\nPartenza con 126 ciclisti, dei quali 65 portarono a termine il percorso."}
{"id": "3864371", "revid": "1543377", "url": "https://it.wikipedia.org/wiki?curid=3864371", "title": "If You Were a Sailboat", "text": "If You Were a Sailboat \u00e8 un singolo della cantautrice britannica Katie Melua pubblicato pubblicato il 24 settembre 2007, primo estratto dall'album \"Pictures\".\nIl disco.\nIl brano \u00e8 stato scritto e prodotto da Mike Batt."}
{"id": "3864386", "revid": "344503", "url": "https://it.wikipedia.org/wiki?curid=3864386", "title": "Premi BAFTA 2007", "text": "La 60\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 2006, ha avuto luogo l'11 febbraio 2007."}
{"id": "3864387", "revid": "292162", "url": "https://it.wikipedia.org/wiki?curid=3864387", "title": "Linosa", "text": ""}
{"id": "3864389", "revid": "481666", "url": "https://it.wikipedia.org/wiki?curid=3864389", "title": "United Artists Corporation", "text": ""}
{"id": "3864391", "revid": "125729392", "url": "https://it.wikipedia.org/wiki?curid=3864391", "title": "Punto Radio", "text": "Punto Radio \u00e8 una emittente radio locale emiliana fondata il 10 marzo 1975 a Zocca (MO) da un gruppo di giovani, tra cui Vasco Rossi, che fu il primo direttore ed amministratore. Le trasmissioni iniziarono il 21 settembre 1975. Successivamente, nel 1978, la radio venne ceduta al PCI e spostata a Bologna, in uno scantinato in pieno centro.\nIl 2016 vede un esordio importante ai microfoni di Punto Radio: Lorenzo, figlio di Vasco Rossi, inizia a trasmettere in diretta il suo programma chiamato Punto Rossi. Lo stesso Vasco Rossi celebrer\u00e0 la notizia con un post pubblico sulla sua pagina Facebook con una foto molto significativa.\nPunto Radio trasmette dal Colle dell\u2019osservanza e copre con la frequenza 105.00 fm la citt\u00e0 di Bologna e parte della sua provincia mentre con il Dab copre tutta Bologna e Imola\nLe hit del momento durante tutta la giornata intervallate da pochi notiziari, l\u2019 oroscopo e l\u2019almanacco, durante la notte i successi degli anni 80, 90 e 2000\nFrequenze.\nDab digital radio per Bologna e Imola"}
{"id": "3864394", "revid": "33689", "url": "https://it.wikipedia.org/wiki?curid=3864394", "title": "Lingua sardo logudorese", "text": ""}
{"id": "3864396", "revid": "287204", "url": "https://it.wikipedia.org/wiki?curid=3864396", "title": "Liga Espa\u00f1ola de Baloncesto Oro", "text": "Liga Espa\u00f1ola de Baloncesto Oro, talvolta abbreviata con LEB Oro, \u00e8 la massima divisione della Liga LEB, la seconda divisione del campionato spagnolo di pallacanestro. \nNella fase regolare le squadre si affrontano fra di loro con gare di andata e ritorno. La prima classificata \u00e8 promossa alla Lega ACB e le classificate fra il 2\u00ba ed il 9\u00ba posto sono ammesse a disputare i Play Off, ad eliminazione diretta, con quarti, semifinali e finale.\nGli accoppiamenti dei quarti di finale sono i seguenti:\n2\u00b0 vs 9\u00b0 - 3\u00b0 vs 8\u00b0 - 4\u00b0 vs 7\u00b0 - 5\u00b0 vs 6\u00b0.\nI quarti si disputano al meglio dei tre incontri con primo ed eventuale terzo incontro in casa della meglio classificata nella fase regolare.\nLe quattro vincenti si incontrano in semifinale e finale con gara unica a concentramento (Final Four). La vincente, se soddisfa i requisiti tecnici ed economici previsti, \u00e8 promossa alla Lega ACB.\nLe ultime due classificate nella fase regolare sono retrocesse alla LEB Argento (LEB Plata)"}
{"id": "3864397", "revid": "287204", "url": "https://it.wikipedia.org/wiki?curid=3864397", "title": "111661 Mamiegeorge", "text": "111661 Mamiegeorge \u00e8 un asteroide areosecante. Scoperto nel 2002, presenta un'orbita caratterizzata da un semiasse maggiore pari a 1,8724494\u00a0UA e da un'eccentricit\u00e0 di 0,1594243, inclinata di 21,41198\u00b0 rispetto all'eclittica."}
{"id": "3864402", "revid": "3831", "url": "https://it.wikipedia.org/wiki?curid=3864402", "title": "Sakellarios", "text": ""}
{"id": "3864407", "revid": "287204", "url": "https://it.wikipedia.org/wiki?curid=3864407", "title": "Buon appetito", "text": "Buon appetito \u00e8 il terzo singolo estratto dal terzo album di Dente, \"L'amore non \u00e8 bello\", pubblicato nel 2009.\nIl video.\nNel video, diretto da Fabio Luongo, Dente in un parco organizza un picnic con una bambola gonfiabile, tirando tutto il necessario, compresa la bambola stessa, fuori dalla valigia."}
{"id": "3864408", "revid": "196390", "url": "https://it.wikipedia.org/wiki?curid=3864408", "title": "Lampione (isola)", "text": ""}
{"id": "3864410", "revid": "919135", "url": "https://it.wikipedia.org/wiki?curid=3864410", "title": "Matrice hamiltoniana", "text": "In matematica, una matrice hamiltoniana formula_1 \u00e8 una qualsiasi matrice reale formula_1 di dimensioni formula_3 tale che formula_4 \u00e8 simmetrica, ove formula_5 \u00e8 la matrice antisimmetrica\ne formula_7 \u00e8 la matrice identit\u00e0 di dimensioni formula_8 In altre parole, formula_1 \u00e8 hamiltoniana se e solo se\nNello spazio vettoriale di tutte le matrici formula_3, le matrici di Hamilton Hamiltonian formano un sottospazio vettoriale di dimensione formula_12.\nOperatore hamiltoniano.\nSia formula_26 uno spazio vettoriale fornito di una forma simplettica formula_27. Una mappa lineare formula_28 \u00e8 detta operatore hamiltoniano rispetto ad formula_27 se la forma formula_30 \u00e8 simmetrica. Equivalentemente, deve soddisfare\nSi scelga una base formula_32 in formula_26, tale che formula_34 sia definibile come formula_35. Un operatore lineare \u00e8 hamiltoniano rispetto a formula_27 se e solo se la sua matrice in questa base \u00e8 hamiltoniana.\nDa questa definizione, seguono le propriet\u00e0:"}
{"id": "3864411", "revid": "3732", "url": "https://it.wikipedia.org/wiki?curid=3864411", "title": "Sacellario", "text": "Il sacellario (\u03c3\u03b1\u03ba\u03b5\u03bb\u03bb\u03ac\u03c1\u03b9\u03bf\u03c2 in greco antico) era un ufficiale incaricato di funzioni amministrative e finanziarie (\"sakell\u0113\" o \"sakellion\", \"tesoro\"). Il titolo era utilizzato nell'Impero bizantino con funzioni diverse e rimane in uso nella Chiesa ortodossa d'oriente. \nIl sacellario era un titolo dato, a partire dal VII secolo, al controllore generale delle finanze dello stato, ossia al ministro delle finanze dell'Impero bizantino. Etimologicamente il termine deriva dal latino \"sacellus\", che era una borsa di monete. \nDato che anche i monasteri hanno tesori, il titolo si trova anche nella gerarchia della Chiesa ortodossa greca. Negli anni successivi il titolo \u00e8 stato sostituito da quello di \"gran tesoriere\" (\"\"megas thysaurophylax\"). Tuttavia \u00e8 rimasto inalterato nella struttura del patriarcato ecumenico di Costantinopoli. \nNel sinodo di Ferrara e Firenze (1438-1439), che avrebbe dovuto unificare le chiese greco-ortodossa e cattolica, il patriarca ecumenico incluse nel suo \"entourage\" il \"megas sakellarios\"\" tra gli altri funzionari e vescovi."}
{"id": "3864413", "revid": "1573940", "url": "https://it.wikipedia.org/wiki?curid=3864413", "title": "Chiesa di San Pietro in Briano", "text": "La chiesa di San Pietro in Briano \u00e8 un piccolo santuario del XII-XIII secolo che si trova in Val Tramigna presso la localit\u00e0 Brian nel comune di Cazzano di Tramigna, in provincia di Verona. La chiesa prende il nome dal colle di San Pietro su cui sorge.\nStoria e descrizione.\n\u00c8 una chiesa in stile romanico. Da documenti della fine del Seicento risulta che era affidata alla cura di un eremita che viveva in una casetta attigua (oggi non pi\u00f9 esistente); con la legge d'incameramento dei beni ecclesiastici del 1866, ridotto l'eremita a vivere della sola questua, la chiesa fu lasciata alla merc\u00e9 di tutto e tutti.\nDopo la II guerra mondiale, l'edificio venne restaurato. Presenta numerosi affreschi databili al XIV secolo (ci son ben tre strati all'interno) sia sulla parete esterna (recentemente restaurati) che all'interno; sull'altare due statue di fattura moderna raffiguranti i santi Pietro e Paolo sostituiscono quelle, di stesso soggetto ma in pietre colorate, che furono rubate anni fa. In alto era presente una tela (abbastanza rovinata ma recentemente restaurata) con soggetto san Pietro tra i santi Bartolomeo e Giorgio (oggi nella cappella feriale - denominata popolarmente oratorio - attigua alla chiesa parrocchiale di Cazzano).\nL'edificio \u00e8 aperto ufficialmente una volta all'anno in occasione della solennit\u00e0 liturgica dei santi Pietro e Paolo; ci si arriva passando il centro di Cazzano e seguendo le indicazioni per la stessa chiesetta e per Montecchia di Crosara (strada ad un chilometro circa a nord dalla piazza del paese).\nNon si hanno dati certi sul periodo di costruzione ma risale probabilmente al XII o XIII secolo. Nel corso del tempo fu pi\u00f9 volte abbandonata e restaurata."}
{"id": "3864416", "revid": "123230555", "url": "https://it.wikipedia.org/wiki?curid=3864416", "title": "Atletica (periodico)", "text": "Atletica \u00e8 la rivista ufficiale della Federazione Italiana di Atletica Leggera, nonch\u00e9 una delle quattro pubblicazioni della federazione, insieme all'annuario federale, le Media Guide e Atletica Studi, pubblicazione a carattere scientifico.\nLa rivista venne fondata nel 1933 da Bruno Zauli."}
{"id": "3864417", "revid": "767487", "url": "https://it.wikipedia.org/wiki?curid=3864417", "title": "Exile (gruppo musicale giapponese)", "text": "Gli Exile (reso graficamente come EXILE) \u00e8 un gruppo musicale j-pop giapponese di quattordici membri.\nIl leader del gruppo \u00e8 Hiro, che ha debuttato come membro degli Zoo sotto l'etichetta For Life Music, bench\u00e9 gli Exile abbiano pubblicato tutti i propri lavori con l'etichetta Rhythm Zone del gruppo Avex Group. Hiro ed il presidente della Avex Max Matsuura frequentavano la stessa scuola.\nStoria.\nL'attuale leader del gruppo, Hiro, era originariamente nel gruppo Zoo che si sciolse nel 1995. Nel 1999, Hiro fonda un nuovo gruppo musicale J Soul Brothers, che cambier\u00e0 il proprio nome in Exile nel 2001. Il nome J Soul Brothers comunque sar\u00e0 di nuovo tirato fuori, quando nel 2007 Hiro promuove il lancio di un nuovo gruppo composto da sette membri.\nAtsushi e Shun sono i principali cantanti del gruppo. Nel novembre 2003, gli Exile hanno ricantato il singolo degli Zoo \"Choo Choo Train\", per promuovere il terzo album degli Exile \"Exile Entertainment\", che vender\u00e0 oltre un milione di copie. Il singolo del 2004 \"Real World\" diventer\u00e0 il loro primo singolo al numero uno della classifica Oricon.\nNel 2005 collaborano con il gruppo Glay per il singolo \"Scream\", che arriva alla prima posizione della classifica Oricon e vende oltre 500.000 copie.\nNel dicembre 2005 il gruppo pubblica \"Tada...Aitakute\" e \"Yes!\" a marzo 2006. Entrambi i singoli arrivano alla prima posizione della classifica Oricon. Ci\u00f2 nonostante, Shun abbandona il gruppo a marzo 2006 per intraprendere la carriera da solista. A settembre 2006 il gruppo trova un nuovo vocalist, Takahiro, che in precedenza aveva lavorato come acconciatore.\nA febbraio 2007, il gruppo pubblica il singolo \"Michi\", che diventa il primo numero uno per la nuova formazione degli Exile. L'album del 2007 \"Exile Love\", diventa l'album pi\u00f9 venduto in Giappone del 2008, con quasi un milione e mezzo di copie vendute. La raccolta \"Exile Ballad Best\" vende quasi un milione di copie nella prima settimana nei negozi mentre il singolo \"Ti Amo\", viene certificato disco di platino dalla Recording Industry Association of Japan (RIAJ) per aver superato il milione di download. Inoltre il gruppo vince il Grand Prix Award in occasione della cinquantesima edizione del Japan Record Awards con \"Ti Amo\".\nNel 2009, il brano degli Exile \"The Next Door\" viene utilizzato nella colonna sonora del videogioco \"Street Fighter IV\". La versione registrata per il mercato occidentale \u00e8 ricantata in inglese e ribattezzata \"The Next Door -Indestructible-\". Il brano figura il featuring del rapper Flo Rida. Nello stesso anno il gruppo si fonde con i J Soul Brothers, raggiungendo l'attuale formazione di quattordici membri. L'anno si chiude con un'altra vittoria del Japan Record Awards, grazie al brano \"Someday\".\nIl 19 maggio 2010, , scritta da Yasushi Akimoto e cantata da Exile, viene pubblicato per celebrare il ventesimo anniversario dell'insediamento dell'imperatore del Giappone Akihito. Tuttavia, il CD non \u00e8 entrato in classifica."}
{"id": "3864420", "revid": "15756", "url": "https://it.wikipedia.org/wiki?curid=3864420", "title": "Gilberto Isella", "text": "Biografia.\nNato a Lugano nel 1943, Gilberto Isella ha studiato letteratura italiana e filosofia all'Universit\u00e0 di Ginevra. \u00c8 membro di redazione della rivista \u201cBloc notes\u201d, di cui \u00e8 stato uno dei promotori nel 1979, vicepresidente del Centro Pen della Svizzera Italiana e animatore culturale. Collabora a diversi giornali e riviste, con articoli di critica letteraria. Si \u00e8 occupato di autori del passato (da Dante all'Ariosto) e contemporanei (Piero Bigongiari, Guido Ceronetti, Jacques Dupin, ecc.). Ha curato un'antologia di scritti dell'artista Mario Marioni, \"Fogli vagabondi\" (pref. di Pietro Gibellini, Casagrande, 1994), e, in collaborazione con Tiziano Salari, la silloge poetica \"Armageddon e dintorni\" di Giovanni Ramella Bagneri (Insula, 2011).\nSi \u00e8 interessato anche di cinema, scrivendo sceneggiature per fiction e documentari di Adriano Kestenholz. Per il teatro ha scritto \"Messer Bianco vuole partire\", realizzato allo Studio Teatro Foce di Lugano nel 2009 e \"Il giardino della vita,\" con musiche di J. Sanchez Verd\u00f9, andato in scena a Lugano e a Cuenca (E) nel 2017. Ha scritto inoltre l'atto unico radiofonico \"Faustina,\" per la RSI, 2020.\nHa tradotto dal francese una silloge poetica di Charles Racine (\"Stupore celeste\", Casagrande, 2001), la raccolta \"Scarto\" di Jacques Dupin (Opera Nuova, 2011) e la raccolta \"Io scrivo ci\u00f2 che \u00e8 vivere\" di Bernard Vargaftig (ADV Publishing House, 2016).\nOpere.\nIn collaborazione con Janis Rokpelnis (edizione bilingue italiana-l\u00e8ttone):\nBibliografia.\n\u00c8 presente in diverse antologie, tra le quali \"Cento anni di poesia nella Svizzera italiana\" (a cura di G. Bonalumi, R. Martinoni e P.V. Mengaldo), Dad\u00f2, 1997, \"80 poeti contemporanei. Omaggio a Luciano Erba\" (a cura di S. Ramat), Interlinea, 2003 e \"Omaggio alla poesia Italiana\" (a cura di G. Barberi Squarotti e F. Esposito), Microprovincia, 2004.\nSull'opera e la poetica in generale: Giorgio Luzzi, \"Per Gilberto Isella\", \u201cBloc notes\u201d 34, 1996, e \"Poeti allo specchio: Isella-De Marchi-Rossi\" (a cura di R. Castagnola e M. Praloran), Casagrande, 2009.\nIn occasione del Premio Schiller 2007, la rivista \u201cQuaderni grigionitaliani\u201d 1, 2008, gli ha dedicato un dossier (con saggi di A. Roncaccia, F. Ermini e J.J. Marchand).\nPer la bibliografia critica, fino al 2008, si consulti il saggio monografico di Raffaella Castagnola \"Le cosmologie del poeta. La sovversione delle forme in Gilberto Isella\", Edizioni Le Ricerche, 2008. Tra gli articoli recenti: Giorgia Ghersi, \"Le \"geometrie impossibili\" di Gilberto Isella,\" in \"Cenobio\" IV/2020."}
{"id": "3864423", "revid": "46706229", "url": "https://it.wikipedia.org/wiki?curid=3864423", "title": "Ferdinando Sanseverino", "text": ""}
{"id": "3864427", "revid": "647919", "url": "https://it.wikipedia.org/wiki?curid=3864427", "title": "Meretz-Yachad", "text": ""}
{"id": "3864433", "revid": "86426108", "url": "https://it.wikipedia.org/wiki?curid=3864433", "title": "Henri Chabot", "text": "Biografia.\nHenri era figlio di Charles Chabot ed Henriette de Lur-Saluces. Fu Seigneur di Sainte-Aulaye. Il suo bisnonno fu Guy Chabot, un membro della vecchia nobilt\u00e0 del Poitou, Barone di Jarnac ed un membro chiave del \"Coup de Jarnac\".\nIl 6 giugno 1645 spos\u00f2 Marguerite de Rohan, unica ereditiera del Duca di Rohan e membro del potente Casato di Rohan che rivendicava l'ascendenza con gli antichi Duchi di Bretagna. Secondo Saint-Simon, Marguerite era \"la pi\u00f9 grande ereditiera nel regno\". La coppia ebbe sei figli, quattro dei quali ebbero discendenza."}
{"id": "3864434", "revid": "36426", "url": "https://it.wikipedia.org/wiki?curid=3864434", "title": "Broncodilatazione", "text": "La broncodilatazione \u00e8 l'aumento del calibro dei bronchi e dei bronchioli, finalizzato a ridurre la resistenza delle vie aeree in modo da aumentare il flusso di aria che entra nei polmoni.\nAnatomia.\nCiascuno dei due polmoni \u00e8 suddiviso in lobi e segmenti, ed \u00e8 rivestito da una pleura viscerale.\nIl polmone destro riconosce tre lobi: superiore, medio ed inferiore. Il lobo superiore destro presenta 3 segmenti: apicale, posteriore anteriore; il lobo medio destro presenta 2 segmenti: postero-esterno ed antero-esterno. Infine il lobo inferiore destro si suddivide in 5 segmenti: apicale, infra o para-cardiaco, anteriore, laterale esterno, posteriore. Complessivamente quindi il polmone destro si suddivide in 10 segmenti.\nIl polmone sinistro presenta invece solo due lobi: superiore ed inferiore. Il lobo superiore sinistro presenta 5 segmenti: apicale, posteriore, anteriore, lingulare esterno, lingulare interno. Il lobo inferiore presenta 5 segmenti: apicale, infra o para-cardiaco, anteriore, laterale esterno, posteriore.\nOgni polmone, ciascun lobo e gran parte dei segmenti ricevono un \"peduncolo bronco-vascolare\" autonomo.\nOgni bronco si distribuisce in tronchi bronchiali, lobari, segmentari (conosciuti anche con il termine di bronchi di 1\u00b0,2\u00ba e 3\u00ba ordine).\nFisiologia.\nLa muscolatura dei bronchi ha una doppia innervazione: simpatica e parasimpatica (vagale).\nIl parasimpatico esercita un\"'attivit\u00e0 tonica\" broncocostrittrice che permette il passaggio d'aria nelle vie aeree e contrasta il collasso delle stesse in caso di aumento delle pressioni transmurali. Il mediatore chimico di tale attivit\u00e0 \u00e8 l'acetilcolina.\nIl simpatico possiede invece un'attivit\u00e0 mista, ma l'attivit\u00e0 broncodilatatrice \u00e8 di gran lunga prevalente.\nNumerosi sono i tipi di recettori simpatici. Fra questi i pi\u00f9 noti sono i \"recettori \u03b1\" (ad azione broncocostrittrice, ma decisamente scarsi a livello bronchiale) ed i \"recettori \u03b2\" (ad azione broncodilatatrice, molto numerosi nei bronchi).\nLa secrezione di \"catecolamine\" ad opera del surrene determina broncodilatazione. Le catecolamine vanno infatti a legarsi ai recettori \u03b2 beta bronchiali.\nTest di broncodilatazione.\nLa valutazione della broncodilatazione assume importanza durante l'esecuzione dei test spirometrici. Quando una spirometria mette in evidenza un'ostruzione al flusso respiratorio, o si ha il sospetto che, valori che teoricamente rientrano nel range di normalit\u00e0 per il sesso e l'et\u00e0 del soggetto, siano comunque anomali per il soggetto in esame, si misura la risposta al test di broncodilatazione.\nIl test di broncodilatazione viene eseguito somministrando una aerosol contenente un farmaco broncodilatatore. Si misurano le variazioni dei parametri spirometrici a distanza di 10 minuti comparandole valori ottenuti prima dell'inalazione stessa. Pur potendo utilizzarsi diversi tipi di farmaci per l'esecuzione del test, di norma si ricorre al salbutamolo. \nUn test \u00e8 considerato positivo quando vi \u00e8 un miglioramento del FEV1 (conosciuto anche come VEMS, massimo volume d'aria espirata nel primo secondo di una manovra di espirazione forzata) del 12% oppure del 45% del FEF 25-75"}
{"id": "3864435", "revid": "375960", "url": "https://it.wikipedia.org/wiki?curid=3864435", "title": "Top\u00f3r", "text": ""}
{"id": "3864436", "revid": "372624", "url": "https://it.wikipedia.org/wiki?curid=3864436", "title": "Parco nazionale di Grand Teton", "text": ""}
{"id": "3864450", "revid": "1924342", "url": "https://it.wikipedia.org/wiki?curid=3864450", "title": "Welcome to St. Tropez", "text": "Welcome to St. Tropez \u00e8 un brano musicale del disc jockey svizzero DJ Antoine, estratto come singolo dall'album studio \"2011\". Il brano figura il featuring del rapper russo Timati e della cantante statunitense Kalenna. Originariamente, il brano era interpretato solamente da Timati e Kalenna. Il singolo \u00e8 entrato in top ten in Austria, Francia, Polonia, Germania, Svizzera e Paesi Bassi."}
{"id": "3864461", "revid": "1305772", "url": "https://it.wikipedia.org/wiki?curid=3864461", "title": "Fabiane Niclotti", "text": "Al momento dell'incoronazione, Fabiane Niclotti aveva diciannove anni e stava studiando per diventare infermiera.\nSuccessivamente la Niclotti ha rappresentato il Brasile in occasione del concorso di bellezza internazionale Miss Universo 2004, che si \u00e8 tenuto il 1\u00ba giugno 2004 presso il Centro de Convenciones CEMEXPO di Quito in Ecuador. Vincitrice del concorso \u00e8 risultata essere l'australiana Jennifer Hawkins, mentre la Niclotti non \u00e8 riuscita a superare le fasi preliminari del concorso.\nNel 2012, Fabiane Niclotti ha fatto parte della giuria del concorso di bellezza regionale Miss Rio Grande do Sul, lo stesso da cui era partita la sua carriera.\n\u00c8 stata trovata morta nel suo appartamento nel giugno 2016 all'et\u00e0 di 31 anni."}
{"id": "3864478", "revid": "37401", "url": "https://it.wikipedia.org/wiki?curid=3864478", "title": "Resolution", "text": ""}
{"id": "3864483", "revid": "1543377", "url": "https://it.wikipedia.org/wiki?curid=3864483", "title": "Simon (gatto)", "text": "Simon (c. 1947, Hong Kong \u2013 28 novembre 1949, Surrey, Inghilterra) \u00e8 stato un gatto che ha prestato servizio nella Royal Navy sulla nave HMS \"Amethyst\" pochi anni dopo la seconda guerra mondiale. Nel 1949, in occasione dell'incidente del Fiume Azzurro, ricevette la Dickin Medal dopo essere sopravvissuto alle ferite di guerra, aver rialzato il morale dell'equipaggio ed aver ucciso una colonia di topi che infestava la nave.\nBiografia.\nI primi anni.\nSimon venne trovato presso il porto di Hong Kong nel marzo del 1948 dal marinaio diciassettenne George Hickinbottom, membro della brigata britannica HMS \"Amethyst\" che era presente in citt\u00e0 sul finire degli anni quaranta. A quell'epoca Simon aveva circa un anno e si presentava molto denutrito e in cattiva salute. Hickinbottom port\u00f2 il gatto a bordo della nave e Simon venne presto integrato nel servizio di marina, in particolare per la sua grande attivit\u00e0 nel catturare topi. Simon divenne rapidamente molto famoso per alcuni suoi scherzi come riportare i topi nei letti dei marinai o dormire nel cappello del capitano della nave.\nLa ciurma vedeva Simon ormai come la mascotte portafortuna della nave e anche quando il comandante della nave Ian Griffiths lasci\u00f2 il comando nel 1948 pass\u00f2 la cura del gatto al suo successore, Bernard Skinner. La prima missione che Skinner ottenne sulla \"Amethyst\" consisteva nel risalire il fiume Yangtze sino a Nanchino per rimpiazzare la HMS \"Consort\" che ivi stazionava. Ad ogni modo, la nave venne coinvolta nella risalita nel cosiddetto incidente dello Yangtze, quando una batteria d'artiglieria comunista cinese apr\u00ec il fuoco sulla nave, colpendo tra l'altro anche Simon che venne gravemente ferito mentre si trovava nella cabina del capitano. Lo stesso comandante Skinner mor\u00ec poco dopo per le ferite riportate durante l'attacco.\nLa ripresa.\nSimon, gravemente ferito, venne subito curato dall'unit\u00e0 medica della nave, pulendo le sue ferite e rimuovendo le schegge di materiali presenti ma le sue condizioni rimanevano ad ogni modo molto critiche. Fu il nuovo comandante John Kerans a vedere comunque il gatto riprendersi dopo poco in piena forma e tornare in servizio. Mentre la nave si trovava ancorata nel fiume, un gran numero di topi salirono sull'imbarcazione, invasione che venne prontamente respinta da Simon.\nDopo l'abbandono della nave dall'area dello Yangtze, Simon divenne immediatamente una celebrit\u00e0, ottenendo subito importanti onorificenze della sua categoria come la Dickin Medal e la Blue Cross, la medaglia della campagna dell\"'Amethyst\" ed il rango di \"Gatto marino di Prima Classe\" concessogli scherzosamente dal capitano. A lui vennero indirizzate molte lettere e persino il luogotenente Stuart Hett lo nomin\u00f2 \"gatto ufficiale\". Tornata la nave in patria, Simon venne accolto a Plymouth con grandi onori. Poco dopo, come da prassi per gli animali al servizio della marina inglese, venne messo in quarantena nel centro per animali nel Surrey.\nMorte.\nMentre si trovava in quarantena, Simon contrasse un'infezione virale, probabilmente sviluppatasi a seguito delle ferite di guerra riportate in Cina e, malgrado le attenzioni del personale medico, mor\u00ec il 28 novembre 1949 in seguito alle complicazioni causate dall'infezione. Centinaia di persone parteciparono ai suoi funerali, incluso tutto l'equipaggio della HMS \"Amethyst\", e la sua salma venne posta nel PDSA Ilford Animal Cemetery a Londra. La sua lapide recita:\nIN\nMEMORIA DI\n\"SIMON\"\nCHE PREST\u00d2 SERVIZIO SULLA\nH.M.S. AMETHYST\nMAGGIO 1948 \u2014 NOVEMBRE 1949\nONORATO DELLA DICKIN MEDAL\nNELL'AGOSTO 1949\nMOR\u00cc il 28 NOVEMBRE 1949\nA SEGUITO DELL'INCIDENTE DELLO YANGTZE\nIL SUO CORAGGIO FU DELL'ORDINE PI\u00d9 ALTO\nSimon \u00e8 inoltre commemorato con un cespuglio piantato in suo onore nello Yangtze Incident Grove presso il National Memorial Arboretum nello Staffordshire.\nEredit\u00e0.\nNel 1950, lo scrittore Paul Gallico dedic\u00f2 la sua novella \"Jennie\" a Simon.\nNel 1956 venne realizzato un film basato sul libro \"Yangtse Incident\" di Lawrence Earl. Sebbene Simon non venga mai menzionato direttamente, in diverse scene ambientate all'interno della HMS \"Amethyst\" \u00e8 presente un gatto color bianco e nero.\nLa Dickin Medal di Simon \u00e8 stata venduta all'asta nel 1993 per una cifra pari a 23467 sterline, un record per una Dickin Medal. Il compratore era un'azienda che progettava di realizzare un film (probabilmente animato) sulla vita di Simon usando la medaglia come mezzo pubblicitario, tuttavia il progetto non venne mai realizzato.\nNel 2014, Simon \u00e8 stato commemorato con tutti gli onori nel sessantacinquesimo anno della sua morte, la Royal Navy ha deposto una corona d'alloro e fiori sulla sua tomba, alla cerimonia hanno presenziato alcuni ufficiali della HMS \"Amethyst\"."}
{"id": "3864489", "revid": "729019", "url": "https://it.wikipedia.org/wiki?curid=3864489", "title": "Isola di Moiseev", "text": "L'isola di Moiseev (in russo \u041e\u0441\u0442\u0440\u043e\u0432 \u041c\u043e\u0438\u0441\u0435\u0435\u0432\u0430, \"ostrov Moiseeva\") \u00e8 un'isola russa bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Distretto Federale Siberiano.\nNon va confusa con l'omonima isola bagnata dal mar del Giappone, nel golfo di Pietro il Grande e 37\u00a0km a sud-ovest di Vladivostok.\nGeografia.\nL'isola \u00e8 situata nella parte sud-orientale del mare di Kara, direttamente a nord di capo Pologij (\u043c\u044b\u0441 \u041f\u043e\u043b\u043e\u0433\u0438\u0439, \"mys Pologij\"), che si trova lungo la costa settentrionale dell'isola Tajmyr. \u00c8 separata da quest'ultima dallo stretto Toros (\u043f\u0440\u043e\u043b\u0438\u0432 \u0422\u043e\u0440\u043e\u0441, \"proliv Toros\"), in quel punto largo poco pi\u00f9 di 2,5\u00a0km; a nord-ovest, \u00e8 separata dalle isole di Vil'kickij dallo stretto di Matisen (\u043f\u0440\u043e\u043b\u0438\u0432 \u041c\u0430\u0442\u0438\u0441\u0435\u043d\u0430, \"proliv Matisena\"); circa 3,8\u00a0km a est, si trova l'isola del Pilota Alekseev. Fa parte della Riserva naturale del Grande Artico.\nL'isola \u00e8 di forma rettangolare, con coste leggermente irregolari, orientata da sud-ovest a nord-est, e misura circa 3,5\u00a0km di lunghezza e 2,5\u00a0km di larghezza.\nAl centro raggiunge un'altezza massima di 52\u00a0m s.l.m. che degrada fino a 6\u00a0m all'estremit\u00e0 meridionale. Nel nord-est le coste sono ripide, con scogliere alte fino a 20\u00a0m.\n\u00c8 presente un corso d'acqua stagionale che sfocia a ovest.\nGeologicamente, l'isola di Moiseev, cos\u00ec come le isole vicine, sono una continuazione dell'arcipelago di Nordenski\u00f6ld, e talvolta sono considerate parte di esso.\nL'isola prende il nome dal navigatore e ricercatore russo Stepan Andreevi\u010d Moiseev."}
{"id": "3864495", "revid": "106908", "url": "https://it.wikipedia.org/wiki?curid=3864495", "title": "L'ultimo bacio (brano musicale)", "text": ""}
{"id": "3864502", "revid": "1632387", "url": "https://it.wikipedia.org/wiki?curid=3864502", "title": "Resolution (Lamb of God)", "text": "Resolution \u00e8 il settimo album del gruppo musicale groove metal Lamb of God, pubblicato il 24 gennaio 2012.\nIl disco.\nL'album \u00e8 stato prodotto da febbraio a maggio del 2011 ed anticipato dall'uscita del singolo \"Ghost Walking\".\nDallo stile l'album si ripresenta come un mix generale di tutto il loro precedente materiale, ulteriormente rinfrescato e rinnovato, che segue la scia in numerosi brani del precedente album, \"Wrath\".\nIl compito di introdurre l'album \u00e8 affidato a \"Straight For the Sun\", un pezzo di circa 2 min in pieno stile sludge metal con originali influssi doom metal. Seguono \"Desolation\", decisamente pi\u00f9 vicina allo stile del gruppo, e \"Ghost Walking\", gi\u00e0 pre-acquistabile come singolo, incentrata su un sound groove, di cui i Lamb of God sono fra i maggiori esperti.\nIl disco prosegue con il marcato accento groove gi\u00e0 intrapreso, come detto, negli ultimi due album. Violente e sature sono \"Guilty\", \"The Untertow\" e \"The Number Six\", proposte per dare un'impronta thrash alla band, ancora legata saldamente a questo sottogenere. \"Barbarosa\" \u00e8 una breve introduzione quieta ad \"Invictus\", uno dei maggiori del disco, seguito dalla aggressiva \"Cheated\", che per certi versi ricorda \"Contractor\" dell'album \"Wrath\". \"Insurrection\" \u00e8 un esperimento post-thrash contaminato dal death metal e l'hardcore punk. \"Terminally Unique\" sorprende per il suo intro orecchiabile e le sue progressioni da New Wave of American Heavy Metal, ed \u00e8 seguita dalla vivace \"To the End\", un pezzo dall'essenza thrash e contaminato dall'onnipresente sludge.\n\"Visitation\" \u00e8 probabilmente il pezzo pi\u00f9 thrash metal del disco, che si conclude con la monumentale \"King Me\", probabilmente una delle pietre miliari dell'album: qui i Lamb of God uniscono le melodie tipicamente thrash metal e groove alla voce alta e pulita di un soprano, Amanda Munton, dando alla canzone un'aria epica che rimanda molto a \"Sacrament\".\nComplessivamente, quest'ultimo lavoro dei Lamb of God si \u00e8 fatto notare per la numerosit\u00e0 delle tracce (ben quattordici), per il rispetto dei canoni stilistici recentemente acquisiti dalla band (come la melodia sempre molto accesa, violenta, i ritmi groove e thrash metal), ma anche per numerosi esperimenti a livello di strutture musicali."}
{"id": "3864507", "revid": "486946", "url": "https://it.wikipedia.org/wiki?curid=3864507", "title": "Societ\u00e0 Sportiva Dilettantistica Citt\u00e0 di Brindisi", "text": ""}
{"id": "3864509", "revid": "106908", "url": "https://it.wikipedia.org/wiki?curid=3864509", "title": "5 World Trade Center", "text": ""}
{"id": "3864518", "revid": "767487", "url": "https://it.wikipedia.org/wiki?curid=3864518", "title": "La Primula Rossa (film 1934)", "text": "La Primula Rossa (\"The Scarlet Pimpernel\") \u00e8 un film del 1934 diretto da Harold Young. La sceneggiatura \u00e8 l'adattamento cinematografico del lavoro teatrale \"The Scarlet Pimpernel\" - firmato dalla baronessa Orczy e da Montague Barstow - che fu presentato a Broadway nel 1910, interpretato da Fred Terry e Julia Neilson. La pi\u00e8ce a sua volta era tratta dal romanzo \"La primula rossa\" della Orczy.\nIl romanzo della baronessa Orczy era stato in precedenza portato sullo schermo dalla Fox Film Corporation che, nel 1917, aveva prodotto \"The Scarlet Pimpernel\", con Dustin Farnum come protagonista.\nTrama.\nDurante la Rivoluzione francese, numerosi aristocratici francesi sfuggono alla morte grazie alle audaci imprese della Primula Rossa e dei suoi amici e collaboratori, esponenti dell'aristocrazia inglese. Fra le ultime fughe progettate, c'\u00e8 quella del conte de Tournay, ex ambasciatore francese a Londra, e della sua famiglia. Uno degli emissari della Primula Rossa, travestito da prete, visita la famiglia in carcere e porta un messaggio di speranza. Mentre i prigionieri sono fatti salire su un carro che li condurr\u00e0 alla ghigliottina, le guardie trattengono il conte: Robespierre vuole interrogarlo. La contessa e i suoi figli sono salvati con un abile stratagemma e condotti in salvo in Inghilterra.\nA Parigi, Robespierre fa chiamare Chauvelin, nuovo ambasciatore a Londra. Convocato il conte de Tournay, gli offrono la salvezza dalla ghigliottina in cambio della sua collaborazione per scoprire l'identit\u00e0 della Primula Rossa. La Primula Rossa \u00e8 sir Percy Blakeney, un ricco baronetto inglese amico del principe di Galles. Sir Percy cela la sua vera natura sotto l'apparenza del futile damerino, per allontanare i sospetti. La sua finzione \u00e8 cos\u00ec ben riuscita che neanche sua moglie, la francese Marguerite St. Just, sospetta la verit\u00e0. Sebbene i due sposi siano innamorati, sir Percy non si fida pi\u00f9 della moglie che in passato ha denunciato il marchese de St. Cyr, causando la morte di tutta la sua famiglia sulla ghigliottina.\nAttraverso la sua rete di spie, Chauvelin scopre che Armand St. Just, fratello di lady Blakeney, \u00e8 uno degli agenti della Primula Rossa. Chauvelin ordina l'arresto di Armand e usa la minaccia di farlo ghigliottinare per costringere Marguerite ad aiutarlo a scoprire l'identit\u00e0 della Primula Rossa. Chauvelin sa che la Primula Rossa sar\u00e0 fra gli invitati ad un prossimo ballo.\nDurante il ballo Marguerite intercetta un messaggio per sir Andrew Ffoulkes, un membro della banda della Primula Rossa, nel quale \u00e8 scritto che la Primula Rossa sar\u00e0 nella biblioteca alle due e che l'indomani partir\u00e0 per portare a termine una missione. Marguerite passa l'informazione a Chauvelin, che si apposta nella biblioteca. Qui trova sir Percy, apparentemente addormentato. Mentre aspetta, Chauvelin si addormenta. Al suo risveglio trova un messaggio della Primula Rossa, che si burla di lui.\nLa mattina dopo il ballo, Percy Blakeney e Marguerite raggiungono la loro casa in campagna. Qui Marguerite confessa al marito l'arresto del fratello e il suo accordo con Chauvelin. Durante la loro discussione, Percy apprende la verit\u00e0 sulla denuncia del marchese de St. Cyr: il nobile aveva fatto arrestare Marguerite perch\u00e9 suo figlio era innamorato di lei. Quando la Rivoluzione era scoppiata, Marguerite aveva raccontato al suo amico Chauvelin le attivit\u00e0 anti-francesi del marchese, e questi lo aveva denunciato. Percy parte per Londra dopo aver promesso a Marguerite di usare la sua influenza a corte per salvare Armand.\nPartito il marito, Marguerite resta sola nello studio, e nota un dettaglio nel ritratto del primo baronetto: porta al dito un anello decorato da una primula. Rendendosi conto di aver involontariamente tradito il marito, si precipita fuori della stanza e trova un corriere che le consegna una lettera di Chauvelin. La lettera annuncia che ha finalmente scoperto l'identit\u00e0 della Primula Rossa.\nMarguerite parte subito per Londra e si reca da sir Andrew Ffoulkes per avvertirlo del pericolo che sir Percy sta correndo. Partono entrambi per cercare di mettere in guardia Percy Blakeney.\nPer attirare la Primula Rossa nella sua trappola, Chauvelin ha fatto trasferire Armand e il conte de Tournay. Nonostante la vigilanza dei suoi uomini, la Primula Rossa riesce a liberarli corrompendo le guardie. Uno dei guardiani, per\u00f2, rivela a Chauvelin che quella sera la Primula Rossa andr\u00e0 alla taverna del Lion d'Or. Anche Marguerite va alla taverna, per avvertire il marito, ma viene arrestata da Chauvelin.\nSir Percy Blakeney arriva al momento prestabilito e trova Chauvelin in agguato. Riesce a distrarlo finch\u00e9 Armand e il conte si imbarcano sulla nave, ma quando sta per andarsene, Chauvelin gli annuncia di avere catturato Marguerite. Percy si arrende a condizione che la moglie sia lasciata libera. Viene condotto via da un plotone d'esecuzione, e quando Chauvelin sente gli spari esulta. Ma sir Percy ritorna vivo e vegeto e rivela a Chauvelin che gli uomini del plotone erano i suoi. Chauvelin viene rinchiuso in cantina e Percy, sua moglie e gli altri partono per l'Inghilterra sulla nave.\nProduzione.\nIl film fu prodotto dalla London Film Productions\nDistribuzione.\nDistribuito dalla United Artists Corporation, il film usc\u00ec nelle sale cinematografiche britanniche il 23 dicembre 1934. Negli USA, venne distribuito il 7 febbraio 1935. Ne vennero fatte diverse riedizioni: il 29 giugno 1942 in Svezia con il titolo \"R\u00f6da nejlikan\", nel 1964 in Austria con il titolo tedesco \"Die scharlachrote Blume\" e il 19 settembre 1969 in Finlandia come \"Punainen Neilikka\"."}
{"id": "3864520", "revid": "481666", "url": "https://it.wikipedia.org/wiki?curid=3864520", "title": "Baroness Emmuska Orczy", "text": ""}
{"id": "3864522", "revid": "1066658", "url": "https://it.wikipedia.org/wiki?curid=3864522", "title": "Dominique Ropion", "text": "Durante i primi anni della sua carriera ha lavorato presso il Roure Bertrand Dupont. Successivamente \u00e8 stato assunto da Florasynth e Dragoco, prima di entrare a far parte dell'International Flavors and Fragrances nel 2000. Dominique Ropion ha vinto premio \"Cosmetic Valley's International Fragrance\" - \"Prix Fran\u00e7ois Coty\" nel 2008.\nFra le sue creazioni pi\u00f9 celebri si possono citare \"Euphoria\" per Calvin Klein, \"Amarige\" per Givenchy ed \"Alien\" per Thierry Mugler. Carnal Flower per Frederic Malle. Lo stesso Ropion si \u00e8 dichiarato influenzato dal lavoro di Fran\u00e7ois Coty e Jacques Guerlain."}
{"id": "3864535", "revid": "37401", "url": "https://it.wikipedia.org/wiki?curid=3864535", "title": "Sul ponte di Perati, bandiera nera", "text": ""}
{"id": "3864537", "revid": "367445", "url": "https://it.wikipedia.org/wiki?curid=3864537", "title": "Piet\u00e0 l'\u00e8 morta", "text": "Piet\u00e0 l'\u00e8 morta \u00e8 uno dei pi\u00f9 celebri canti della Resistenza italiana.\nGenesi.\nIl brano riprende un'aria della tradizione militare italiana che fu utilizzata dagli alpini nella prima guerra mondiale e successivamente in Russia e in Albania. La melodia di \"Piet\u00e0 l'\u00e8 morta\" \u00e8 infatti quella di \"Sul ponte di Perati\", un canto della Brigata alpina \"Julia\" impegnata sul fiume Vojussa, al confine greco-albanese, per la campagna italiana di Grecia del 1940-'41.\nIl testo fu composto dal partigiano Nuto Revelli nella primavera del 1944 presso il Vallone dell'Arma a Demonte.\nEsecuzioni.\n\"Piet\u00e0 l'\u00e8 morta\" \u00e8 stata interpretata dai Modena City Ramblers in collaborazione con Ginevra Di Marco: la canzone fa parte dell'album \"Appunti partigiani\" del 2005. Quarant'anni prima \"I Gufi\" avevano eseguito il brano, inserendolo nell'album \"I Gufi cantano due secoli di resistenza\". Anche il Coro delle Mondine di Novi ha inserito \"Piet\u00e0 l'\u00e8 morta\" nel proprio album \"Se vedeste i mundaris\"."}
{"id": "3864538", "revid": "124413651", "url": "https://it.wikipedia.org/wiki?curid=3864538", "title": "Isola del Pilota Alekseev", "text": "L'isola del Pilota Alekseev () \u00e8 un'isola russa bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Distretto Federale Siberiano.\nGeografia.\nL'isola \u00e8 situata nella parte sud-orientale del mare di Kara, a nord-nord-est dell'isola Tajmyr e separata da questa dallo stretto Toros (\u043f\u0440\u043e\u043b\u0438\u0432 \u0422\u043e\u0440\u043e\u0441, \"proliv Toros\"); nel punto pi\u00f9 ravvicinato le due isole distano poco meno di 2\u00a0km. Circa 3,8\u00a0km a ovest si trova l'isola di Moiseev, mentre 2\u00a0km a est si trova l'isola del Pilota Machotkin. Fa parte della Riserva naturale del Grande Artico.\nL'isola \u00e8 di forma allungata e irregolare, orientata da ovest a est, e misura circa 10,8\u00a0km di lunghezza e 5\u00a0km di larghezza massima nella parte orientale.\nIl punto pi\u00f9 occidentale si chiama capo Skladskoj (\u043c\u044b\u0441 \u0421\u043a\u043b\u0430\u0434\u0441\u043a\u043e\u0439, \"mys Skladskoj\").\nA est raggiunge un'altezza massima di 76\u00a0m s.l.m. attorniata da 2 alture di 40\u00a0m a nord e 42\u00a0m a ovest. All'estremit\u00e0 occidentale l'elevazione \u00e8 di 17\u00a0m.\n\u00c8 presente una decina di corsi d'acqua a carattere stagionale e 16 laghetti, alcuni alimentati dai piccoli fiumi, altri che danno loro origine.\nGeologicamente, l'isola del Pilota Alekseev, cos\u00ec come le isole vicine, sono una continuazione dell'arcipelago di Nordenski\u00f6ld, e talvolta sono considerate parte di esso.\nL'isola prende il nome dal pilota polare ed eroe nazionale sovietico Anatolij Dmitrievi\u010d Alekseev."}
{"id": "3864545", "revid": "339392", "url": "https://it.wikipedia.org/wiki?curid=3864545", "title": "Vojussa", "text": ""}
{"id": "3864556", "revid": "287204", "url": "https://it.wikipedia.org/wiki?curid=3864556", "title": "Maria Corda", "text": ""}
{"id": "3864561", "revid": "106908", "url": "https://it.wikipedia.org/wiki?curid=3864561", "title": "LEB Oro", "text": ""}
{"id": "3864562", "revid": "767487", "url": "https://it.wikipedia.org/wiki?curid=3864562", "title": "For Auld Lang Syne", "text": "For Auld Lang Syne \u00e8 un cortometraggio del 1939 diretto da Burk Symon (con il nome Burke Symon). Il quarto di una serie di cortometraggi prodotti per la raccolta fondi a favore del Will Rogers Memorial Hospital di Saranac, nello stato di New York.\nTrama.\nLo scrittore Robert E. Sherwood confronta Will Rogers ad Abramo Lincoln, presentando anche un brano filmato con due scene tratte dal suo \"Abe Lincoln in Illinois\", lo spettacolo messo in scena al Plymouth Theatre e interpretato da Raymond Massey. Deanna Durbin e Spencer Tracy partecipano facendo appello ai donatori.\nProduzione.\nIl film fu prodotto dalla Will Rogers Memorial Commission. Le majors hollywoodiane si sono alternate nella produzione di questi cortometraggi nel corso degli anni, facendoli uscire in sala il 20 aprile di ogni anno. L'edizione del 1939 fu prodotta nei Fox Movietone Studios di New York con il supporto della Eastman House, la Dupont-Pathe e la Filmex-Gevaert per la pellicola.\nDistribuzione.\nDistribuito dalle otto majors di Hollywood, la Columbia Pictures, MGM, Paramount Pictures, RKO Radio Pictures, Twentieth Century Fox Film Corporation, United Artists, Universal Pictures e Warner Bros. Pictures, il film usc\u00ec nelle sale cinematografiche USA il 20 aprile 1939."}
{"id": "3864564", "revid": "404137", "url": "https://it.wikipedia.org/wiki?curid=3864564", "title": "Liga LEB", "text": ""}
{"id": "3864569", "revid": "729019", "url": "https://it.wikipedia.org/wiki?curid=3864569", "title": "Isola del Pilota Machotkin", "text": "L'isola del Pilota Machotkin (in russo \u041e\u0441\u0442\u0440\u043e\u0432 \u041f\u0438\u043b\u043e\u0442\u0430 \u041c\u0430\u0445\u043e\u0442\u043a\u0438\u043d\u0430, \"ostrov Pilota Machotkina\") \u00e8 un'isola russa bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Distretto Federale Siberiano.\nGeografia.\nL'isola \u00e8 situata nella parte sud-orientale del mare di Kara, a est dell'isola Tajmyr e separata da questa dallo stretto Vosto\u010dnyj (\u043f\u0440\u043e\u043b\u0438\u0432 \u0412\u043e\u0441\u0442\u043e\u0447\u043d\u044b\u0439, proliv Vosto\u010dnyj); nel punto pi\u00f9 ravvicinato le due isole distano circa 1,3\u00a0km. Circa 2\u00a0km a ovest si trova l'isola del Pilota Alekseev, mentre 1,5\u00a0km a nord si trova l'isola di Rozmyslov. Fa parte della Riserva naturale del Grande Artico.\nL'isola ha una forma irregolare, una C con le punte molto ravvicinate e schiacciata tanto da sembrare un'ellisse, con un'apertura lungo la costa orientale. Tale passaggio \u00e8 lo stretto Gorlo (\u043f\u0440\u043e\u043b\u0438\u0432 \u0413\u043e\u0440\u043b\u043e, \"proliv Gorlo\") che collega il mare aperto con l'ampia baia di Georgij Vul'f (\u0431\u0443\u0445\u0442\u0430 \u0413\u0435\u043e\u0440\u0433\u0430 \u0412\u0443\u043b\u044c\u0444\u0430, \"buchta Georga Vul'fa\"), lunga pi\u00f9 di 10\u00a0km e larga in media circa 2\u00a0km. L'isola misura approssimativamente 18\u00a0km di lunghezza e 9\u00a0km di larghezza massima nella parte centrale (compresa la larghezza della baia).\nIl punto pi\u00f9 orientale si chiama capo Chariton (\u043c\u044b\u0441 \u0425\u0430\u0440\u0438\u0442\u043e\u043d\u0430, \"mys Charitona\"), quello pi\u00f9 settentrionale \u00e8 capo Industrializacii (\u043c\u044b\u0441 \u0418\u043d\u0434\u0443\u0441\u0442\u0440\u0438\u0430\u043b\u0438\u0437\u0430\u0447\u0438\u0438, \"mys Industrializacij\"), quello pi\u00f9 meridionale \u00e8 capo Kollektivizacii (\u043c\u044b\u0441 \u041a\u043e\u043b\u043b\u0435\u043a\u0442\u0438\u0432\u0438\u0437\u0430\u0447\u0438\u0438, \"mys Kollektivizacii\").\nA est raggiunge un'altezza massima di 105\u00a0m s.l.m., nel nord-est arriva ai 60\u00a0m, nel nord-ovest i 30\u00a0m e nel sud i 25\u00a0m.\nSono presenti parecchi corsi d'acqua a carattere stagionale e numerosi laghetti, il pi\u00f9 grande dei quali si trova nella parte centro-occidentale.\nGeologicamente, l'isola del Pilota Machotkin, cos\u00ec come le isole vicine, \u00e8 una continuazione dell'arcipelago di Nordenski\u00f6ld, e talvolta \u00e8 considerata parte di esso.\nL'isola prende il nome dal pilota polare sovietico Vasilij Michajlovi\u010d Machotkin."}
{"id": "3864571", "revid": "404137", "url": "https://it.wikipedia.org/wiki?curid=3864571", "title": "Grozio", "text": ""}
{"id": "3864574", "revid": "729019", "url": "https://it.wikipedia.org/wiki?curid=3864574", "title": "Isola di Rozmyslov", "text": "L'isola di Rozmyslov (in russo \u041e\u0441\u0442\u0440\u043e\u0432 \u0420\u043e\u0437\u043c\u044b\u0441\u043b\u043e\u0432\u0430, \"ostrov Rozmyslova\") \u00e8 un'isola russa bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Distretto Federale Siberiano.\nGeografia.\nL'isola \u00e8 situata nella parte sud-orientale del mare di Kara, 1,5\u00a0km a nord dell'isola del Pilota Machotkin e 3,7\u00a0km a nord-est dell'isola del Pilota Alekseev. A nord-ovest \u00e8 separata dalle isole di Pachtusov dall'ampio stretto di Matisen (\u043f\u0440\u043e\u043b\u0438\u0432 \u041c\u0430\u0442\u0438\u0441\u0435\u043d\u0430, \"proliv Matisena\"). Fa parte della Riserva naturale del Grande Artico.\nL'isola ha una forma irregolare, allungata da nord a sud, e misura approssimativamente 2,9\u00a0km di lunghezza e 1,45\u00a0km di larghezza massima nella parte settentrionale. A nord raggiunge un'altezza massima di 15\u00a0m s.l.m.\nAl centro \u00e8 presente un laghetto da cui parte un breve corso d'acqua a carattere stagionale.\nGeologicamente, l'isola di Rozmyslov, cos\u00ec come le isole vicine, \u00e8 una continuazione dell'arcipelago di Nordenski\u00f6ld, e talvolta \u00e8 considerata parte di esso.\nL'isola prende il nome dal tenente di marina sovietico F\u00ebdor Rozmyslov."}
{"id": "3864579", "revid": "729019", "url": "https://it.wikipedia.org/wiki?curid=3864579", "title": "Isole Bliznecy", "text": " \nLe isole Bliznecy (in russo \u041e\u0441\u0442\u0440\u043e\u0432\u0430 \u0411\u043b\u0438\u0437\u043d\u0435\u0446\u044b, \"ostrova Bliznecy\" in italiano \"isole gemelle\") sono due isole russe bagnate dal mare di Kara.\nAmministrativamente appartengono al distretto di Tajmyr del Territorio di Krasnojarsk, nel Distretto Federale Siberiano.\nGeografia.\nLe isole sono situate nella parte sud-orientale del mare di Kara, nella parte meridionale dell'ampio stretto di Matisen (\u043f\u0440\u043e\u043b\u0438\u0432 \u041c\u0430\u0442\u0438\u0441\u0435\u043d\u0430, \"proliv Matisena\") che separa l'arcipelago di Nordenski\u00f6ld (a nord) e l'isola Tajmyr e le isole attorno (a sud). Si trovano circa 7\u00a0km a nord-ovest dell'isola di Rozmyslov. Le due isole non hanno un nome individuale.Fanno parte della Riserva naturale del Grande Artico.\nNonostante il significato, le due isole non sono \"gemelle\" identiche. La maggiore si trova a nord-est rispetto all'altra e misura approssimativamente 1,2\u00a0km di lunghezza e 450\u00a0m di larghezza massima nella parte settentrionale. A nord raggiunge un'altezza massima di 14\u00a0m s.l.m.L'isola minore misura invece 350\u00a0m di lunghezza e 150\u00a0m di larghezza. L'altezza massima \u00e8 di soli 5\u00a0m.\nGeologicamente, le isole Bliznecy, cos\u00ec come le altre isole vicine all'isola Tajmyr, sono una continuazione dell'arcipelago di Nordenski\u00f6ld, e talvolta sono considerate parte di esso."}
{"id": "3864581", "revid": "466539", "url": "https://it.wikipedia.org/wiki?curid=3864581", "title": "Robert Benchley", "text": "Biografia.\nFamoso per il suo pungente umorismo, lavor\u00f2 come giornalista per importanti riviste come \"Vanity Fair\" e \"The New Yorker\". Intimo amico della scrittrice Dorothy Parker, negli anni venti e trenta fu tra gli animatori del circolo letterario chiamato Algonquin Round Table. Attivo anche come attore e sceneggiatore cinematografico, nel 1935 vinse il premio Oscar per il cortometraggio comico \"How to Sleep\" (da lui scritto, diretto e interpretato).\nRiconoscimenti.\nPer il suo contributo all'industria cinematografica, gli venne assegnata una stella sulla Hollywood Walk of Fame al 1724 di Vine Street."}
{"id": "3864585", "revid": "1522738", "url": "https://it.wikipedia.org/wiki?curid=3864585", "title": "Shobijin", "text": ""}
{"id": "3864588", "revid": "729019", "url": "https://it.wikipedia.org/wiki?curid=3864588", "title": "Sam Angel", "text": "Vinse due braccialetti nella specialit\u00e0 Razz alle WSOP: il primo alle WSOP 1973, il secondo alle WSOP 1975.\nBiografia.\nNel 1981 il torneo Super Bowl of Poker organizzato dal campione delle WSOP 1972 Amarillo Slim, vincendo $ 57.000 nel Razz.\nNegli anni cinquanta lavor\u00f2 come tassista per Nick Dandolos, esperienza che lo fece avvicinare al mondo poker.\nLe sue vincite totali nei tornei live superano i $180.000; Angel era comunque principalmente un giocatore di cash game."}
{"id": "3864592", "revid": "110157", "url": "https://it.wikipedia.org/wiki?curid=3864592", "title": "Haabersti", "text": "Haabersti \u00e8 uno degli otto distretti (in estone: linnaosa) di Tallinn.\nPosizione.\n\u00c8 situato nella periferia ovest della capitale estone, ha un'estensione di 18,6\u00a0km\u00b2. Al 1\u00ba agosto 2017 ha una popolazione di 42.294 abitanti, in maggioranza estoni (49%), poi russi (41%) e altri (10%).\nComposizione.\nLa parte pi\u00f9 popolosa \u00e8 quella del quartiere di V\u00e4ike-\u00d5ism\u00e4e, un'area residenziale con grandi case prefabbricate, che furono costruite negli anni settanta per ospitare i nuovi immigrati slavi. Il lago di Harku e una lunga distesa di spiaggia a Kakum\u00e4e e la Baia di Kopli delimitano i confini del distretto. Poich\u00e9 la maggior parte del territorio distrettuale non \u00e8 mai stato utilizzato per edificare, nuove aree con piccole villette residenziali si sono sviluppate negli anni recenti.\nLuoghi di interesse.\nAd Haabersti troviamo il Museo estone all'Aria Aperta, l'Saku Suurhall Arena, lo Zoo di Tallinn, e il Porto di Kakum\u00e4e.\nQuartieri.\nHaabersti ha 12 quartieri (in estone: asum):\n\"Astangu\", \"Haabersti\", \"Kakum\u00e4e\", \"Mustj\u00f5e\", \"M\u00e4ek\u00fcla\", \"\u00d5ism\u00e4e\", \"Pikaliiva,\" \"Rocca al Mare\", \"Tiskre\", \"Veskimetsa,\" \"Vismeistri,\" \"V\u00e4ike-\u00d5ism\u00e4e\"."}
{"id": "3864594", "revid": "88812", "url": "https://it.wikipedia.org/wiki?curid=3864594", "title": "Hortense Allart de M\u00e9ritens", "text": ""}
{"id": "3864596", "revid": "339392", "url": "https://it.wikipedia.org/wiki?curid=3864596", "title": "Cronosquadre", "text": ""}
{"id": "3864599", "revid": "599013", "url": "https://it.wikipedia.org/wiki?curid=3864599", "title": "Tr\u00e9nitz", "text": "Il suo nome pass\u00f2 ad indicare un particolare ballo molto in voga in Francia specialmente durante il Direttorio.\nL'ambiente storico.\nL'et\u00e0 del Consolato fu per la danza un periodo particolare durante il quale si amalgamavano e si diversificavano diversi modi di ballare.\nVi erano nel '700 i balli popolari (danze tradizionali dei contadini o danze nate a seguito di avvenimenti particolari come la \"Carmagnola\", i balli di corte (definiti e regolati dall'Etichetta di corte e che venivano dati per l'alta aristocrazia, gli ambasciatori ecc.) i balletti teatrali, assoli o duetti presentati sulla scena teatrale o alla corte del sovrano.\nDopo il Terrore una \"furia ballerina\" si diffuse in tutte le classi sociali e fece nascere una moltitudine di balli pubblici o privati; alcune danze di corte e danze popolari si fusero poco a poco in una creativit\u00e0 coreografica che detter\u00e0 la moda prima nei salotti, poi nella corte dell'imperatore e infine in provincia e fino ai villaggi pi\u00f9 nascosti. Non si balleranno pi\u00f9 (o poco) alla corte di Napoleone i rigidi minuetti, tipici della corte dell'Ancien R\u00e9gime, ma si danzeranno balli popolari adattandoli alla solennit\u00e0 e al decoro voluti dall'imperatore. Rimasero certi riti coreografici, come il \"minutto di matrimonio\", ballato in onore della novella sposa nel giorno del suo matrimonio, che persistettero in tutte le classi sociali sino al XIX secolo.\nIl ruolo di Tr\u00e9nitz.\nVivacissimo animatore di balli pubblici come di balli nei salotti, Tr\u00e9nitz fu il promotore infaticabile di quella che chiamava \"danza sociale\" per differenziarla da quella praticata da ballerini e ballerine professionisti che praticavano quella che allora veniva chiamata \"danza di teatro\". \nInventore di passi e figure complicate e raffinate ispirate ai balletti coreografici di Gaetano Vestris contribu\u00ec molto a fare della danza di salotto un'arte difficile ma popolare. \nEra il momento e la moda della \"danza perfetta\" che si diffuse a Parigi in tutti gli ambienti e che poi guadagn\u00f2 la provincia; sotto l'Impero si propag\u00f2 in Europa arrivando sino alle Americhe.\nNell'esercito divenne abituale e importante per un soldato come per un ufficiale ottenere i \"Brevetti di danza\". \nAssociazioni di ballerini si formarono un po' dappertutto, persino nei villaggi, per ingaggiare dei maestri di ballo e per indire gare di ballo, come se ne vedono ancora oggi in Provenza.\nTr\u00e9nitz.\nDesrat lo descrive come un \"uomo di mondo\" e un maestro di ballo particolarmente dotato. Non si sa se fosse francese, come lo indicavano alcuni suoi contemporanei nonostante che il suo nome richiamasse un'origine tedesca o dell'Europa centrale. Joseph d'Estournel nelle sue \"Memorie\" riferisce dell'arrivo a Parigi verso il 1795 di Tr\u00e9nitz, proveniente da Bordeaux con un gruppo di amici che amavano con passione la danza, fra i quali era lo scultore Charles Dupaty (1771-1825) e il tenore Pierre Garat.\nLaure Junot, duchessa d'Abrant\u00e8s, nelle sue \"Memorie\" lo descrive come un gentiluomo di provincia, amico della sua famiglia, \"salito\" a Parigi durante il Direttorio. \nSi trovano tracce della sua presenza a Parigi nei salotti dell'et\u00e0 del Direttorio e nei luoghi di divertimento della capitale come il \"Teatro Ranelagh\" nei cui giardini si ballava durante l'estate poco tempo dopo il Terrore. Tr\u00e9nitz insegn\u00f2 danza a Th\u00e9r\u00e9sa Tallien, a Juliette R\u00e9camier e a Jos\u00e9phine de Beauharnais in casa di Sanguin de Livry nel palazzo di Raincy. \nIl poeta Joseph Berchoux gli dedic\u00f2 alcuni versi ironici probabilmente verso il 1805:\n&lt;poem&gt;\u00abFra questi graziosi ballerini della societ\u00e0\nTr\u00e9nitz s'\u00e8 fatto un nome brillante e rispettato.\nEgli diceva alle Bellezze strette al suo fianco:\nSignore, per vedermi eravate ben posizionate?\nAvete notato il mio polpaccio gagliardo,\nLa mia gamba libertina e il mio piede provocante? \u00bb &lt;/poem&gt;\nNei giornali del tempo e in numerosi scritti che descrivono la vita quotidiana e i costumi dell'et\u00e0 del Direttorio, del Consolato e del Primo Impero, si trova memoria della sua attivit\u00e0 di maestro di ballo fino all'anno 1810 . Tuttavia non esiste alcuna vera biografia del personaggio. D'Estournel considera Tr\u00e9nitz come un ballerino \u00abcapace di rivaleggiare con le stelle dell'Opera\u00bb\nNel \"Dictionnaire universel des sciences des lettres et des arts\" (Parigi, 1857) si scrive : \u00absolo Trenit e Vestris battevano l'entrechat fino a 10\u00bb \nJ. Lobet precisa che \u00abla sua competenza vale a Tr\u00e9nitz l'amicizia di un re\u00bb senza precisare di quale monarca si tratti.\nTr\u00e9nitz non si limitava ad insegnare danza ai giovani ma anche conduceva il ballo secondo il rituale dell'epoca per cui: un uomo, di solito, organizzava la successione delle danze, dava gli ordini all'orchestra, annunciava ai ballerini le figure che dovevano eseguire, guidava le coppie nelle figure pi\u00f9 complicate e talvolta eseguiva degli assoli o duetti fra una danza e l'altra.\nNon sappiamo se egli ricevesse un doppio compenso per queste sue attivit\u00e0. Gli autori di memorie non riferiscono questo particolare e quelli che ci parlano della sua vita lo descrivono come uno che godeva di una fortuna personale ma anche come del tutto povero nel momento della sua morte.\nLa fine di Tr\u00e9nitz.\nLa sua fine sventurata \u00e8 evocata da molti autori: verso il 1820, Alexis Baron, in un saggio sulla danza intitolato \"Lettres et entretiens sur la danse\" scrive chiaramente di un internamento di Tr\u00e9nitz in un ospedale psichiatrico e poi, privo di mezzi materiali, nell'ospizio di Charenton per malati mentali.\nSempre sulla sua fine tragica scrive Antoine-Vincent Arnault, \nLa notizia della sua fine disgraziata \u00e8 confermata anche dal gi\u00e0 citato G. Desrat nel suo \"Dictionnaire de la danse\" (Parigi, 1895):\nLa tr\u00e9nitz e la sua diffusione.\nLa tr\u00e9nitz \u00e8 una \"controdanza\" che si inserisce nella quadriglia come una delle sue figure, la terza o la quarta che precede la figura finale. Ogni figura si danzava su 32 passi composti su un ritmo molto vivace in 6/8 o 2/4. Ma a parte il finale, la danza di ogni figura non cominciava che al nono passo.\nLe melodie assai semplici derivavano da arie popolari o teatrali. \nLa danza, secondo numerosi manuali di ballo del XIX secolo, consisteva in una serie di movimenti dove le coppie si intrecciavano e si scambiavano di posto tenendosi per mano.\nVerso il 1840 si trova ancora la tr\u00e9nitz, talora francesizzata in \"tr\u00e9nis\", come una delle figure della quadriglia in Svezia, in Irlanda, a Vienna, a New York, a S\u00e3o Paulo... Poi se ne perde l'uso e il termine cade provvisoriamente nell'oblio; si pu\u00f2 notare che ancora alla fine dell'800, in Italia, il librettista Luigi Illica, in piena stagione verista, fa ancora riferimento a una controdanza chiamata \"tr\u00e9nitz\" nel libretto dell'opera Andrea Chenier, scritta per il compositore Umberto Giordano (1867-1948).\nIl ricordo di Tr\u00e9nitz.\nIl ricordo di Tr\u00e9nitz, senza dubbio perch\u00e9 collegato a un periodo piuttosto rilevante della storia dei costumi, persiste nella memoria collettiva e il personaggio ritorna, verso la met\u00e0 del XIX secolo sulla scena parigina: nella sua \"Storia dell'arte drammatica in Francia negli ultimi venticinque anni\", Th\u00e9ophile Gautier cita un vaudeville intitolato semplicemente \"Tr\u00e9nitz\", presentato senza grande successo nel dicembre 1846 a Parigi al \"Teatro del Vaudeville\". Gli autori non sono citati e la trama, assai debole secondo Gautier, descrive un Tr\u00e9nitz comicamente impelagato in avventure galanti in compagnia del tenore Garat suo amico.\nAlla fine del XIX secolo il personaggio conosce un successo durevole sotto l'identit\u00e0 di un Incredibile nell'operetta \"La Fille de madame Angot\" su libretto (Bruxelles 1872) di Clairville, Paul Siraudin e Victor Koning, messo in musica da Charles Lecocq, rappresentato ancora ai nostri giorni con successo in diversi paesi."}
{"id": "3864607", "revid": "92723", "url": "https://it.wikipedia.org/wiki?curid=3864607", "title": "Georg Dietrich August Ritter", "text": "\u00c8 famoso per via di un suo teorema, denominato appunto metodo di Ritter, un procedimento rapido per il calcolo degli sforzi nelle aste delle travature reticolari, soggette a sollecitazioni esterne puramente nodali, fondato su una particolare utilizzazione delle equazioni cardinali della statica.\nBiografia.\nAugust Ritter studi\u00f2 dal 1843 al 1846 ad Hannover e dal 1850 al 1853 a Gottinga, dove ottenne il dottorato. Divenne docente presso \"Polytechnikum\" di Hannover nel 1856. Nell'ottobre 1870 divenne il primo docente per ingegneria meccanica e macchine al TH Aquisgrana. Rimase ad Aquisgrana fino al 1899. Nel 1903 ritorn\u00f2 a L\u00fcneburg, dove mor\u00ec nel 1908. Lasci\u00f2 la sua biblioteca alla \"TH Aquisgrana\". I suoi scritti vennero tradotti in inglese e francese.\nOnorificenze.\nIn suo onore \u00e8 stato intitolato il cratere Ritter cos\u00ec come le Rimae Ritter sulla Luna."}
{"id": "3864608", "revid": "729019", "url": "https://it.wikipedia.org/wiki?curid=3864608", "title": "MGM (casa discografica)", "text": "La MGM \u00e8 una casa discografica italiana fondata nel 1958.\nStoria.\nLa MGM nasce come emanazione in Italia della Metro Goldwyn Mayer, compagnia di cineproduzione statunitense che in patria era anche entrata nel mondo discografico.\nOltre a pubblicare in Italia i dischi di artisti americani come Connie Francis, l'etichetta svilupp\u00f2 un repertorio nazionale: tra gli artisti pi\u00f9 noti che incisero per la MGM vi sono Katyna Ranieri, Remo Germani, Nives (al secolo Nives Gazziero) e Oscar Prudente.\nTra le manifestazioni discografiche a cui l'etichetta partecip\u00f2 vi fu il Festival di Sanremo 1967 con \"E allora dai\", interpretata da Remo Germani e il Cantagiro 1968 con \"Benvenuto fortunato\", cantata da Oscar Prudente.\nPer la distribuzione l'etichetta si appoggi\u00e0 dapprima alle Messaggerie Musicali e poi, a partire dal 1966, alla Dischi Ricordi; in quell'anno divenne direttore artistico Nanni Ricordi.\nI dischi pubblicati.\nPer la datazione ci si basa sull'etichetta del disco, o sul vinile o, infine, sulla copertina. Qualora nessuno di questi elementi avesse una datazione, ci si basa sulla numerazione del catalogo. Se esistenti, sono riportati, oltre all'anno, il mese e il giorno (quest'ultimo dato si trova, a volte, stampato sul vinile)."}
{"id": "3864610", "revid": "7077", "url": "https://it.wikipedia.org/wiki?curid=3864610", "title": "Corsari dei Caraibi", "text": "Corsari dei Caraibi (in originale inglese \"Merchants &amp; Marauders\", letteralmente \"Mercanti &amp; Masnadieri\") \u00e8 un gioco da tavolo strategico pubblicato da Z-Man Games. I giocatori vestono i panni di un mercante o di un corsaro al tempo della pirateria nei Caraibi.\nDescrizione.\nScopo del gioco \u00e8 conseguire 10 o pi\u00f9 Punti Gloria scambiando merci, attaccando mercanti, raccogliendo denaro e affondando imbarcazioni nemiche.\nCorsari dei Caraibi , permette ai giocatori di scegliere tra il ruolo di un influente mercante oppure di pirata senza paura, in entrambi i casi i giocatori saranno alla ricerca della loro fortuna tra i mari dei Caraibi durante l'et\u00e0 d'oro dei pirati.\nIl gioco sfrutta il sistema di commercio e/o piazzamento e combattimento che consentono di attuare coinvolgenti scenari.\nNello svolgimento del gioco, si avr\u00e0 inoltre la possibilit\u00e0 di intervenire sulle qualit\u00e0 del vascello controllato, occuparsi di colmare le stive con le merci pi\u00f9 appropriate e ingaggiare l'equipaggio con le caratteristiche che meglio rispondono al ruolo scelto."}
{"id": "3864611", "revid": "119067076", "url": "https://it.wikipedia.org/wiki?curid=3864611", "title": "Incredibile", "text": ""}
{"id": "3864612", "revid": "624525", "url": "https://it.wikipedia.org/wiki?curid=3864612", "title": "Atanasoff Berry Computer", "text": ""}
{"id": "3864613", "revid": "703766", "url": "https://it.wikipedia.org/wiki?curid=3864613", "title": "Hand bike", "text": ""}
{"id": "3864621", "revid": "1310927", "url": "https://it.wikipedia.org/wiki?curid=3864621", "title": "Pirma lyga", "text": "La Pirma lyga, nota anche come 1 lyga, \u00e8 la seconda divisione del campionato lituano di calcio. Il numero di squadre iscritte varia di anno in anno ed \u00e8 organizzata dalla LFF, la federcalcio lituana.\n\u00c8 stata fondata nel 1991, l'anno successivo a quello dell'indipendenza della Lituania."}
{"id": "3864626", "revid": "247222", "url": "https://it.wikipedia.org/wiki?curid=3864626", "title": "Asict", "text": ""}
{"id": "3864627", "revid": "287204", "url": "https://it.wikipedia.org/wiki?curid=3864627", "title": "Norgesmesterskapet 1905", "text": "La Norgesmesterskapet 1905 di calcio fu la 4\u00aa edizione del torneo. Termin\u00f2 il 10 settembre 1904, con la vittoria dell'Odd sull'Akademisk per 2-1. Fu il terzo titolo nella storia del club, che giunse consecutivamente agli altri due."}
{"id": "3864628", "revid": "10125", "url": "https://it.wikipedia.org/wiki?curid=3864628", "title": "Theropsida", "text": ""}
{"id": "3864630", "revid": "399", "url": "https://it.wikipedia.org/wiki?curid=3864630", "title": "Esfarvarin", "text": ""}
{"id": "3864631", "revid": "10125", "url": "https://it.wikipedia.org/wiki?curid=3864631", "title": "Teropsidi", "text": ""}
{"id": "3864632", "revid": "599013", "url": "https://it.wikipedia.org/wiki?curid=3864632", "title": "Pavli\u010di\u0107", "text": ""}
{"id": "3864634", "revid": "10125", "url": "https://it.wikipedia.org/wiki?curid=3864634", "title": "Theropsidi", "text": ""}
{"id": "3864642", "revid": "6923", "url": "https://it.wikipedia.org/wiki?curid=3864642", "title": "Citro\u00ebn World Rally Team", "text": ""}
{"id": "3864645", "revid": "122246", "url": "https://it.wikipedia.org/wiki?curid=3864645", "title": "Martina Balboni", "text": "Carriera.\nClub.\nMartina Balboni comincia a giocare a pallavolo nel 2005 nell' con la quale resta per tre stagioni, disputando i campionati di Serie C e Serie D. Nella stagione 2007-08 passa al , giocando nel campionato di Serie B2, mentre enlla stagione successiva viene promossa in prima squadra, in Serie A1.\nDopo un'annata in Serie B1 con il , nella stagione 2010-11 viene ingaggiata dall', neopromossa in Serie A1; la stagione successiva passa al .\nNella stagione 2012-13 viene ingaggiata dal , mentre in quella successiva veste la maglia della , in Serie A2, dove resta per due annate, per poi passare al per il campionato 2015-16, militante nella stessa divisione, aggiudicandosi la Coppa Italia di Serie A2 e ottenendo la promozione in Serie A1.\nNella stagione 2016-17 \u00e8 nuovamente al club di Monza, neopromosso in Serie A1, con cui conquista la Challenge Cup 2018-19; dopo un triennio in Lombardia, nell'annata 2019-20 torna a disputare il campionato cadetto, ingaggiata dalla , mentre in quella seguente indossa la maglia della , neopromossa in Serie A2, ottenendo la promozione in Serie A1. Nella stagione successiva resta nella divisione cadetta, accasandosi all'."}
{"id": "3864648", "revid": "729019", "url": "https://it.wikipedia.org/wiki?curid=3864648", "title": "Isole Serych Gusej", "text": "Le isole Serych Gusej, (in russo \u041e\u0441\u0442\u0440\u043e\u0432\u0430 \u0421\u0435\u0440\u044b\u0445 \u0413\u0443\u0441\u0435\u0439, \"\u043estrova Serych Gusej\"; in italiano \"isole delle oche cenerine\") sono un gruppo di isole che si trovano nel Mare dei \u010cuk\u010di.\nAmministrativamente fanno parte del Circondario autonomo della \u010cukotka nel Circondario federale dell'Estremo Oriente.\nGeografia.\nL'arcipelago, che \u00e8 composto da 3 isole, pi\u00f9 molte isolette senza nome, si trova all'ingresso (nella parte nord-ovest) della baia Kolju\u010dinskaja (\u0433\u0443\u0431\u0430 \u041a\u043e\u043b\u044e\u0447\u0438\u043d\u0441\u043a\u0430\u044f) e si estende in direzione nord-sud, proseguendo dopo una striscia di terra che parte dalla penisola dei \u010cuk\u010di nella stessa direzione e si chiama \"koca Dlinnaja\" (\u043a\u043e\u0441\u0430 \u0414\u043b\u0438\u043d\u043d\u0430\u044f). Le isole sono parallele alla costa della penisola dei \u010cuk\u010di, a una media di 5\u00a0km di distanza, e circondano la laguna Kun\u0117rvin (\u043b\u0430\u0433\u0443\u043d\u0430 \u041a\u0443\u043d\u044d\u0440\u0432\u0438\u043d). L'isola Ju\u017enyj, la pi\u00f9 meridionale \u00e8 a soli 2\u00a0km di distanza dalla lingua di terra (\u043a\u043e\u0441\u0430 \u0411\u0435\u043b\u044f\u043a\u0430, \"kosa Beljaka\") che si protende verso ovest dalla costa opposta, separando in questo modo quasi del tutto la baia Kolju\u010dinskaja dal mare dei \u010cuk\u010di.\nIl mare intorno all'arcipelago \u00e8 ricoperto dal ghiaccio per una media di nove o dieci mesi all'anno ed \u00e8 quindi collegato alla terraferma per la maggior parte dell'anno.\nLe isole sono un importante luogo di sosta per la migrazione degli uccelli marini che si fermano sulle isole in media per 26 giorni.\nIsole adiacenti.\nIsola di Kolju\u010din, circa 22\u00a0km a nord dalla punta settentrionale dell'isola Severnyj, nel mare dei \u010cuk\u010di."}
{"id": "3864651", "revid": "287204", "url": "https://it.wikipedia.org/wiki?curid=3864651", "title": "Settimia Caccini", "text": "Biografia.\nEra la figlia minore del compositore Giulio Caccini e della cantante Lucia Gagnolanti, nonch\u00e9 sorella di Francesca Caccini (compositrice e cantante) e di Pompeo Caccini, anch'egli cantante. Secondo Severo Bonini, ella si guadagn\u00f2 una reputazione immortale per il modo in cui padroneggiava l'arte del canto.\nAvviata al canto e alla composizione probabilmente dal padre, gi\u00e0 nell'ottobre 1600, all'et\u00e0 di soli 9 anni, si esib\u00ec insieme alla sorella nell'opera \"Il rapimento di Cefalo\", composta dal padre su libretto di Gabriello Chiabrera per la corte fiorentina, in occasione delle nozze di Maria de' Medici con Enrico IV di Francia. Due anni dopo, cant\u00f2 anche nell'Euridice, sempre su musica del padre. Nel 1604, la famiglia Caccini fu invitata alla corte francese, dove si trattenne per 6 mesi, e lungo il viaggio si esib\u00ec presso le corti di Modena e di Torino. Nel 1608, fu a Mantova per cantare il ruolo di Venere ne L'Arianna di Claudio Monteverdi. L'anno successivo, spos\u00f2 il compositore lucchese Alessandro Ghivizzani, anch'egli al servizio della corte fiorentina. Tuttavia, nell'ottobre entrambi lasciarono Firenze, senza permesso, per raggiungere Lucca. Qui, entrarono al servizio del duca Ferdinando Gonzaga, che port\u00f2 Settimia alla corte mantovana, dove era tenuta in grande considerazione. La coppia rest\u00f2 a Mantova fino al 1620, quando tornarono a Lucca. Nel 1622 si stabilirono a Parma; qui, Settimia sostenne il ruolo di Didone in un intermedio e di Aurora in \"Mercurio e Marte\" (1628), entrambi con musiche di Monteverdi. Torn\u00f2 poi a Firenze dopo la morte del consorte, dove fu ripresa al servizio dalla corte dei Medici. Nel 1637 cant\u00f2 ne \"Le nozze degli dei\" di Giovanni Carlo Coppola.\nAlcune sparse registrazioni d'archivio ci fanno pensare che negli anni passati a Firenze sia rimasta attiva come cantante.\nComposizioni.\nDella sua produzione compositiva, ci sono giunti solamente 8 brani vocali. A differenza della sorella Francesca, non pubblic\u00f2 nessuna raccolta di composizioni a suo nome, ed \u00e8 probabilmente solo per questo motivo che il suo nome oggi \u00e8 molto meno noto di quello della sorella. Ci\u00f2 non significa necessariamente che Settimia non abbia avuto una produzione compositiva importante. \u00c8 probabile, invece, che abbia scritto principalmente per s\u00e9 stessa e non per altri esecutori, e che quindi le sue composizioni, rimaste manoscritte, siano andate in gran parte perdute. Le arie giunte fino a noi hanno forma strofica (che significa che ogni stanza del testo viene cantata sulla medesima musica) e sono scritte in un fluido stile melodico."}
{"id": "3864656", "revid": "116351383", "url": "https://it.wikipedia.org/wiki?curid=3864656", "title": "Elizabeth Hawthorne", "text": "Nel 1996 ha recitato con Peter Jackson nella commedia horror \"Sospesi nel tempo\" ed \u00e8 stata il giudice Harriet Caldwell nel film per la televisione del 2004 \"Raising Waylon\".\nSposata con l'attore Raymond Hawthorne, \u00e8 madre delle attrici Sophia ed Emmeline Hawthorne.\nRiconoscimenti.\nPer la sua attivit\u00e0 di attrice teatrale, Hawthorne ha ricevuto l'onorificenza dell'Ordine al merito della Nuova Zelanda in occasione del Queen's Birthday Honours 2001."}
{"id": "3864658", "revid": "110157", "url": "https://it.wikipedia.org/wiki?curid=3864658", "title": "Ciclismo ai Giochi paralimpici", "text": "Il ciclismo \u00e8 sport paralimpico ai Giochi paralimpici estivi sin dalla edizione di Stoke Mandeville 1984.\nEvoluzione del programma.\nDopo le prime tre edizioni in cui furono disputate solo poche gare da Atlanta 1996, il programma paralimpico del ciclismo ha assunto un maggiore sviluppo, sino ad arrivare ai 44 titoli assegnati a Pechino 2008."}
{"id": "3864667", "revid": "247222", "url": "https://it.wikipedia.org/wiki?curid=3864667", "title": "Cantautori 2", "text": "Cantautori 2 \u00e8 un album discografico della cantante italiana Anna Oxa, pubblicato nel 1994 dalla Columbia. Si tratta del secondo disco in cui sono contenute cover di cantautori italiani."}
{"id": "3864672", "revid": "287204", "url": "https://it.wikipedia.org/wiki?curid=3864672", "title": "Copa Rosa Chevallier Boutell", "text": "La Copa Rosa Chevallier Boutell \u00e8 stata una competizione calcistica disputata a cadenza irregolare tra le squadre nazionali di e tra il 1923 e il 1971, per un totale di 15 edizioni.\nStoria.\nLa coppa prende il nome da Francis Hepburn Chevallier-Boutell (1851-1937), che la intitol\u00f2 alla moglie Rosa Granero (1861-1937). Chevallier-Boutell fu presidente della Argentine Association Football League dal 1900 al 1906 ed ebbe un figlio, Frank John (1879-19??), che gioc\u00f2 a calcio nel Lomas Athletic negli anni 1890. La prima formula del torneo prevedeva due incontri, disputati solitamente a 3 o 5 giorni di distanza l'uno dall'altro, da tenere alternativamente in Argentina e Paraguay; la prima edizione si svolse a Buenos Aires il 20 e il 23 maggio; il Paraguay ebbe la meglio in virt\u00f9 della vittoria per 2-0 ottenuta nel primo incontro, che vanific\u00f2 il successo per 1-0 che l'Argentina registr\u00f2 il 23 maggio. L'edizione successiva, tenutasi ad Asunci\u00f3n, vide l'Argentina prevalere per 4 reti a 3 nel risultato complessivo; difatti, il regolamento prevedeva l'assegnazione del trofeo, a parit\u00e0 di punti, alla squadra con il maggior numero di gol realizzati. Tale formula prosegu\u00ec fino al 1943 (anche se, di fatto, l'alternanza tra sedi fu limitata: le edizioni 1925, 1926 e 1931 si tennero tutte a Buenos Aires): nel 1945 vennero giocate due edizioni, una a Buenos Aires (6 e 9 gennaio) e l'altra ad Asunci\u00f3n (7 e 9 luglio). Nel 1950 la Copa si tenne a Buenos Aires; fu l'ultima edizione in cui venne rispettata l'iniziale alternanza delle sedi: nel 1956 si gioc\u00f2 una sola gara, il 15 agosto ad Asunci\u00f3n, e dal 1963 la Copa Chevallier Boutell cambi\u00f2 la propria formula: anzich\u00e9 tenersi in una singola nazione, la competizione si svolgeva in andata e ritorno, ed entrambe le Nazionali giocavano una partita in casa e una in trasferta. Nel 1971 si tenne l'ultima edizione, il 4 e il 9 luglio ad Asunci\u00f3n e Rosario."}
{"id": "3864683", "revid": "647919", "url": "https://it.wikipedia.org/wiki?curid=3864683", "title": "Antonio da Montefeltro Conte e Signore di Cantiano", "text": ""}
{"id": "3864692", "revid": "287204", "url": "https://it.wikipedia.org/wiki?curid=3864692", "title": "Norgesmesterskapet 1906", "text": "La Norgesmesterskapet 1906 di calcio fu la 5\u00aa edizione del torneo. Termin\u00f2 il 9 settembre 1906, con la vittoria dell'Odd sul Sarpsborg per 1-0. Fu il quarto titolo nella storia del club, che giunse consecutivamente agli altri tre."}
{"id": "3864694", "revid": "599013", "url": "https://it.wikipedia.org/wiki?curid=3864694", "title": "Criteri di Roma", "text": "I criteri di Roma sono dei criteri diagnostici stabiliti da una commissione internazionale per definire la diagnosi e guidare il trattamento dei disordini funzionali gastrointestinali (FGIDs), come la sindrome dell'intestino irritabile (IBS), la dispepsia funzionale e la sindrome da ruminazione.\nI criteri diagnostici di Roma sono nati grazie alla Fondazione Roma, organizzazione non profit, sotto la gestione professionale del \"Degnon Associates\" con sede a McLean, in Virginia.\nStoria.\nNegli anni sono stati fatti diversi approcci sistematici, spesso falliti, di classificare l'area dei disordini funzionali gastrointestinali, a cominciare dal 1962, quando Chaudhary e Truelove pubblicarono una revisione retrospettiva dei pazienti con IBS a Oxford, in Inghilterra. In seguito nacquero i \"Criteri di Manning\" per la sindrome dell'intestino irritabile, ricavati da un documento pubblicato nel 1978 da Manning e colleghi. Dopo questa prima importante classificazione, il lavoro scientifico di ricerca sui disordini funzionali gastrointestinali \u00e8 proseguito con ulteriori studi.\nCriteri di Roma I edizione.\nI criteri di Roma (Le linee guida di Roma per IBS) si sono evoluti da una prima serie di criteri pubblicate nel 1989, attraverso il sistema di classificazione Roma per le FGIDs (1990), o Roma I. \nSuccessivamente si sono succedute i criteri di Roma I per IBS nel 1992 e per le FGIDs nel 1994.\nCriteri di Roma II edizione.\nNel 1999 sono stati rivisitati i criteri di Roma I, per l'IBS e per le FGIDs, in quelli di Roma II.\nCriteri di Roma III edizione.\nNel 2006, sono stati implementati i pi\u00f9 recenti criteri di Roma III. Sia i \"Roma II\" e i \"Roma III\" considerano criteri di consenso pediatrici.\nLa metodologia del processo di creazione dei criteri.\nI criteri di Roma sono sviluppati e poi pubblicati attraverso un processo consensuale, utilizzando il metodo Delphi (o tecnica Delphi). Lo sforzo editoriale \u00e8 stato organizzato da un Comitato di Coordinamento di Roma. Questo processo richiede in genere molti mesi di lavoro dei ricercatori impegnati ed organizzati in comitati. \nI comitati di lavoro con conferenze mail e conferenze telefoniche sono impegnati fino all'incontro finale, che si \u00e8 svolto a Roma, Italia.\nIl lavoro prodotto per emanare i criteri di Roma III ha coinvolto 87 partecipanti provenienti da 18 paesi raggruppati in 14 comitati. In questa circostanza sono stati aggiunti membri da paesi al di fuori delle nazioni pi\u00f9 industrializzate occidentali; per la prima volta erano presenti membri provenienti da Cina, Brasile, Cile, Venezuela, Ungheria e Romania.\nUlteriori gruppi di lavoro sono stati creati per lavorare su temi quali sessualit\u00e0, societ\u00e0, paziente e problematiche sociali, farmacologia e farmacocinetica. Due comitati si sono occupati degli aspetti propri della pediatria: uno dedicato allo studio del neonato e bambino, l'altro applicato al bambino e all'adolescente.\nClassificazione.\nI criteri diagnostici di Roma IV per i disordini gastrointestinali funzionali sono di seguito elencati:\nA. Disordini funzionali dell'esofago\nB. Disordini funzionali dello stomaco e del duodeno \nC. Disordini funzionali intestinali \nD. Sindrome da dolore addominale funzionale\nD1. Centrally mediated abdominal pain syndrome\nD2. Iperalgesia gastrointestinale da oppioidi\nE. Disturbi funzionali della colecisti e dello sfintere di Oddi \nF. Malattie funzionali dell'ano e del retto\nG. Disturbi funzionali nei neonati, lattanti e bambini\nH. Disturbi funzionali nei bambini pi\u00f9 grandi e negli adolescenti\nCriteri per la diagnosi di IBS.\nLa IBS o Irritable bowel syndrome (Sindrome del colon irritabile), non va scambiata con la Inflammatory bowel disease IBD (Malattia infiammatoria intestnale). \nLa IBS \u00e8 una delle pi\u00f9 comuni malattie gastrointestinali oggi diagnosticata; si stima presente nel 25-50% delle consultazioni dei gastroenterologi.\nI clinici devono usare una serie di procedure e test di laboratorio per confermare questa diagnosi. Il requisito cardine per la diagnosi di IBS \u00e8 il dolore addominale. I criteri di Roma II sono stati utilizzati per diagnosticare la IBS dopo un'attenta anamnesi del paziente e facendo anche un esame fisico addominale alla ricerca di sintomi segnale. \nCon i criteri di Roma III, sono stati incorporati ed emanati alcuni cambiamenti che modificano i precedenti criteri, inoltre sono stati emanati criteri pediatrici.\nSecondo i comitati di Roma II e il funzionale Gut Group Brain Research, l'IBS pu\u00f2 essere diagnosticata sulla base della presenza di sintomi da almeno 12 settimane, non necessariamente consecutive, purch\u00e9 nei 12 mesi precedenti ci sia stato disagio o dolore addominale con due su tre di questi caratteristiche:\nI sintomi che cumulativamente supportano la diagnosi di IBS sono: \nSintomi aggiuntivi di IBS:\nSintomi allarme.\nSintomi allarme chiavi \"non\" tipici di IBS sono:\nDifferenze tra il Roma II e il Roma III.\nUn aggiornamento a questi criteri \u00e8 stato emanato in occasione del III convegno di Roma e pubblicato nel maggio 2006. La validit\u00e0 dei sottotipi, in questa revisione, \u00e8 stata rimessa in discussione, poich\u00e9:\nOltre a soddisfare questi criteri positivi, i pazienti devono effettuare test di laboratorio con un esame emocromocitometrico completo, batteria di esami chimico/fisico di base, con la VES.\nL'accuratezza diagnostica per l'IBS \u00e8 di oltre il 95% quando i criteri di Roma II sono soddisfatti e la storia clinica del soggetto e l'esame fisico non suggeriscono alcun'altra causa con prove di laboratorio iniziali negative.\nIn passato si pensava che la diagnosi di IBS fosse basata su una diagnosi di esclusione, cio\u00e8, se non si riesce a trovare una causa allora l'IBS diventa la diagnosi. \nLa diagnosi di IBS si basa, invece, su criteri di inclusione secondo i criteri di Roma II (aggiornati nei criteri di Roma III) escludendo altre malattie e basandosi sull'anamnesi, l'esame fisico, e test di laboratorio. Anche se i criteri di Roma II e III non sono stati progettati per essere linee guida nella gestione dei pazienti, esse sono un \"gold standard\" per la diagnosi di IBS.\nUna diagnosi di IBS, in un paziente adulto, \u00e8 utile solamente come strumento per escludere eventuali problemi pi\u00f9 gravi ed \u00e8 impiegata per discernere una condizione clinica da eventualmente approfondire.\nCon i Criteri di Roma III \u00e8 stata validata la Bristol Stool Scale come utile e facile strumento per la diagnosi di IBS nelle sue varianti cliniche; ed anche per una valutazione della risposta ai vari trattamenti terapeutici."}
{"id": "3864695", "revid": "1543377", "url": "https://it.wikipedia.org/wiki?curid=3864695", "title": "Lincoln LaPaz", "text": "\u00c8 stato un pioniere nello studio delle meteore.\nBiografia.\nLincoln LaPaz ha studiato matematica al Fairmont College (oggi Wichita State University), dove ha conseguito il Bachelor of Arts nel 1920. Nel 1922 ha conseguito il Master all'Universit\u00e0 di Harvard. Nello stesso anno si \u00e8 sposato con Leota Ray Butler (da cui ha avuto due figli) e ha cominciato ad insegnare al Dartmouth College, dove \u00e8 stato fino al 1925. Nel 1928 ha conseguito il Ph.D. all'Universit\u00e0 di Chicago.\nDopo un breve periodo di insegnamento a Chicago, si \u00e8 spostato all'Ohio State University, dove \u00e8 diventato professore assistente nel 1930, professore associato nel 1936 e professore ordinario nel 1942.\nDurante la seconda guerra mondiale ha lavorato come direttore tecnico della \"Operations Analysis Section\" della Second Air Force, ubicata in Nuovo Messico. In questo periodo ha sviluppato l'interesse per la balistica.\nConclusa la guerra, LaPaz si \u00e8 trasferito come docente all'Universit\u00e0 del Nuovo Messico. Tra il 1945 e il 1953 LaPaz \u00e8 stato direttore del \"Department of Mathematics and Astronomy\". Avendo sviluppato l'interesse per le meteore, ha fondato l\"'Institute of Meteoritics\", di cui ha assunto la direzione, mantenuta per tutta la sua carriera.\nFra il 1953 e il 1962 LaPaz \u00e8 stato direttore delle Divisione di Astronomia dell'Universit\u00e0 del Nuovo Messico.\nNel 1966 ha lasciato la direzione dell'Institute of Meteoritics e si \u00e8 ritirato.\nL'attivit\u00e0 scientifica di LaPaz si \u00e8 concentrata nel campo delle meteore, dove \u00e8 dove \u00e8 divenuto uno studioso apprezzato in campo internazionale. Ha pubblicato pi\u00f9 di 50 articoli scientifici ed ha scoperto e descritto nuovi tipi di meteoriti.\nIndagini ufologiche.\nLaPaz ha manifestato interessi anche nel campo dell'ufologia. Egli ha riferito di avere osservato per la prima volta un UFO il 10 luglio 1947 in Nuovo Messico. Mentre si trovava in auto con la sua famiglia nei pressi di Fort Sumner, vide un oggetto luminoso sconosciuto che effettuava una specie di oscillazione sopra le nubi. Secondo la sua descrizione, l'oggetto era pi\u00f9 luminoso del pianeta Giove ed aveva una forma regolare ed ellittica. LaPaz pens\u00f2 che si trattava di un oggetto artificiale, forse un nuovo tipo di aereo. L'osservazione di LaPaz \u00e8 stata descritta in un articolo della rivista Life.\nIl nome di LaPaz \u00e8 stato associato ad alcune investigazioni su avvistamenti di UFO avvenuti negli anni quaranta, anni cinquanta ed anni sessanta.\nAlcuni testimoni hanno riferito che LaPaz avrebbe preso parte alle indagini sull'incidente di Roswell del 1947, intervistando alcuni testimoni e ricostruendo la traiettoria dell'oggetto. Tuttavia il ricercatore ufologico Karl T. Pflock ha rilevato alcune incongruenze nel racconto dei testimoni tali da fare dubitare dell'effettivo coinvolgimento di LaPaz nelle indagini sul caso Roswell.\nStoricamente documentata \u00e8 invece la partecipazione di LaPaz alle indagini sugli avvistamenti di bolidi luminosi verdi che si sono verificati in Nuovo Messico fra il 1948 e il 1951. LaPaz ha assistito personalmente ad un avvistamento di bolidi verdi il 12 dicembre 1948 e ha partecipato a due convegni scientifici svoltisi a Los Alamos, in cui si \u00e8 discusso della natura del fenomeno e si sono poste le basi per un progetto di studio che fu chiamato Progetto Twinkle.\nLaPaz ha partecipato marginalmente anche alle indagini sull'avvistamento di Socorro del 1964, intervistando il poliziotto Lonnie Zamora, testimone dell'avvistamento. Dato che sul caso indagava anche l'astronomo Josef Allen Hynek in qualit\u00e0 di componente del Progetto Blue Book, LaPaz ha avuto modo di incontrarlo e di esprimergli le sue opinioni sui bolidi luminosi verdi, che a suo avviso presentavano caratteristiche anomale e non erano stati adeguatamente spiegati dalle indagini ufficiali."}
{"id": "3864709", "revid": "287204", "url": "https://it.wikipedia.org/wiki?curid=3864709", "title": "Norgesmesterskapet 1907", "text": "La Norgesmesterskapet 1907 di calcio fu la 6\u00aa edizione del torneo. Termin\u00f2 il 22 settembre 1907, con la vittoria del Mercantile sul Sarpsborg per 3-0. Fu il primo titolo nella storia del club."}
{"id": "3864712", "revid": "1543377", "url": "https://it.wikipedia.org/wiki?curid=3864712", "title": "Francis Hepburn Chevallier-Boutell", "text": "Biografia.\nNato dal reverendo Charles Boutell e dalla moglie Mary Chevallier, da giovane fu uno dei fondatori del Royal Naval Artillery Volunteers (1871). Nel 1873 si trasfer\u00ec in Argentina, e nel 1876 spos\u00f2, a Montevideo, Rosa Granero (1861-1937), una donna spagnola da cui ebbe cinque figli; uno di loro, Frank John, divenne calciatore nel Lomas Athletic Club. In Argentina si dedic\u00f2 ad attivit\u00e0 commerciali, entrando a far parte della River Plate Trust Loan and Agency Company; venne iniziato alla Massoneria nella Loggia \"Dupla Alianza di San Jos\u00e9\" nel 1878, e inizialmente fece parte del Grande Oriente d'Uruguay. Nel 1880 si affili\u00f2 alla Loggia \"Acacia\" di Montevideo. Nel 1900 assunse la presidenza della Argentine Association Football League; nel 1903 la Federazione cambi\u00f2 nome in Argentine Football Association, denominazione che mantenne sino al 1912. Chevallier-Boutell lasci\u00f2 la presidenza della AFA nel 1906, venendo sostituito Florencio Mart\u00ednez de Hoz. Nel luglio 1908 divenne Gran Maestro della Gran Loggia distrettuale sudamericana della Gran Loggia unita d'Inghilterra."}
{"id": "3864719", "revid": "2110845", "url": "https://it.wikipedia.org/wiki?curid=3864719", "title": "Gino Bianco (socialista libertario)", "text": "Fu ricercatore all'Universit\u00e0 degli Studi di Genova presso l'Istituto di storia moderna e contemporanea, militante socialista libertario, cronista ma principalmente giornalista a tutto tondo.\nBiografia.\nDopo gli studi universitari a Genova, conclusi alla fine degli anni cinquanta, fu redattore della rivista Critica sociale diretta da Giuseppe Faravelli; negli anni 1964-1967 ebbe, a Milano la direzione della sezione storica del centro studi economico sociale. Trasferitosi per il ventennio successivo a Londra, ricopr\u00ec il ruolo di fellow al Center of Contemporary European Studies, per l'Universit\u00e0 del Sussex. Lavor\u00f2 all'ufficio studi dell'Internazionale Socialista. Cur\u00f2 per Einaudi una raccolta di testi sulla rivoluzione industriale inglese e sul socialismo premarxista. Come giornalista fu corrispondente dell'Avanti! e collabor\u00f2 al Giornale di Indro Montanelli. In RAI svolse attivit\u00e0 giornalistica per il giornale radio del terzo programma.\nDalla fine degli anni '80 collabor\u00f2 con il GR-3, come inviato nei paesi del socialismo reale, durante il crollo dei regimi. Fu poi corrispondente dal Medio Oriente e dai Balcani, durante le crisi di fine secolo.\nMor\u00ec a Tuoro sul Trasimeno dove aveva vissuto negli ultimi anni. Negli ultimi tempi era direttore responsabile della rivista \"una citt\u00e0\", che ha poi organizzato e dedicato a Forl\u00ec una biblioteca al suo nome."}
{"id": "3864724", "revid": "31886", "url": "https://it.wikipedia.org/wiki?curid=3864724", "title": "Tour of Wellington", "text": ""}
{"id": "3864725", "revid": "1745361", "url": "https://it.wikipedia.org/wiki?curid=3864725", "title": "Dino D'Autorio", "text": "Biografia.\nInizia giovanissimo lo studio del basso presso la Civica Scuola di Musica di Milano e frequenta successivamente il corso di Armonia e Composizione con il Maestro Filippo Dacc\u00f2 presso il C.D.M. di Milano.\nNel 1977 entra nei Ribelli, e con il gruppo incide un 45 giri per la Dischi Ricordi.\nNel 1979 forma i Cast, con Walter Calloni, Kelvin Bullen, Mauro Paoluzzi, Michael Fraser, Naimy Hackett e Stefano Pulga e con loro incide un album in cui compaiono come ospiti Hamish Stuart e Roger Ball, componenti dell'Average White Band.\nNel corso della sua carriera ha collaborato con noti artisti per dischi e/o tourn\u00e9e, fra i quali New Trolls (2 brani nell'album America OK), Loredana Bert\u00e8, Riccardo Cocciante, Fabio Concato, Fabrizio De Andr\u00e9, Mina, Franco Fanigliulo, Gianni Morandi, Patty Pravo, Amii Stewart, Renato Zero, Zucchero Fornaciari e ha realizzato gli arrangiamenti di vari album per Amedeo Minghi, Enrico Ruggeri e Renato Zero.\nHa inoltre prestato la sua collaborazione per alcuni show teatrali e relativi album, fra i quali va ricordato \"Grease\" (1997).\nHa preso parte a svariati programmi televisivi per RAI e Mediaset in qualit\u00e0 di bassista, fra i quali \"Buona Domenica\" (1995), \"Viva Napoli\" (1996/97/98/99), \"30 ore per la vita\" (1997/98/99), \"Io Canto\" (2010/11/13).\n\u00c8 stato votato miglior bassista italiano da parte dei lettori di \"Guitar Club\" per sette anni consecutivi (1985-92).\nAl C.P.M. insegna basso elettrico dal 1996.\nCollaborazioni artistiche.\nIn qualit\u00e0 di musicista D'Autorio ha collaborato per dischi e tourn\u00e9e di numerosi artisti, tra i quali New Trolls, Loredana Bert\u00e8, Luigi Grechi, Mauro Pelosi, Garbo, Bernardo Lanzetti, Fabio Concato, Fiorella Mannoia, Mimmo Locasciulli, Fabrizio De Andr\u00e9, Eros Ramazzotti, Toto Cutugno, Pupo (cantante), Eduardo De Crescenzo, Mango (cantante), Massimo Ranieri, Ornella Vanoni, Ivan Cattaneo, Mike Francis, Francesco Guccini, Banco del Mutuo Soccorso, Enzo Jannacci, Mina (cantante), Franco Fanigliulo, Amedeo Minghi, Gianni Morandi, Gianna Nannini, Patty Pravo, Enrico Ruggeri, Amii Stewart, Syria, Roberto Vecchioni, Renato Zero, Zucchero Fornaciari.\nHa collaborato alla registrazione di album relativi a show teatrali come \"Sogno di una notte di mezza estate\" (Gabriele Salvatores) e \"Grease\" (per l'edizione del 1997) ed in teatro con Tony Cucchiara per il musical \"Caino e Abele\".\nHa curato gli arrangiamenti per gli album \"Zero\" (Renato Zero, 1987), \"Serenata\" (Amedeo Minghi, 1988), \"La parola ai testimoni\" e \"Contatti\" (entrambi di Enrico Ruggeri, rispettivamente 1988 e 1989).\nNel corso della sua carriera ha realizzato jingles pubblicitari e avviato una collaborazione didattica con il mensile \"Guitar Club\"."}
{"id": "3864726", "revid": "830939", "url": "https://it.wikipedia.org/wiki?curid=3864726", "title": "Bibliotheca Augustana", "text": "La Bibliotheca Augustana \u00e8 una collezione digitale di testi, in varie lingue, in formato elettronico della letteratura mondiale. La biblioteca \u00e8 stata raccolta e resa disponibile da Ulrich Harsch, gi\u00e0 professore di grafica della comunicazione visiva e editoria elettronica del dipartimento di progettazione della Fachhochschule di Augusta. Dal 1997 viene fornito come progetto privato sul loro server Web.\nLa \"Litteraturae et artis collectio\", con guida utente in latino nella pagina principale, contiene testi nelle lingue: latino, greco, tedesco, inglese, francese, italiano, spagnolo, polacco, russo e yiddisch. Un \"museo virtuale\" contiene riproduzioni di opere d'arte principalmente della preistoria.\nSono state espresse critiche sull'organizzazione di queste eleganti e prestigiose riproduzioni digitali, poich\u00e9 la base testuale del testo effettivamente utilizzata spesso non viene specificata, e i testi pertanto non sono citabili."}
{"id": "3864728", "revid": "119636183", "url": "https://it.wikipedia.org/wiki?curid=3864728", "title": "Stagno di Calich", "text": "Il Calich (storicamente anche \"Kalich\", in catalano \"estany del C\u00e0lic\") \u00e8 uno stagno, laguna o peschiera fra le pi\u00f9 importanti zone umide costiere di Alghero e della Sardegna.\nSi affaccia nella rada di Alghero, estendedosi dalla periferia della citt\u00e0 dietro alla spiaggia di Maria Pia, fino alla frazione di Fertilia, prima della quale \u00e8 collegato al mar di Sardegna da un canale, dove si trovano i resti del ponte romano. Lo stagno pu\u00f2 essere suddiviso nei settori del Calich vero e proprio, dall'estremo occidentale al rio Barca, e del Calighet (piccolo Calich), fino all'estremo orientale. Verso terra lo stagno \u00e8 cinto dalla strada statale 291 dir del Calich.\nLa dizione pi\u00f9 diffusa \u00e8 \"stagno di Calich\", ma sono ugualmente impiegate le forme \"stagno del Calich\", \"laguna del Calich\", \"laguna di Calich\" e \"Estany del C\u00e0lic\" in algherese, oltre alla forma \"Kalich\". Dallo stagno ha preso nome il Villaggio Calich, primo nucleo dell'insediamento fascista di Fertilia, da non confondere col campeggio Villaggio Calik Blu situato sull'altra riva del canale.\nL\u2019area dello stagno del Calich, \u00e8 esterno al SIC ITB 010042 \u201cCapo Caccia (con le Isole Foradada e Piana) e Punta Giglio , ma compreso nella ZPS Capo Caccia.\nFlora.\nLungo le sponde dello stagno del Calich crescono specie alofile come il finocchio marino (\"Crithmum maritimum\"), il limonio a foglie acute (\"Limonium acutifolium\"), l'elicriso, l'euforbia delle Baleari (\"Euphorbia pithyusa\"), la timelea (\"Thymelaea hirsuta\"), il fiordaliso spinoso (\"Centaurea horrida\") e l'astragalo dragante (\"Astragalus massiliensis\"). Quando la salinit\u00e0 del terreno diminuisce compaino arbusti ed erbe come il giunco marittimo (\"Juncus maritimus\"), il limoniastro cespuglioso (\"Limoniastrum monopetalum\"), l'astro marino (\"Aster tripolium\"), il limonio comune (\"Limonium vulgare\"), la cannuccia di palude (\"Phragmites australis\") e la lisca marittima (\"Bolboschoenus maritimus\"). La vegetazione acquatica \u00e8 invece rappresentata da specie quali l'erba da chiozzi spiralata (\"Ruppia cirrhosa\") e da alghe come \"Enteromorpha intestinalis\", \"Enteromorpha compressa\", l'alga chetomorfa (\"Chaetomorpha aerea\"), \"Lamprothamnium papulosum\", \"Cladophora vagabunda\" e la lattuga di mare (\"Ulva rigida\").\nFauna.\nLo stagno del Calich \u00e8 popolato da varie specie di pesci bench\u00e9, a causa delle condizioni eutrofiche, si verifichino spesso grandi morie. Le specie pi\u00f9 comuni sono il cefalo calamita (\"Liza ramado\"), il cefalo dorato (\"Liza aurata\"), il cefalo musino (\"Liza saliens\"), il cefalo bosega (\"Chelon labrosus\") ed il muggine volpino (\"Mugil cephalus\"). Si trovano inoltre l'orata (\"Sparus aurata\"), il sarago reale (\"Diplodus sargus\"), lo sparlotto (\"Diplodus annularis\"), la spigola (\"Dicentrarchus labrax\"), la sogliola (\"Solea vulgaris\") e l'anguilla (\"Anguilla anguilla\")."}
{"id": "3864729", "revid": "729019", "url": "https://it.wikipedia.org/wiki?curid=3864729", "title": "Strada statale 157 della Valle del Biferno", "text": "La strada statale 157 della Valle del Biferno (SS 157), nota anche come strada provinciale 163 della Valle del Biferno (SP 163), \u00e8 una strada statale italiana che collega la valle del Biferno con la valle del Trigno, attraversando il territorio dei monti Frentani.\nStoria.\nLa strada statale 157 venne istituita nel 1953 con il seguente percorso: \"Innesto con la SS. n. 87 presso la stazione di Matrice - Petrella - Civitacampomarano - Castelmauro - Bivio provinciale presso Palata - Bivio per Mafalda - Bivio per Montenero - Innesto con la SS. n. 16 presso la Masseria Falcone.\"\nPercorso.\nLa strada ha origine dalla strada statale 647 Fondo Valle del Biferno all'altezza dell'uscita per Lucito, che viene brevemente raggiunta e attraversata.\nSegue il bivio per Castelbottaccio e con un percorso alquanto tortuoso raggiunge Civitacampomarano e Castelmauro, nei pressi del monte Mauro. Lambisce quindi Acquaviva Collecroce e giunge a Palata, alle porte della quale si innesta la ex strada statale 483 Termolese. Prosegue lasciandosi ad est l'abitato di Tavenna e ad ovest quello di Mafalda, fino alle porte di Montenero di Bisaccia.\nInfine si avvicina alla costa, superando l'A14 Bologna-Taranto ed innestandosi infine sulla strada statale 16 Adriatica nei pressi della stazione di Montenero-Petacciato.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Molise, che ha provveduto al trasferimento dell'infrastruttura al demanio della provincia di Campobasso. La strada \u00e8 poi tornata sotto gestione ANAS."}
{"id": "3864730", "revid": "12582", "url": "https://it.wikipedia.org/wiki?curid=3864730", "title": "Calich", "text": ""}
{"id": "3864734", "revid": "12582", "url": "https://it.wikipedia.org/wiki?curid=3864734", "title": "Stagno del Calich", "text": ""}
{"id": "3864735", "revid": "12582", "url": "https://it.wikipedia.org/wiki?curid=3864735", "title": "Laguna di Calich", "text": ""}
{"id": "3864736", "revid": "12582", "url": "https://it.wikipedia.org/wiki?curid=3864736", "title": "Laguna del Calich", "text": ""}
{"id": "3864737", "revid": "767487", "url": "https://it.wikipedia.org/wiki?curid=3864737", "title": "Frank Chevallier-Boutell", "text": "Biografia.\nEra figlio di Francis Hepburn Chevallier-Boutell e Rosa Granero. Si spos\u00f2 con Eva Jessie Cook ed ebbe da lei due figlie, Rose Edna (detta Rosita) e Irene Margaret.\nCaratteristiche tecniche.\nGiocava come centrocampista (mediano sinistro) o come attaccante (ala sinistra).\nCarriera.\nClub.\nChevallier-Boutell debutt\u00f2 nel Lomas nel campionato 1897; gioc\u00f2 il torneo da titolare, scendendo in campo, peraltro, nello spareggio per il titolo contro il Lan\u00fas Athletic.\nAnche nel 1898 vinse il titolo, sempre come titolare del proprio club; questa volta, fu spostato in una posizione pi\u00f9 offensiva, da mediano ad ala sinistra, ruolo che gi\u00e0 aveva interpretato alla fine del torneo 1897. Lasci\u00f2 il Lomas prima del 1906."}
{"id": "3864742", "revid": "122246", "url": "https://it.wikipedia.org/wiki?curid=3864742", "title": "Gabriela P\u00e9rez del Solar", "text": ""}
{"id": "3864748", "revid": "682087", "url": "https://it.wikipedia.org/wiki?curid=3864748", "title": "Evitamento", "text": "Per evitamento si intende in psicologia clinica una modalit\u00e0 di pensiero persistente e invalidante che non consente all'individuo di affrontare una situazione temuta.\nL'evitamento \u00e8 un meccanismo di difesa volto ad allontanare l'individuo da uno stimolo ansiogeno attraverso il semplice meccanismo del non fronteggiare tale stimolo. La conseguenza \u00e8 un aumento della percezione di pericolosit\u00e0 della situazione evitata.\nQuesto tipo di difesa \u00e8, per la psicologia cognitiva, alla base delle fobie e del mantenimento di credenze disfunzionali (convinzioni di pericolosit\u00e0 di oggetti o eventi). Quanto pi\u00f9 un individuo evita di esporsi ad oggetti o situazioni che gli provocano paura, tanto pi\u00f9 sar\u00e0 confermata in lui la credenza che tale oggetto o situazione siano realmente pericolose. Alla lunga, l'evitamento pu\u00f2 dar luogo a un peggioramento della qualit\u00e0 di vita fino a sviluppare una vera e propria fobia sociale. Questo fenomeno viene amplificato da eventuali presenze di balbuzie o altre difficolt\u00e0 di comunicazione. Tecniche di esposizione (esporre gradualmente in maniera consapevole l'individuo allo stimolo temuto) permettono di diminuire sensibilmente la credenza di pericolosit\u00e0 dell'oggetto o del luogo temuto. "}
{"id": "3864750", "revid": "1272592", "url": "https://it.wikipedia.org/wiki?curid=3864750", "title": "Arcegno", "text": "La localit\u00e0 di Arcegno \u00e8 frazione del comune di Losone.\nIl paese conserva un nucleo medievale e alcuni edifici seicenteschi."}
{"id": "3864753", "revid": "599013", "url": "https://it.wikipedia.org/wiki?curid=3864753", "title": "Menfi (vino)", "text": "Menfi \u00e8 un vino DOC istituito con decreto dell'01/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e\nCastelvetrano in provincia di Trapani.\nTecniche di produzione.\nI nuovi impianti ed i reimpianti dovranno avere una densit\u00e0 dei ceppi di 3.000 ceppi/ettaro.\nLe forme di allevamento consentite sono l'alberello e la controspalliera.\n\u00c8 vietata ogni pratica di forzatura. \u00c8 consentita l'irrigazione di soccorso effettuata non oltre il periodo dell'invaiatura per un massimo di due interventi all'anno.\nTutte le operazioni di vinificazione debbono essere effettuate nel territorio dei comuni compresi nella DOC. L'imbottigliamento deve avvenire nel territorio dei comuni elencati nel disciplinare."}
{"id": "3864754", "revid": "2163589", "url": "https://it.wikipedia.org/wiki?curid=3864754", "title": "Vis experiri amicum? Calamitosus fias", "text": "Vis experiri amicum? Calamitosus fias&lt;br&gt; Locuzione latina, una cui traduzione possibile in italiano \u00e8: \"Vuoi mettere alla prova un amico? Sii (renditi) sventurato\u201d.&lt;br&gt;\nIl significato della frase esprime che solo la miseria, il bisogno, le disgrazie verificano il valore di un\u2019amicizia e rendono l\u2019esperienza autentica della fedelt\u00e0 e affidabilit\u00e0 di un amico.&lt;br&gt;\nIn particolare, infatti, \"experior\", nella frase al modo infinito retto dal verbo latino \"volo\" alla seconda persona \"vis\", assomma in s\u00e9 i significati di \"sperimentare\", \"conoscere per esperienza\", \"esaminare\" e \"provare\".\n&lt;br&gt;\nLa frase \u00e8 attribuita a Marco Terenzio Varrone (\"Sententiae\", 21).&lt;br&gt;\nL'espressione corrisponde al pi\u00f9 popolare detto per il quale \"Gli amici si vedono nel momento del bisogno\".\nVoci correlate.\n&lt;br&gt;"}
{"id": "3864756", "revid": "103226634", "url": "https://it.wikipedia.org/wiki?curid=3864756", "title": "Gestione degli obiettivi", "text": "La gestione degli obiettivi (\"goals management\") \u00e8 caratterizzata da un insieme di tecniche per la definizione e la gestione dell'obiettivo che prendono spunto dagli assunti teorici della \"psicocibernetica\".\nOrigini: la psicocibernetica.\nPer parlare di \"gestione degli obiettivi\" \u00e8 necessario partire dagli assunti di Maxwell Maltz, un medico americano specializzato in chirurgia plastica, il quale scopr\u00ec che un obiettivo \u00e8 tanto pi\u00f9 raggiungibile quanto pi\u00f9 la persona che lo ha ideato lo sposa anche a livello inconscio. \nMaltz riscontr\u00f2 che anche dopo essersi sottoposti a un intervento di chirurgia plastica, alcuni pazienti continuavano a sentirsi esteticamente non attraenti. In altre parole il problema continuava a esistere nella loro mente. Viceversa, in altri pazienti riscontr\u00f2 un notevole rafforzamento della loro autostima successivamente all'intervento. La differenza tra le due categorie di pazienti era riscontrabile nelle loro rappresentazioni interne. Comprese dunque che alla base della nostra percezione della realt\u00e0 esistono non solo processi mentali consci, ma anche processi inconsci, questi ultimi particolarmente efficaci nel condizionare l'immagine di s\u00e9 e della realt\u00e0 circostante. Elabor\u00f2 cos\u00ec una nuova tecnica psicologica denominata \"psicocibernetica\", ovvero l'arte di saper manovrare la mente, partendo dal presupposto che la mente funziona come un missile intelligente: una volta programmata verso un obiettivo ben preciso, mette in atto dei meccanismi automatici per il raggiungimento del \u201cbersaglio\u201d. Per far questo il missile dovr\u00e0 conoscere l'obiettivo da raggiungere e la sua traiettoria dovr\u00e0 essere programmata in modo da incontrare il minor numero possibile di ostacoli. Va inoltre detto che analogamente al funzionamento del missile, anche la mente umana registra le strategie che si sono rivelate efficaci nel tempo e le mantiene in memoria fino a quando non si presenta l'occasione per applicarle nuovamente. \nTutto ci\u00f2 secondo Maltz \u00e8 possibile se la mente viene programmata attraverso un approccio integrato tra \u201cragione e sentimento\u201d, ovvero coniugando la parte razionale con quella emozionale del nostro cervello.\nCaratteristiche di un buon obiettivo.\nSecondo gli assunti della \"gestione degli obiettivi\", oltre a garantire un equilibrio tra mente e cuore, un obiettivo per essere ben formulato deve possedere 6 caratteristiche:\nA queste caratteristiche dell'obiettivo ne vanno aggiunte altre due che riguardano la raggiungibilit\u00e0 e la definizione temporale. Quest'ultima legata alla necessit\u00e0 di definizione dei tempi di inizio, di verifica e di raggiungimento dell'obiettivo. \nLa raggiungibilit\u00e0 invece si riferisce al grado di realismo dell'obiettivo, ovvero a quanto sia realisticamente raggiungibile. Questo aspetto pu\u00f2 condizionare anche l'efficacia della migliore strategia in quanto un obiettivo ritenuto poco realistico induce nel soggetto scetticismo e demotivazione congiuntamente ad aspettative di fallimento.\nEsercizio d'immaginazione dei risultati.\nUn modo per visualizzare bene l'obiettivo \u00e8 immaginare di raggiungerlo. L'ipotesi si basa sull'assunto che, nel momento in cui si immagina di raggiungerlo, un buon obiettivo genera sentimenti di benessere e felicit\u00e0 poich\u00e9 la mente umana non sembra percepire la differenza tra ci\u00f2 che si sperimenta realmente e ci\u00f2 che si immagina di sperimentare. \nL'esercizio si svolge nel seguente modo: supponendo come esempio l'obiettivo di riuscire ad acquistare una nuova casa, il soggetto potr\u00e0 immaginare la casa che desidera, i suoi arredamenti, la disposizione delle stanze, tutti i dettagli relativi alle attivit\u00e0 che vi svolger\u00e0 ogni giorno (le cene che vi potr\u00e0 organizzare con gli amici, le serate da trascorrere sul divano con la famiglia, ecc.), con chi, quando, le proprie sensazioni, i pensieri, le gioie, i successi e le frustrazioni. \nL'immaginazione pu\u00f2 cos\u00ec essere un valido strumento per focalizzare l'obiettivo ed essere certi che si stia perseguendo l'obiettivo giusto.\nProgrammazione e gestione dell'obiettivo.\nLa gestione di un obiettivo \u00e8 un'operazione molto complessa e delicata poich\u00e9 caratterizzata da una serie di variabili interdipendenti tra loro. \nPrima di tutto occorre definire in maniera chiara l'obiettivo e i motivi per cui si desidera raggiungerlo. Solo dopo si pu\u00f2 procedere alla programmazione delle strategie di gestione dell'obiettivo, che prevede sei fasi: \nL'approccio dell'Incertezza Positiva alla gestione degli obiettivi.\nL'approccio dell\u2019\"Incertezza Positiva\" \u00e8 un approccio sperimentale al processo decisionale. Il suo carattere versatile e creativo, dovuto anche alle influenze di altri approcci \u2013 quali la \"tecnologia della follia\" di James March \u2013 \u00e8 una risposta critica ai tipici approcci razionali alle decisioni, che postulano un obiettivo preciso e concentrazione focalizzata sul bersaglio. Nell'Incertezza Positiva la parola chiave \u00e8 flessibilit\u00e0. Se per l'approccio tradizionale il paradigma \u00e8 \u201capproccio flessibile e obiettivo rigido\u201d, infatti, nel caso dell'Incertezza Positiva anche l'obiettivo pu\u00f2 essere flessibile in considerazione dell'incertezza delle azioni e degli esiti che lo caratterizzano. Questo perch\u00e9 l'ambiente in cui agisce il soggetto che prende decisioni \u00e8 un ambiente dinamico, mutevole e ricco di paradossi, che possono mutare la traiettoria delle strategie e portare il soggetto a scoprire nuove possibilit\u00e0 che non aveva considerato e che a volte si rivelano pi\u00f9 desiderabili dell'obiettivo predefinito. Pertanto si rende necessario lo sviluppo di uno stile decisionale \u201cpratico-magico\u201d, ovvero che coniughi un approccio alle decisioni razionale ad uno spontaneo e creativo. Il \"decision making\" nell'Incertezza Positiva non dovrebbe essere solo uno strumento per ottenere ci\u00f2 che si vuole \u2013 come stabilisce l'approccio classico \u2013 ma anche per scoprire cosa si vuole. Per cui un processo efficace di presa di decisioni dovrebbe essere un processo di realizzazione delle proprie finalit\u00e0 e parallelamente di scoperta delle stesse. A tal proposito, l'Incertezza Positiva divide il processo decisionale in tre parti, che corrispondono a ci\u00f2 che si dovrebbe sapere prima di prendere una decisione, ma anche a ci\u00f2 che non si sa: \nAnalogamente, stabilisce quattro principi paradossali dell'approccio alla gestione degli obiettivi: \nIn sintesi, utilizzare l'Incertezza Positiva in un processo decisionale creativo vuol dire usare un insieme di metodi che permettano un approccio versatile e flessibile verso le scelte e che favoriscano un processo di apprendimento e di adattamento rispetto al cambiamento.\nLe domande \u201cChe altro\u201d e la Tecnica dei sei cappelli pensanti.\nUna tecnica creativa utile per una corretta definizione delle strategie consiste nell'individuazione di tutte le possibili azioni e dei risultati di una strategia di azione attraverso l'adozione delle domande \u201cChe altro\u201d. Porsi domande come \u201cChe altre azioni potrei prendere in considerazione?\u201d e \u201cChe altri esiti si potrebbero avere?\u201d - nel corso di una sessione di \"brainstorming\" individuale - permette di esercitare la mente e di considerare nuove possibilit\u00e0 di azione per il raggiungimento di un obiettivo. \nQuesta tecnica pu\u00f2 essere rafforzata se usata congiuntamente a quella dei \"sei cappelli pensanti\", ideata da Edward De Bono: per l'autore, espandere l'universo di ci\u00f2 che si sa e si crede \u00e8 possibile indossando alternativamente sei cappelli diversi, ognuno corrispondente a un tipo di pensiero:\nPensare una strategia da prospettive diverse pu\u00f2 aiutare il soggetto a valutare il piano d'azione a tutto tondo e da punti di vista differenti, quindi di evidenziare eventuali punti critici o punti di forza che fino a quel momento non si erano tenuti in considerazione.\nPossibili limiti teorici del modello di gestione degli obiettivi.\nI modelli di gestione degli obiettivi qui proposti partono dal presupposto che qualsiasi obiettivo sia raggiungibile purch\u00e9 realistico, ben programmato e supportato da buone credenze. La persona, in quanto creatrice dell'obiettivo e del suo piano d'azione, viene vista come unico agente in grado di influenzare i propri processi cognitivi in funzione dell'arrivo a meta. Tuttavia non si considerano quei processi tipici della \"dinamica sociale\" che hanno il potere di influenzare sia la percezione del S\u00e9 che i valori di un individuo in quanto appartenente ad un gruppo sociale. \nSe ne citano alcuni per ampliare la prospettiva teorica sull'argomento facendo particolarmente riferimento all'orientamento sociologico. \nTra i contributi classici sul S\u00e9, merita attenzione il concetto di \"looking glass self\", introdotto da Charles Horton Cooley e ripreso da altri autori come James e Mead, in base al quale l'interazione tra soggetti avrebbe un ruolo principale nel processo di formazione della propria identit\u00e0. Ogni uomo pertanto formerebbe la sua identit\u00e0 a partire dall\u2019\"io riflesso\" (l'immagine di s\u00e9) che percepisce negli altri e non solo dall'autopercezione.\nVa inoltre detto che i comportamenti e l'impianto valoriale del singolo non sono impermeabili ad influenze esterne. In quanto appartenente a gruppi sociali, infatti, l'uomo viene costantemente influenzato dai valori e dalle credenze del gruppo sancite all'interno della struttura normativo-gerarchica del gruppo medesimo, attraverso un continuo interscambio e una costante negoziazione di comportamenti. \u00c8 adottando un atteggiamento di \"conformismo\" che l'individuo si adatta alla posizione valorizzata dal gruppo. I motivi alla base di questo fenomeno sono vari: sicuramente la paura di sentirsi diversi o ridicoli. \u00c8 il caso della \"compiacenza\", cio\u00e8 di quel tipo di conformismo adottato dal singolo che pubblicamente sposa la posizione del gruppo ma che interiormente continua a nutrire posizioni di tipo diverso. Nel caso dell\"'accettazione\" il singolo condivide la posizione del gruppo come forma per manifestare la sua sottomissione al giudizio collettivo. Infine, un individuo pu\u00f2 conformarsi per \"convergenza\" nel caso in cui il suo adeguamento alla posizione gruppale \u00e8 talmente forte da indurre un adeguamento anche a livello interiore. Ovviamente il fatto che l'uomo subisca le influenze del suo gruppo di appartenenza, e pi\u00f9 in generale della societ\u00e0, nel processo di costruzione della sua identit\u00e0 e dei suoi valori non significa che sia condizionato totalmente da essi. In alcuni casi possono prendere luogo dinamiche di tipo opposto in cui sar\u00e0 il singolo ad apportare valore di innovativit\u00e0 nel gruppo, attraverso l'introduzione di nuovi valori. \nIn considerazione di questo, va quindi tenuto conto che ogni processo di gestione degli obiettivi andr\u00e0 sempre contestualizzato all'interno della realt\u00e0 e della cultura del gruppo sociale cui l'individuo appartiene."}
{"id": "3864757", "revid": "1543377", "url": "https://it.wikipedia.org/wiki?curid=3864757", "title": "Jos s\u00e4 tahdot niin", "text": "Jos s\u00e4 tahdot niin (in finlandese \"Se tu volessi\") \u00e8 un singolo del musicista finlandese Hector, pubblicato attraverso la Flamingo Music in vinile nel 1988. Il brano proviene dal suo album \"Varjot ja lakanat\" dello stesso anno. Come b-side il singolo contiene il brano \"Uushiljaisuus\".\nCover.\nNel novembre 2009 usc\u00ec la versione pop di Jippu e Samuli Edelmann, che entr\u00f2 nelle classifiche finlandesi raggiungendo il primo posto. Il brano \u00e8 stato usato anche come colonna sonora per il film \"Jos rakastat\".\nMusicisti.\nI seguenti musicisti hanno preso parte alla registrazione del brano:"}
{"id": "3864764", "revid": "1982", "url": "https://it.wikipedia.org/wiki?curid=3864764", "title": "Campionato di calcio del Cile", "text": ""}
{"id": "3864766", "revid": "399", "url": "https://it.wikipedia.org/wiki?curid=3864766", "title": "Goals Management", "text": ""}
{"id": "3864768", "revid": "1869172", "url": "https://it.wikipedia.org/wiki?curid=3864768", "title": "Dennis Allen", "text": "Carriera da giocatore.\nAllen firm\u00f2 con i Buffalo Bills come free agent, dopo non esser stato scelto al draft NFL 1996. Prima dell'inizio della stagione regolare venne svincolato. Nell'anno successivo si ritir\u00f2.\nCarriera da allenatore.\nNel 2002 inizi\u00f2 la sua carriera come allenatore nella NFL con gli Atlanta Falcons come assistente della difesa e del controllo della qualit\u00e0 fino al 2005.\nNel 2006 pass\u00f2 ai New Orleans Saints come assistente della defensive line e dal 2008 come allenatore delle secondary, nel 2010 grazie anche al contributo di ben 13 intercetti delle secondary da lui allenate i Saints vincono il Super Bowl.\nNel 2011 firm\u00f2 con i Denver Broncos come coordinatore della difesa. Con lui i Broncos passarono dalla 32\u00aa difesa della lega alla 20\u00aa, aumentando i sack da 26 a 34.\nIl 24 gennaio 2012 firm\u00f2 un contratto quadriennale come capo-allenatore degli Oakland Raiders, diventando il diciottesimo nella storia della franchigia e il pi\u00f9 giovane di tutta la NFL. Il 10 settembre debutt\u00f2 nella NFL nel monday night contro i San Diego Chargers perdendo per 22 a 14. Il 23 dello stesso mese ottenne la sua prima vittoria contro i Pittsburgh Steelers.\nIl 4 dicembre perse il padre Grady, a causa di un arresto cardiaco. Concluse la sua prima stagione con un record negativo di 4 vittorie e 12 sconfitte.\nCon l'inizio della nuova stagione Allen cambi\u00f2 il suo coordinatore dell'attacco e degli special e gli allenatori della linea offensva e dei linebacker. Dopo un inizio di stagione discreto, i Raiders persero tutte le ultime sei gare. Chiuse nuovamente con 4 vittorie e 12 sconfitte. Il 7 gennaio 2014 venne confermato per un'altra stagione, salvo essere licenziato il 29 settembre 2014 dopo avere perso tutte le prime quattro gare della stagione. Chiuse la sua esperienza ai Raiders con un record di 8 vittorie a fronte di 28 sconfitte."}
{"id": "3864770", "revid": "1543377", "url": "https://it.wikipedia.org/wiki?curid=3864770", "title": "La strada (film 1923)", "text": "La strada (\"Die Stra\u00dfe\") \u00e8 un film muto del 1923 diretto da Karl Grune. \u00c8 considerato uno degli esempi pi\u00f9 tipici del cinema espressionista tedesco, ed inaugura il genere di film muto denominato Stra\u00dfenfilm.\nTrama.\nUn uomo di mezz'et\u00e0, con fare annoiato, \u00e8 disteso sul divano. Le luci provenienti dalla strada, quella sera, riflettendosi sul soffitto, lo inducono a trascinarsi, a passi tardi e lenti, alla finestra. Una serie di visioni lo attirano verso quel baluginio luccicante. La moglie mette in tavola la cena, ma lui \u00e8 gi\u00e0 uscito di casa.\nIl suo primo incontro non \u00e8 dei pi\u00f9 rassicuranti: il volto di una bella donna che si appoggia con fare provocante ad un muro si tramuta ai suoi occhi in un macabro teschio. Ma si riprende in fretta, e viene in fretta assorbito dal movimento concitato della citt\u00e0, attraverso la quale vaga giostrando il suo ombrello \"\u00e0 la Charlot\".\nUn uomo anziano, cieco, \u00e8 in casa in compagnia di sua nipote; da una porta entra un uomo, verosimilmente il padre della piccola, ma, nella disperazione della bambina, lascia subito l'appartamento ed esce, seguito a poca distanza di tempo dalla bimba col nonno.\nIl padre della bambina, per le strade della citt\u00e0, si accompagna alla donna-teschio: lui \u00e8 un magnaccia, lei una prostituta. La prostituta cerca di adescare l'uomo di mezz'et\u00e0, con risultati non brillanti; ma in seguito l'uomo si mette a seguirla.\nLa nipotina, mentre \u00e8 a passeggio col nonno, si perde: meglio, \u00e8 l'anziano cieco che perde lei, la sua guida. Un simpatico poliziotto la riaccompagna a casa, dove una vicina la mette a letto. Pi\u00f9 avanti un uomo soccorrevole ricondurr\u00e0 a casa anche il nonno.\nL'uomo di mezza et\u00e0, intanto, sulle tracce della prostituta, la segue in una sala da ballo. Qui si trovano anche lo sfruttatore con un amico, e un altro signore, un provinciale in cerca di avventure. Costoro interagiscono in vario modo: una rivalit\u00e0 nasce fra l'uomo e il provinciale, e tutti finiscono col prendere parte a una partita di carte, a soldi, con fortuna alterna, dopo di che la compagnia si scioglie.\nLa prostituta conduce il provinciale a casa propria, che \u00e8 nello stesso caseggiato di quella di nonno e nipote. Qui giungono anche il magnaccia, che li stava seguendo, e \u2013 chiss\u00e0 come \u2013 anche l'uomo di mezz'et\u00e0. All'insaputa di quest'ultimo e della prostituta, il provinciale e il ruffiano hanno un diverbio e una colluttazione, a seguito della quale il provinciale muore. Il magnaccia sta lasciando la casa \u2013 seguito a poca distanza di tempo dalla prostituta, non appena si avvede dell'omicidio avvenuto - quando la bambina, svegliata dal rumore, entra nella stanza attigua \u2013 ed \u00e8 quella del delitto \u2013 e vede il padre uscire. Esce a sua volta di casa, nella notte; \u00e8 notata dallo stesso poliziotto, che la riporta dentro, e scopre il cadavere. Nella stanza, col morto, ci sono solo nonno e nipote, e l'uomo di mezz'et\u00e0.\nEgli viene quindi arrestato e portato al posto di polizia, dove gi\u00e0 si trovava la prostituta a denunciare il rinvenimento di un cadavere a casa propia, e, su testimonianza della donna - che afferma che l'uomo avrebbe ucciso il provinciale per gelosia - viene tradotto in cella. Poco dopo compaiono anche nonno e nipote, ed infine, rintracciato in un qualche modo, anche il magnaccia. Costui afferma di non essersi per niente recato a casa quella notte, ma viene tradito innocentemente dalla figlia, che, proprio quella sera, lo ha visto uscire. Il magnaccia viene quindi arrestato, mentre la prostituta si prende cura della bambina assonnata e rabbrividente dal freddo.\nL'uomo viene scarcerato. \u00c8 mattino. La strada, cos\u00ec animata la sera precedente, \u00e8 ora deserta e spazzata dal vento che trascina in un turbinio le cartacce depositate su di essa. L'uomo rientra, a passi tardi e lenti. La moglie, aspettandolo, si era appisolata sulla sedia reclinando la testa sul tavolo. Prima di rendersi conto di che ore siano, gli serve la minestra, tenuta in caldo in un modo o nell'altro. Poi lo abbraccia.\nProduzione.\nIl film fu prodotto da Karl Grune per la Stern-Film GmbH (Berlin).\nLe riprese sono state effettuate nel maggio del 1923.\nLa pellicola, per l'uscita tedesca, aveva una lunghezza complessiva di 2057 metri. Copie della pellicola sono conservate presso la Fondazione Friedrich Wilhelm Murnau di Wiesbaden ne conserva due copie master, in formato 35mm, una negativa e una positiva della lunghezza di 2025 metri. Altre copie sono custodite dalla \"Deutsche Kinemathek \u2013 Museum f\u00fcr Film und Fernsehen\" di Berlino, e dalla \"DFF \u2013 Deutsches Filminstitut &amp; Filmmuseum\" di Francoforte sul Meno.\nDistribuzione.\nDistribuito dalla Universum Film (UFA), il film fu presentato in prima al U.T. Kurf\u00fcrstendamm di Berlino il 29 novembre 1923 con il visto di censura B.07775 del 10 ottobre 1923 che ne proibiva la visione ai minori. Negli Stati Uniti, fu proiettato a New York il 5 settembre 1927 con il titolo \"The Street\".\n\"La strada\" \u00e8 stato edito in DVD e Blu-ray Disc nel 2017 a cura della Grapevine Video, con didascalie inglesi, francesi e tedesche e dotato di una colonna sonora di Christopher Congdon.\nAccoglienza.\nSulla rivista londinese \"The Bioscope\", in data 3 gennaio 1924, si legge: \"La trama, pi\u00f9 che venir raccontata, \u00e8 approcciata in maniera visionaria, in particolare nelle scene che si spiegano da sole, quasi senza l'ausilio di didascalie. Non era per nulla nelle intenzioni del regista offrire un trattamento realistico, che fosse chiaro e semplice come una carta geografica o una rubrica di indirizzi. Ha piuttosto cercato di mettere in movimento sensazioni interiori, in modo che lo spettatore dovesse appellarsi alla propria fantasia, pi\u00f9 al proprio cuore che alla propria ragione. (\u2026) Particolarmente riuscita \u00e8 la rappresentazione fotografica degli innumerevoli particolari di ragazze, luci, automobili e tutto il resto, che si raccolgono nell'animo del protagonista come visioni dell'onirica vita notturna della quale ha intenzione di appagarsi.\"\nSecondo Siegfried Kracauer, in un suo intervento del 3 febbraio 1924 sul Frankfurter Zeitung, il film \"rappresenta visivamente, in modo tacito ma terrificante, l'incontro fra un'anima dolente e i suoi detriti senza vita. In esso l'attimo, che \u00e8 un semplice punto nel tempo, diventa visibile, i caratteri entro i quali l'uomo comune sprofonda quando perde la sua essenza, si muovono come schematicit\u00e0 in un mondo privo di norma. (\u2026) Il film \u00e8 una prestazione magistrale del regista Karl Grune e dei suoi collaboratori, in particolare di Ludwig Meidner. Anche le interpretazioni attoriali sono perfette, gli sguardi e i gesti dicono instancabilmente quanto spetta loro esprimere, e tengono il posto di ogni eventuale inutile parola. Opere cinematografiche di questo tipo appartengono al futuro.\" Egli approfondisce la sua disamina, sullo stesso quotidiano, il giorno successivo: \"\"La strada\" (\u2026) \u00e8 una delle poche opere della moderna arte registica in cui un oggetto prende forma in tale modo che solo nel medium del film pu\u00f2 accadere, e vengono realizzate delle possibilit\u00e0 che solo nel cinema sono possibilit\u00e0. (\u2026) Ripresa segue a ripresa, e il loro vorticoso avvicendarsi costituisce meccanicamente il mondo \u2013 un mondo muto, nel quale nessuna parola va da un essere umano all'altro, nel quale piuttosto la lingua esclusiva \u00e8 costituita dall'imperfetto discorrere di impressioni visive. Quanto pi\u00f9 la rappresentazione si costituisce mediante il susseguirsi di pure immagini, mediante l'insieme di impressioni simultanee, tanto pi\u00f9 la particolare tecnica associativa viene portata a compimento.\"\nIn tempi recenti, il \"Reclam Filmf\u00fchrer\" del 1973 riporta: \"La fotografia e il montaggio del film sono per la maggior parte buoni. Molto espressiva \u00e8 anche la scenografia (\u2026); le scene stradali sono nate nel teatro di posa, e appaiono molto realistiche. Al contrario la sceneggiatura, la regia e lo stile di rappresentazione sono di tipo altamente sentimentale-patetico.\"\nLo scrittore e critico cinematografico Dennis Grunes nota che: \"\u00c8 una sorta di miracolo che \"La strada\" (\"Die Stra\u00dfe\"), con la sua trama altamente drammatica, si sia rivelato essere cos\u00ec brillante, nonch\u00e9 uno dei film che hanno avuto maggiore influenza di tutti i tempi.\" Il film \"non si ferma, tematicamente, al punto dello svelamento psicologico. Anzi, la mancanza di autocontrollo del protagonista si adatta ad un altro tema, di pi\u00f9 amplia risonanza: la mancanza di autodeterminazione \u2013 l'impossibilit\u00e0 di determinare il corso della propria vita, impossibilit\u00e0 che il protagonista ha in comune con noi tutti. Per i tedeschi, il problema era reso enormemente pi\u00f9 grave dal grado in cui la vita quotidiana dei tedeschi era stata influenzata dal fardello economico che le nazioni vincitrici della prima guerra mondiale avevano imposto alla Germania.\"\nKay Weniger, storico dell'arte e del cinema, ritiene \"La strada\" \"un film realistico, a volte espressionista (\u2026) con il quale Grune ha saputo creare un genere.\""}
{"id": "3864774", "revid": "1543377", "url": "https://it.wikipedia.org/wiki?curid=3864774", "title": "Jalav", "text": "Jalav (, in italiano \"Bandiera\") \u00e8 una rivista letteraria russa in edizione bilingue (ciuvascio e russo), su fogli A4, ha una tiratura di 3.500 copie. Fondato il 25 luglio 1924 da Nikolaj Jakovlevi\u010d Jut Zolotov a \u010ceboksary, dove tuttora ha sede. Spesso pubblica sulle proprie pagine articoli di satira e di critica, del giornalismo, saggi, canzoni e poesie, pensieri, opinioni e lettori, oltre che recensioni di famosi scrittori, personaggi di spicco della cultura e dell'arte della Ciuvascia e su temi di attualit\u00e0 del nostro tempo.\nStoria.\nil 25 luglio 1924 esce primo numero di \"Suntal\" (italiano: incudine), sotto questo nome, la rivista \u00e8 apparsa fino al 1941. Durante la Grande Guerra Patriottica, vengono sospese le pubblicazioni. Nel gennaio 1946, la rivista riprende le regolari pubblicazioni ma col nome attuale \"Jalav\".\nNel 2004 ha compiuto 80 anni di edizione, con un totale rinnovamento della grafica e il lancio nel web."}
{"id": "3864776", "revid": "287204", "url": "https://it.wikipedia.org/wiki?curid=3864776", "title": "Norgesmesterskapet 1908", "text": "La Norgesmesterskapet 1908 di calcio fu la 7\u00aa edizione del torneo. Termin\u00f2 il 12 settembre 1908, con la vittoria del Lyn Oslo sull'Odd per 3-2. Fu il primo titolo nella storia del club."}
{"id": "3864782", "revid": "6923", "url": "https://it.wikipedia.org/wiki?curid=3864782", "title": "Pentachaetinae", "text": "Pentachaetinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Astereae).\nEtimologia.\nIl nome della sottotrib\u00f9 deriva dal suo genere \"Pentachaeta\" la cui etimologia a sua volta deriva da due parole greche: \"penta\" (= cinque) e \"chaeta\" (= setole, criniera o cresta di fogliame) e fa riferimento alludendo alle cinque setole del pappo della specie \"Pentachaeta aurea\". ll nome scientifico della sottotrib\u00f9 \u00e8 stato definito per la prima volta dal botanico contemporaneo Guy L. Nesom (1945 -) nella pubblicazione \"Sida; Contributions to Botany. Dallas; Fort Worth, TX - 19 (2): 264 (-265). 2000\" del 2000.\nDescrizione.\nLe piante di questa sottotrib\u00f9 hanno un habitus erbaceo e non sono glandulose.\nLe foglie lungo il fusto sono disposte in modo alternato; la lamina \u00e8 intera e filiforme (da lineare a strettamente oblanceolata).\nL'infiorescenza \u00e8 composta da capolini solitari con lunghi peduncoli. I capolini sono formati da un involucro composto da diverse brattee (o squame) disposte in modo embricato che fanno da protezione al ricettacolo sul quale sono inseriti due tipi di fiori: i fiori del raggio ligulati e i fiori del disco tubulosi. Le squame dell'involucro sono disposte in modo scalare su 2 \u2013 4 serie; i margini sono ialini ma non cigliati. Il ricettacolo \u00e8 piano-convesso e privo di pagliette a protezione della base dei fiori.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). In particolare i fiori ligulati esterni sono femminili e fertili, e i fiori centrali tubulosi sono ermafroditi o in alcuni casi funzionalmente maschili. In alcuni casi le corolle sono fortemente appressate.\nI frutti sono degli acheni affusolati ma compressi lateralmente, con un profilo da strettamente oblungo a oblanceolato (negli acheni del genere \"Tracyina\" \u00e8 presente un becco). Il pappo \u00e8 formato da setole disposte su 1 \u2013 2 serie; non sono a forma di ancora. Le setole spesso sono persistenti e presenti in multipli di 5 (il nome della sottotrib\u00f9 - \"Pentachaetinae\" = a cinque capelli - deriva da questa caratteristica del pappo); a volte sono dilatate alla base e parzialmente connate. In alcuni casi sono assenti o sostituite da lunghe scaglie (come in \"Rigiopappus\").\nDistribuzione e habitat.\nL'habitat delle specie di questa sottotrib\u00f9 \u00e8 relativo all'areale della California. Le specie di questo gruppo sono distribuire in USA (soprattutto nello Stato della California). Nella tabella sottostante sono indicate in dettaglio le distribuzioni relative ai vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Astereae \u00e8 una delle 21 trib\u00f9 della sottofamiglia. La trib\u00f9 Astereae a sua volta \u00e8 suddivisa in 18 sottotrib\u00f9 (Pentachaetinae \u00e8 una di queste). \nIl numero cromosomico delle specie di questo gruppo \u00e8: 2n = 18.\nFilogenesi.\nSecondo gli ultimi studi la trib\u00f9 Astereae \u00e8 suddivisa in pi\u00f9 linee filogenetiche (lignaggi o gruppi) e/o cladi: (1) gruppo basale (per lo pi\u00f9 lignaggio africano, ma anche eurasiatico), (2) clade paleo-sudamericano, (3) clade della Nuova Zelanda, (4) lignaggio dell'Australasia, (5) lignaggio del Sudamerica, (6) clade nord-americano. La sottotrib\u00f9 Pentachaetinae \u00e8 relativa al clade nord-americano; in particolare con il grande genere \"Ericameria\" (non classificato e \u201cgruppo fratello\u201d) forma un clade ben definito. Il cladogramma a lato (tratto dallo studio citato e semplificato) dimostra la struttura filogenetica della sottotrib\u00f9.\nComposizione della sottotrib\u00f9.\nLa sottotrib\u00f9 comprende 3 generi e 8 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche."}
{"id": "3864784", "revid": "767487", "url": "https://it.wikipedia.org/wiki?curid=3864784", "title": "Reticolo tetragonale semplice", "text": "Il reticolo tetragonale semplice (o reticolo ST) \u00e8 uno dei 14 reticoli di Bravais, appartenente al sistema tetragonale."}
{"id": "3864785", "revid": "125090207", "url": "https://it.wikipedia.org/wiki?curid=3864785", "title": "Carlos Fierro", "text": "\u00c8 soprannominato \"El Ni\u00f1o Polla\".\nCaratteristiche tecniche.\n\u00c8 un esterno di attacco molto rapido e brevilineo. All'occorrenza pu\u00f2 giocare anche prima punta.\nCarriera.\nClub.\nInizia nel 2011 la sua carriera da calciatore professionista debuttando il 21 agosto nel match vinto contro il Monterrey.\nIl 13 marzo 2012, nella sfida contro il Defensor Sporting Club, partita valida per la Copa Libertadores, Carlos Fierro realizza il suo primo gol con la maglia del Chivas; rete che sar\u00e0 decisiva per la vittoria della sua squadra (1-0).\nIn vista del campionato di Clausura 2018 passa a titolo definitivo al Cruz Azul F\u00fatbol Club.\nNazionale.\nSempre nel 2011 ha partecipato, con l'Under-17, alla vittoria del Campionato mondiale di calcio Under-17 dove ha segnato 4 gol che gli hanno permesso di vincere il \"Pallone di bronzo\"."}
{"id": "3864788", "revid": "124123", "url": "https://it.wikipedia.org/wiki?curid=3864788", "title": "Dominique Lecourt", "text": "Biografia.\nDominique Lecourt, ex-Rettore di Accademia, \u00e8 Professore di Filosofia all'Universit\u00e0 Paris Diderot dove dirige il Centre Georges Canguilhem. Presidente del Consiglio di Sorveglianza delle Presses Universitaires de France (PUF), \u00e8 dal marzo 2009 Direttore Generale dell'Institut Diderot. Conduce una riflessione sulle forme contemporanee del pensiero scientifico che mira ad opporsi sia all'arroganza dello scientismo che alla tecnofobia e al catastrofismo, tanto sul piano filosofico che politico. Tratta, attraverso la filosofia delle scienze, sia questioni politiche (\"Lyssenko, histoire r\u00e9elle d'une \u201cscience prol\u00e9tarienne\u201d\"; \"L'Am\u00e9rique contre la Bible et Darwin\") che etiche (\"Contre la peur\"; \"Humain post-humain\"). Questo richiede a volte uno sforzo di analisi collettiva (\"Dictionnaire d'histoire et philosophie des sciences\"; \"Dictionnaire de la pens\u00e9e m\u00e9dicale\") o di pedagogia adeguata (\u201cQue sais-je\u201d su \"La philosophie des sciences\" e su \"Georges Canguilhem\"). Sviluppa una concezione della libert\u00e0 che ribalta sia l'individualismo egoista che il moralismo libertario."}
{"id": "3864790", "revid": "93556", "url": "https://it.wikipedia.org/wiki?curid=3864790", "title": "Reticolo tetragonale a corpo centrato", "text": "Il reticolo tetragonale a corpo centrato (o reticolo TCC) \u00e8 uno dei 14 reticoli di Bravais, appartenente al sistema tetragonale."}
{"id": "3864791", "revid": "36426", "url": "https://it.wikipedia.org/wiki?curid=3864791", "title": "Manetto dell'Antella", "text": ""}
{"id": "3864792", "revid": "1522738", "url": "https://it.wikipedia.org/wiki?curid=3864792", "title": "Bob Rock (personaggio)", "text": ""}
{"id": "3864795", "revid": "478133", "url": "https://it.wikipedia.org/wiki?curid=3864795", "title": "Il mare calmo della sera (brano musicale)", "text": ""}
{"id": "3864798", "revid": "253269", "url": "https://it.wikipedia.org/wiki?curid=3864798", "title": "Ami Dolenz", "text": "Tra i suoi ruoli pi\u00f9 noti, figurano quello di Melissa McKee nella soap opera \"General Hospital\" (1987-1989) e quello di Sloan Peterson nella serie televisiva \"Ferris Bueller\" (1990-1991).\n\u00c8 figlia dell'attore e cantante dei Monkees Micky Dolenz e della conduttrice televisiva britannica Samantha Juste e nipote degli attori George Dolenz (1908-1963) e Janelle Johnson (1923-1995).\nIn alcune produzioni, \u00e8 apparsa con il nome di Amy Dolenz.\nVita privata.\n\u00c8 sposata dall'agosto del 2002 con l'attore e stuntman ed ex-campione mondiale di kickboxing Jerry Trimble."}
{"id": "3864802", "revid": "287204", "url": "https://it.wikipedia.org/wiki?curid=3864802", "title": "Norgesmesterskapet 1909", "text": "La Norgesmesterskapet 1909 di calcio fu la 8\u00aa edizione del torneo. Termin\u00f2 il 26 settembre 1909, con la vittoria del Lyn Oslo sull'Odd per 4-3, dopo i tempi supplementari. Fu il secondo titolo nella storia del club, che giunse consecutivamente al primo."}
{"id": "3864803", "revid": "287204", "url": "https://it.wikipedia.org/wiki?curid=3864803", "title": "Practice What You Preach (brano musicale)", "text": ""}
{"id": "3864804", "revid": "478133", "url": "https://it.wikipedia.org/wiki?curid=3864804", "title": "Leaving Las Vegas (brano musicale)", "text": ""}
{"id": "3864806", "revid": "287204", "url": "https://it.wikipedia.org/wiki?curid=3864806", "title": "Man on the Moon (brano musicale)", "text": ""}
{"id": "3864808", "revid": "46714128", "url": "https://it.wikipedia.org/wiki?curid=3864808", "title": "Batteria primaria", "text": ""}
{"id": "3864809", "revid": "46714133", "url": "https://it.wikipedia.org/wiki?curid=3864809", "title": "Pila primaria", "text": ""}
{"id": "3864812", "revid": "287204", "url": "https://it.wikipedia.org/wiki?curid=3864812", "title": "Beauty and the Beast (brano musicale)", "text": ""}
{"id": "3864821", "revid": "2011175", "url": "https://it.wikipedia.org/wiki?curid=3864821", "title": "Saccolenzuolo", "text": "Il saccolenzuolo \u00e8 un particolare tipo di lenzuolo tipicamente utilizzato nei rifugi alpini o bivacchi.\nL'escursionista che vuole dormire per una o pi\u00f9 notti in un rifugio \u00e8 obbligato ad avere con s\u00e9 o un sacco a pelo o un saccolenzuolo, per lo pi\u00f9 per motivi igienici, dato che gli stessi letti e cuscini sono utilizzati da persone diverse ogni volta. Oltre a ci\u00f2, l'utilizzo di sacchilenzuola contribuisce ad un prezioso risparmio di risorse, se comparato al caso in cui si debbano lavare ogni volta le lenzuola.\nRispetto al sacco a pelo, il saccolenzuolo risulta vantaggioso dato che occupa meno spazio in uno zaino ed \u00e8 molto pi\u00f9 leggero; due fattori molti importanti per l'escursionismo.\nGeneralmente viene venduto nei negozi specializzati in articoli per la montagna in cotone o seta, a prezzi un po' pi\u00f9 elevati, a una decina di euro. Alternativamente lo si pu\u00f2 costruire artigianalmente utilizzando un lenzuolo matrimoniale e cucendolo longitudinalmente fino a met\u00e0, ed eventualmente aggiungendo un'apposita cerniera lampo. Alcuni modelli presentano un'apposita custodia per inserire il cuscino a mo' di federa."}
{"id": "3864826", "revid": "486946", "url": "https://it.wikipedia.org/wiki?curid=3864826", "title": "Razac", "text": ""}
{"id": "3864827", "revid": "287204", "url": "https://it.wikipedia.org/wiki?curid=3864827", "title": "Norgesmesterskapet 1910", "text": "La Norgesmesterskapet 1910 di calcio fu la 9\u00aa edizione del torneo. Termin\u00f2 il 25 settembre 1910, con la vittoria del Lyn Oslo sull'Odd per 4-2. Fu il terzo titolo nella storia del club, che giunse consecutivamente agli altri due."}
{"id": "3864828", "revid": "486946", "url": "https://it.wikipedia.org/wiki?curid=3864828", "title": "Priorit\u00e0 aramaica", "text": ""}
{"id": "3864829", "revid": "599013", "url": "https://it.wikipedia.org/wiki?curid=3864829", "title": "Troph\u00e9e des Grimpeurs 2005", "text": "Il Troph\u00e9e des Grimpeurs 2005, settantanovesima edizione della corsa e valida come evento dell'UCI Europe Tour 2005 categoria 1.1, si svolse il 1\u00ba maggio 2005. Fu vinto dal belga Philippe Gilbert che termin\u00f2 la gara in 3h17'06\".\nPartenza con 85 ciclisti, dei quali 36 portarono a termine il percorso."}
{"id": "3864833", "revid": "767487", "url": "https://it.wikipedia.org/wiki?curid=3864833", "title": "Rhiannon (nome)", "text": "Origine e diffusione.\nDeriva dal nome celtico \"Rigantona\", che vuol dire \"grande regina\"; \u00e8 quindi affine per significato ai nomi Regina, Malika e Basilissa. \nRhiannon era una dea della fertilit\u00e0 e della luna nella mitologia gallese, ed il nome \u00e8 portato anche da una principessa leggendaria. In inglese venne diffuso grazie alla canzone omonima dei Fleetwood Mac.\nOnomastico.\nIl nome non \u00e8 portato da alcuna santa, quindi \u00e8 adespota. L'onomastico ricorre pertanto in occasione di Ognissanti, il 1\u00ba novembre."}
{"id": "3864840", "revid": "92723", "url": "https://it.wikipedia.org/wiki?curid=3864840", "title": "Sede titolare di Tanasia", "text": "Tanasia (in latino: \"Thanatiensis/Tanatiensis seu Thanasiensis/Tanasiensis\") \u00e8 una sede titolare soppressa della Chiesa cattolica.\nCronotassi dei vescovi titolari.\nLa cronotassi di Tanis potrebbe contenere anche alcuni vescovi di questa sede, in quanto nelle fonti citate le due cronotassi non sono distinte."}
{"id": "3864841", "revid": "1573940", "url": "https://it.wikipedia.org/wiki?curid=3864841", "title": "Gabrielangelo Gabrielli", "text": "Biografia.\nMembro della Giunta di Governo provvisorio della citt\u00e0 di Fano nel giugno 1859.\nElezione.\nViene eletto deputato nel ballottaggio suppletivo del 14 aprile 1861 nel collegio di Fano (Pesaro e Urbino), con voti 112 su 114 votanti.\nBibliografia.\nRivista delle Marche ed Umbria: periodico mensile, Volume 1"}
{"id": "3864845", "revid": "46714641", "url": "https://it.wikipedia.org/wiki?curid=3864845", "title": "Amy Dolenz", "text": ""}
{"id": "3864847", "revid": "531291", "url": "https://it.wikipedia.org/wiki?curid=3864847", "title": "Alfaxolone", "text": ""}
{"id": "3864853", "revid": "297745", "url": "https://it.wikipedia.org/wiki?curid=3864853", "title": "Francesco Milesi", "text": ""}
{"id": "3864854", "revid": "1516566", "url": "https://it.wikipedia.org/wiki?curid=3864854", "title": "Alavivo", "text": "All'inizio del 376 era a capo dei Goti tervingi. Essendo il suo popolo colpito da carestia e sotto l'attacco degli Unni, invi\u00f2 all'imperatore romano Valente un'ambasceria per chiedere che fosse loro concesso l'ingresso in territorio romano, in cambio dell'impegno a comportarsi pacificamente e a fornire reclute all'esercito romano; nell'autunno di quell'anno, Valente permise ai Tervingi di entrare in Tracia.\nLa gestione dei profughi da parte dei comandanti romani fu disastrosa, aggravata dalla scarsit\u00e0 di provviste per sfamare i Goti e dalla cupidigia dei funzionari imperiali. Nell'inverno 376-377 il comandante romano Lupicino invit\u00f2 Alavivo e il suo collega Fritigerno all'interno del proprio campo, posto nelle vicinanze di Marcianopoli, come gesto di buona volont\u00e0. Ma tra l'accampamento dei Goti e la citt\u00e0 furono disposte le truppe romane; i Goti, esasperati, si scontrarono con la popolazione locale. La reazione di Lupicino fu quella di massacrare la guardia che Alavivo e Fritigerno avevano portato con loro e di prendere in ostaggio i due sovrani; Fritigerno fu poi liberato con lo scopo di convincere i suoi uomini a comportarsi pacificamente, mentre Alavivo rimase prigioniero dei Romani. Di lui le fonti non dicono altro.\nSu base onomastica \u00e8 stata proposta la sua appartenenza alla famiglia dei Balti, probabilmente un parente stretto di Atanarico."}
{"id": "3864856", "revid": "767487", "url": "https://it.wikipedia.org/wiki?curid=3864856", "title": "Reticolo ortorombico semplice", "text": "Il reticolo ortorombico semplice (o reticolo O) \u00e8 uno dei 14 reticoli di Bravais, appartenente al sistema ortorombico."}
{"id": "3864857", "revid": "1564918", "url": "https://it.wikipedia.org/wiki?curid=3864857", "title": "Adolf Holm", "text": "Biografia.\nAdolf Holm era figlio di produttori e rivenditori di tabacco di Lubecca, ed \u00e8 cresciuto nella casa sita fra Brown Street e Holstenstra\u00dfe. Studi\u00f2 a Lipsia e Berlino ed ottenne un dottorato nel 1851. Inizi\u00f2 quindi l'insegnamento al \"Katharineum\" di Lubecca. Si occup\u00f2 di storia e geografia dell'antica Sicilia e dell'antica Grecia e scrisse un'opera in pi\u00f9 volumi sulla storia della Sicilia nei tempi antichi. A Lubecca, tenne numerose conferenze come membro della \"Societ\u00e0 per la promozione dei servizi alla comunit\u00e0\" e l'\"Associazione per la storia e l'archeologia\" di Lubecca. La collezione di calchi in gesso di sculture antiche sita nel museo della cattedrale \u00e8 stata in gran parte dovuta alla sua iniziativa. Fu uno dei fondatori dell\"'Associazione degli amici dell'arte\" e ne fu il presidente fino al suo trasferimento in Sicilia. Successivamente fu redattore della \"L\u00fcbeckische Bl\u00e4tter\".\nA seguito delle sue pubblicazioni, venne nominato, nel 1876, su iniziativa dello storico siciliano Michele Amari professore straordinario di storia universale dell'Universit\u00e0 di Palermo. Nel 1884 fu trasferito all'Universit\u00e0 di Napoli dove insegn\u00f2 fino al 1897. Trascorse poi il resto della sua vita a Friburgo in Brisgovia."}
{"id": "3864858", "revid": "297745", "url": "https://it.wikipedia.org/wiki?curid=3864858", "title": "Giovanni Badoer (cardinale)", "text": ""}
{"id": "3864859", "revid": "287204", "url": "https://it.wikipedia.org/wiki?curid=3864859", "title": "Norgesmesterskapet 1911", "text": "La Norgesmesterskapet 1911 di calcio fu la 10\u00aa edizione del torneo. Termin\u00f2 l'8 ottobre 1911, con la vittoria del Lyn Oslo sullo Ur\u00e6dd per 5-2. Fu il quarto titolo nella storia del club, che giunse consecutivamente agli altri tre."}
{"id": "3864863", "revid": "93556", "url": "https://it.wikipedia.org/wiki?curid=3864863", "title": "Reticolo ortorombico a corpo centrato", "text": "Il reticolo ortorombico a corpo centrato (o reticolo OCC) \u00e8 uno dei 14 reticoli di Bravais, appartenente al sistema ortorombico."}
{"id": "3864870", "revid": "574958", "url": "https://it.wikipedia.org/wiki?curid=3864870", "title": "Dottor Graziano", "text": ""}
{"id": "3864871", "revid": "93556", "url": "https://it.wikipedia.org/wiki?curid=3864871", "title": "Reticolo ortorombico a facce centrate", "text": "Il reticolo ortorombico a facce centrate (o reticolo OFC) \u00e8 uno dei 14 reticoli di Bravais, appartenente al sistema ortorombico."}
{"id": "3864872", "revid": "889336", "url": "https://it.wikipedia.org/wiki?curid=3864872", "title": "Legge 5 febbraio 1992, n. 104", "text": "La legge 5 febbraio 1992, n. 104 (abbreviata legge 104/1992, meglio nota come Legge 104) rubricata \"legge-quadro per l'assistenza, l'integrazione sociale e i diritti delle persone handicappate\" \u00e8 una legge della Repubblica Italiana che detta i principi dell'ordinamento in materia di diritti, integrazione sociale e assistenza della persona disabile.\nPubblicata nella gazzetta ufficiale della Repubblica Italiana n. 39 dalla legge 8 marzo 2000, n. 53, dal decreto legislativo 26 marzo 2001, n. 151, dalla legge 4 novembre 2010, n. 183 (art. 24), dal decreto-legge 24 giugno 2014, n. 90 convertito in legge con modificazioni dalla legge 11 agosto 2014, n. 114 e dal decreto legislativo 13 aprile 2017, n. 66.\nRiconoscimento dello stato di handicap.\nL\u2019art. 3 comma 1 definisce persona handicappata:\nL'art. 3 comma 3 definisce lo stato di disabilit\u00e0 grave:\nL'accertamento dell'handicap \u00e8 regolato ai sensi dall'art. 4, che prevede una valutazione effettuata da un'apposita commissione medica dell'ASL. Nella commissione sono presenti anche un assistente sociale, un esperto per i vari casi da esaminare, e dal 2010, anche un medico INPS. (\u00c8 prevista la possibilit\u00e0 di visite domiciliari per quelle persone con documentata impossibilit\u00e0 ad essere trasportate).\nIl riconoscimento di un comma oppure dell\u2019altro all\u2019interno del verbale d\u2019invalidit\u00e0 d\u00e0 diritto ad agevolazioni differenti.\nMaterie trattate e contenuto.\nLa legge si occupa:\nI principi generali per i diritti della persona con handicap sono definiti dall'art. 5 come la rimozione delle cause invalidanti, la promozione dell'autonomia e la realizzazione dell'integrazione sociale.\nPrincipali destinatari della Legge 104 sono dunque i cittadini con handicap, ma non mancano riferimenti anche a chi vive con loro, spesso caregiver di queste persone. Il presupposto \u00e8 infatti che l'autonomia e l'integrazione sociale si raggiungono garantendo adeguato sostegno sia alla persona con handicap che alla sua famiglia.\nLe agevolazioni previste ai sensi Legge 104 sono:\nAgevolazioni lavorative.\nI lavoratori con handicap riconosciuto ai sensi della legge 104/92, art. 3 comma 3, possono usufruire di tre giorni di permesso mensile.\nI lavoratori che invece assistono un familiare in situazione di gravit\u00e0 ex art. 33 comma 3 della Legge 104/92 (e successive modificazioni), possono fruire di tre giorni mensili di permesso sempre che il disabile sia parente o affine entro il terzo grado di parentela.\nAgevolazioni per i genitori.\nI genitori di soggetti con handicap riconosciuto ai sensi della legge 104/92, hanno diritto ad agevolazioni lavorative:\nAgevolazioni fiscali.\nI soggetti con handicap riconosciuto ai sensi della legge 104/92, hanno diritto alle seguenti agevolazioni fiscali:\nPer quanto riguarda le agevolazioni per il settore auto sono previste per i soggetti con handicap riconosciuto ai sensi della legge 104/92, art. 3 comma 3."}
{"id": "3864873", "revid": "767487", "url": "https://it.wikipedia.org/wiki?curid=3864873", "title": "Julio G\u00f3mez Gonz\u00e1lez", "text": "Carriera.\nClub.\nInizia la sua carriera da calciatore professionista nel 2011, esattamente il 23 gennaio, quando debutta nel match contro il Santos Laguna.\nDopo gioca nel campionato di clausura e nel campionato di apertura dove totalizza 6 presenze con zero gol e un assist.\nNazionale.\nNel 2011 ha partecipato, con l'Under-17, alla vittoria del Campionato mondiale di calcio Under-17 dove ha segnato 3 gol che gli hanno permesso di vincere il \"Pallone d'oro\"."}
{"id": "3864877", "revid": "93556", "url": "https://it.wikipedia.org/wiki?curid=3864877", "title": "Reticolo ortorombico a base centrata", "text": "Il reticolo ortorombico a base centrata (o reticolo OBC) \u00e8 uno dei 14 reticoli di Bravais, appartenente al sistema ortorombico."}
{"id": "3864878", "revid": "767487", "url": "https://it.wikipedia.org/wiki?curid=3864878", "title": "Victor Nysted", "text": "Carriera.\nClub.\nNysted gioc\u00f2 per il Lyn Oslo, con cui vinse quattro edizioni consecutive della Norgesmesterskapet.\nNazionale.\nConta 2 presenze per la . Debutt\u00f2 il 12 luglio 1908, nella sconfitta per 11-3 contro la . Il 17 settembre 1911 segn\u00f2 l'unica rete, in un'altra sconfitta con la Svezia, stavolta per 4-1."}
{"id": "3864880", "revid": "767487", "url": "https://it.wikipedia.org/wiki?curid=3864880", "title": "Reticolo monoclino semplice", "text": "Il reticolo monoclino semplice (o reticolo M) \u00e8 uno dei 14 reticoli di Bravais, appartenente al sistema monoclino."}
{"id": "3864881", "revid": "413187", "url": "https://it.wikipedia.org/wiki?curid=3864881", "title": "Giornale del Professore", "text": ""}
{"id": "3864884", "revid": "322321", "url": "https://it.wikipedia.org/wiki?curid=3864884", "title": "Sede titolare di Tarso dei Maroniti", "text": "Tarso dei Maroniti (in latino: \"Tarsensis Maronitarum\") \u00e8 una sede titolare vescovile della Chiesa cattolica.\nDal 7 giugno 1997 il vescovo titolare \u00e8 Antoine Nabil Andari, vescovo ausiliare di Joubb\u00e9, Sarba e Jounieh."}
{"id": "3864885", "revid": "122576492", "url": "https://it.wikipedia.org/wiki?curid=3864885", "title": "Waltharius", "text": "Il Waltharius \u00e8 un poema epico anonimo della letteratura latina medievale di area germanica, scritto in esametri.\nTrama.\nIn un tempo antico, ai limiti del fiabesco, il sovrano unno Attila muove le sue schiere per conquistare i regni europei di Francia, Borgogna e Aquitania. Non appena il re Gibicone dei Franchi apprende la notizia dell'arrivo degli Unni nei suoi territori, convoca un'assemblea per decidere il da farsi. Il pavido re, non fidandosi della forza dei suoi sudditi, decide di scendere a patti con gli Unni, pagando un tributo e offrendo come ostaggio il giovane guerriero franco Hagen, di sangue troiano.\nGli Unni proseguono la loro marcia nel territorio dei Burgundi e anche il loro re, Eririco, cede alle pressioni degli invasori, pattuendo come aveva fatto Gibicone e consegnando la principessa Hiltgunt come ostaggio. Infine, Attila arriva nel regno di Aquitania e il re Alfere, venuto a conoscenza che due popolazioni tanto potenti come i Franchi e i Burgundi avevano capitolato di fronte alla potenza unna, decide anche lui di pagare un tributo all'invasore e di consegnare il figlio Walther, promesso sposo di Hiltgunt. Alla fine, sottomessi i tre regni, Attila ritorna nella sua reggia in Pannonia, con il tesoro ricevuto dai tributi e gli ostaggi. Nella reggia, Attila educa Hagen e Walther come figli, offrendo loro una degna istruzione nelle arti e nella guerra: i due cos\u00ec arrivano a essere gli imbattibili capi della milizia unna. Hiltgunt, invece, viene istruita dalla regina Ospirin e diventa la sua ancella personale e custode del tesoro unno.\nLa vita nella reggia unna procede tranquilla, anche se il ricordo del suolo natio \u00e8 sempre presente nella mente dei tre ostaggi. L'equilibrio raggiunto si rompe quando Gunther, il figlio di Gibicone che gli succede al trono dopo la morte, decide di non pagare pi\u00f9 il tributo agli Unni, rompendo cos\u00ec il patto contratto ai tempi del padre. Venuto a sapere della notizia, Hagen, in ossequio alle decisioni del suo nuovo re, scappa dalla Pannonia per ritornare in patria. La regina Ospirin si mostra molto preoccupata del fatto, sospettando che anche Walther avrebbe potuto fare qualcosa di simile, mandando cos\u00ec in rovina l'esercito unno e con esso l'intera Pannonia. Ospirin rende note le sue preoccupazioni ad Attila, suggerendogli di accasare Walther con qualche donna unna. Attila accoglie i consigli della consorte. Tuttavia, Walther dissente perch\u00e9, sposandosi, avrebbe trascurato i suoi doveri di guerriero con conseguenti svantaggi per l'esercito unno.\nCome poco dopo si scopre, le vere ragioni che hanno spinto Walther a rifiutare sono legate al suo rapporto con Hiltgunt e la sua patria: Walther, infatti, tornato da una campagna militare, decide di confermare a Hiltgunt la sua promessa di matrimonio, pur nello sbigottimento della fanciulla. Dopo un discorso finalizzato a chiarire le vere motivazioni di Walther riguardo alla promessa fatta, il guerriero propone alla principessa burgunda un piano di fuga. Dopo aver bardato il loro cavallo Leone con degli scrigni pieni d'oro e scarpe e dopo aver recuperato armature, ami e tutto il necessario per il loro lungo viaggio, Hildgunt si premura di imbandire un lauto banchetto per gli Unni per farli ubriacare e addormentare, cos\u00ec da fuggire nella notte, fra i boschi.\nIl piano riesce alla perfezione. Dopo i festeggiamenti gli Unni si risvegliano un po' storditi e vogliono ringraziare Walther per aver organizzato il banchetto, ma non lo trovano. Attila cerca di convincersi che il guerriero sia andato a riposarsi in un luogo recondito e tranquillo, ma nessuno lo trova. Quando la regina Ospirin si rende conto che anche Hiltgunt \u00e8 sparita, la corte unna concepisce la fuga organizzata dei due ostaggi. Appresa la notizia, Attila impazzisce: non dorme, non mangia, vaga per la citt\u00e0 senza meta, \u00e8 inquieto e insonne, mentre i due ostaggi, con la complicit\u00e0 della notte, si lasciano alle spalle quella terra aliena per ritornare a casa.\nPassano quaranta giorni e Walther e Hiltgunt arrivano nei pressi di Worms e si accingono a oltrepassare il Reno grazie a un traghettatore che pagano con dei pesci pescati in precedenza. Attraversato il fiume, i protagonisti si dirigono verso la catena montuosa dei Vosgi, mentre il traghettatore porta i pesci al cuoco della corte franca che li cucina e li offre al re Gunther. Curioso di sapere da dove venissero quei pesci, il re fa chiamare il cuoco che a sua volta chiama il traghettatore che racconta di averli ricevuti da due viandanti. La descrizione del traghettatore fa sobbalzare Hagen, che contento riconosce il suo amico. Gunther, tuttavia, venuto a conoscenza che un presunto unno era entrato nei suoi territori con il tesoro - quello stesso tesoro che era stato sottratto durante il regno del padre Gibicone - mosso da un moto di vendetta e di avarizia, organizza un gruppo di dodici guerrieri (fra cui c'\u00e8 anche Hagen) per raggiungere Walther e combatterlo, per impadronirsi di tutto l'oro.\nWalther e Hitgunt trovano rifugio in un anfratto nei Vosgi e qui si riposano, facendo a turno la guardia. Hiltgunt all'improvviso vede un polverone sollevato da un manipolo di guerrieri e avvisa Walther credendo che gli Unni li avessero raggiunti e volessero per buona misura vendicarsi per il furto e la fuga. Walther rassicura la promessa sposa: sono i Franchi quelli che marciano verso di loro a briglia sciolta, fra cui c'\u00e8 anche il loro amico Hagen.\nGiunto nel territorio dei Vosgi, Gunther manda il guerriero Camalone per farsi consegnare da Walther tutto l'oro, ma restio a questa proposta l'aquitano cerca di contrattare, offrendo solo una parte del tesoro che portava con s\u00e9. Gunther pretende per\u00f2 l'intero bottino e ordina a Camalone di attaccare qualora Walther continuasse a non collaborare.\nNel frattempo, Hagen cerca di dissuadere in tutti i modi il suo re dal combattimento: Gunther non conosce l'eccezionale abilit\u00e0 bellica di Walther e andrebbe incontro a sconfitta certa se intraprender\u00e0 contro di lui una battaglia. Gunther non ascolta il suo suddito che cerca di persuaderlo pi\u00f9 e pi\u00f9 volte, confessandogli di aver fatto un sogno premonitore spaventoso: un orso avrebbe ferito gravemente lui e il suo re, amputando loro rispettivamente un occhio e una gamba. Gunther, forse stanco di sentire queste ammonizioni, insulta pesantemente Hagen e la sua stirpe, accusandolo di codardia. Comprendendo che non ci sarebbe stato pi\u00f9 nulla da fare, Hagen si tira indietro, isolato su un'altura, sottraendosi all'imminente battaglia.\nDopo aver rifiutato per la seconda volta la contrattazione di Walther, Camalone avvia la battaglia. Da questo momento si susseguono undici battaglie. Le prime cinque (contro Camalone, Scaramondo, Verinardo, Ekifrido e Adavardo) vengono combattute rigorosamente uno contro uno, secondo uno schema ricorsivo, che presenta nome, origine, arma del guerriero, battaglia e morte cruenta. Walther combatte la sesta battaglia contro Patafrido (il nipote di Hagen, figlio della sorella) che uccide e decapita \"post mortem\". Nei seguenti cinque combattimenti (contro Ghervito, Randolfo, Elmnodo, Trogo e Tanasto), i guerrieri franchi, consapevoli della forza immane dell'aquitano, cercano di organizzarsi per attaccarlo tutti insieme con subdole strategie, ma invano. Alla fine dell'undicesimo combattimento, Walther depone le armi e prega vicino ai cadaveri dei caduti in battaglia, affinch\u00e9 possano essere salvati grazie all'intercessione divina.\nGunther vede morire tutti i suoi guerrieri e, in preda al panico, chiede soccorso a Hagen che fino a quel momento si era sottratto dalla battaglia. Vedendo il suo sovrano umiliato, Hagen non sa che cosa fare: combattere a fianco del suo re, fedele al rapporto feudale che li lega, oppure tradire Gunther per non scontrarsi con il suo amico Walther. Dopo molte pressioni da parte di Gunther e trovandosi di fronte i cadaveri dei parenti e degli amici, Hagen cede ed escogita con Gunther una strategia per attaccare Walther.\nLo scontro finale incomincia, anticipato da un alterco fra Walther e Hagen: l'aquitano ricorda i tempi dell'amicizia presso la corte di Attila, ma il franco \u00e8 indispettito dal fatto che l'amico abbia combattuto lo stesso, nonostante avrebbe potuto benissimo riconoscerlo e tirarsi indietro. I tre combattono e il sogno di Hagen di avvera: Walther amputa una gamba a Gunther e cava un occhio a Hagen. Walther, invece, perde la mano destra a causa di un colpo inferto da Hagen che voleva proteggere il suo re. La battaglia finisce cos\u00ec senza vincitori n\u00e9 vinti. Walther e Hagen tornano di nuovo amici e tutti ritornano in patria. Alla morte di Alfere, Walther sposa Hitgunt e regner\u00e0 per trent'anni sul regno di Aquitania.\nLa materia di Walther nel Medioevo.\nIl \"Waltharius\" \u00e8 un'opera complessa, che attinge a pi\u00f9 fonti di culture diverse: in esso confluiscono elementi propri delle saghe germaniche, elementi di derivazione classica (soprattutto Virgilio e Prudenzio) ed elementi cristiani (eco e citazioni bibliche). Il risultato di questo ibrido affonda poi le radici in una serie di racconti folklorici germanici di tradizione orale (una sorta di \u201cWaltharilied prototipica\u201d) che si contaminano a vicenda, pur descrivendo sempre Walther come l'eroe semiotico, l'esempio di campione di religiosit\u00e0 e invincibile.\nFra i poemi epici mediolatini, il \"Waltharius\" stenta a trovare una sua posizione precisa: esso non \u00e8 un \u201cepos biblico\u201d, pur essendo la Bibbia una componente fondamentale del poema; non \u00e8 nemmeno un poema encomiastico, pur affrontando il tema della guerra; non \u00e8 una semplice saga germanica, in quanto in essa confluiscono elementi pagani (classici e germanici) ma anche cristiani. Il \"Waltharius\" \u00e8 dunque un'opera che si pone al confine di tre universi culturali differenti.\nLa \u201cmateria di Walther\u201d \u00e8 di origine germanica e la ricostruzione della \u201cWaltharilied prototipica\u201d \u00e8 del tutto impossibile, in quanto le origini devono essere rintracciate nella cultura popolare trasmessa per via orale.\nPossediamo tre versioni germaniche della saga di Walther, anche se con delle differenze significative con la trama del \"Waltharius\": la prima attestazione \u00e8 un poema anglosassone, il \"Waldere\", che \u00e8 quello cronologicamente pi\u00f9 vicino al \"Waltharius\" (secoli IX-X); la seconda attestazione \u00e8 il \"Walther\", un poema frammentario del secolo XIII, conservato a Graz e a Vienna; la terza attestazione germanica \u00e8 la \u201cSaga di Teodorico\u201d (\"\u00fei\u00f0rekssaga\"), un poema nordico del secolo XIII che narra le gesta di Teodorico di Verona.\nAccanto a testi specificamente dedicati a Walther, ci sono alcuni testi che citano Walther come personaggio secondario, sia in area germanica sia in area romanza. Questi testi sono: \"la canzone dei Nibelunghi\" del secolo XIII, il \"Biterolf und Dieleib\", un anonimo poema eroico scritto in medio alto tedesco a met\u00e0 del secolo XIII, il \"Kudrun\", un'altra epopea eroica anonima in medio alto tedesco, risalente al secolo XIII. Un testo \u00e8 invece di area polacca: il \"Chronicon Poloniae,\" risalente probabilmente al secolo XII.\nIn area romanza, il personaggio di Walther \u00e8 citato nella \"Chanson de Roland\" del secolo XI, in cui Walther proviene da Hum, toponimo nel nord della Francia e fa parte dei paladini al seguito di Carlo Magno che vengono annientati nell'imboscata a Roncisvalle, nei Pirenei, da Gano di Maganza, e nella ballata popolare castigliana \"Asentado est\u00e0 G\u00e0iferos\", dove Walther (G\u00e0iferos) \u00e8 sposato con Melisenda, sottratta dai Mori che partono all'inseguimento dopo il rapimento.\nIl \"Chronicon Novalicense\".\nUn'ultima rilevante attestazione dell'area romanza \u00e8 il \"Chronicon Novalicense\". Nell'economia del discorso sul \"Waltharius\" \u00e8 importante perch\u00e9 contiene una sezione dedicata specificamente a Walther (qui nominato con il nome Valtario) che decide si farsi monaco in Novalesa, scelta ricorrente fra chi vuole riscattare le proprie colpe. Questa \u00e8 una caratteristica esclusiva della letteratura romanza del personaggio Walther.\nValtario della Novalesa ha alle spalle due importanti e precisi paralleli: il primo \u00e8 Ogieri, protagonista di una monacazione in un racconto latino del secolo XI, il secondo \u00e8 Guglielmo d'Orange, paladino di Carlo Magno che dopo essersi fatto monaco ha fondato un'abbazia.\nLa parte dedicata a Walther, l'ortolano dell'abbazia inizia con una strofa in distici elegiaci:\nWalther, dopo molte battaglie decide di farsi monaco in un monastero con regole molto rigide. Per testare quanto i monaci fossero rigorosi, decide di legare delle campanelle a un bastone che agita durante i suoi pellegrinaggi. Egli, tuttavia, trova sempre monaci distratti che prestano pi\u00f9 attenzione al tintinnio che alle Sacre Scritture, finch\u00e9 non arriva in Novalesa: come al solito, agita i campanellini, ma nessun monaco gli presta attenzione, tanto sono intenti nei loro doveri monacali. Solo un bambino si distrae, incuriosito dai campanellini, e per buona risposta un precettore gli assesta uno schiaffo. Walther decide cos\u00ec che la Novalesa \u00e8 il posto giusto per lui.\nA un certo punto, l'abate chiede a Walther di sostenere una missione di recupero presso alcuni predoni. L'abate sa benissimo che Walther \u00e8 una persona coraggiosa e diplomatica e lo incoraggia a partire, senza per\u00f2 attaccare i predoni, cercando solo di contrattare con loro lo scambio del bottino. A Walther viene raccomandato fortemente di non rispondere con la violenza, nemmeno se i predoni dovessero arrivare a umiliarlo.\nWalther parte per la missione dopo aver recuperato il suo cavallo, l'unico che potesse soddisfarlo per intraprendere quel viaggio. Giunto dai predoni, viene umiliato come previsto: si deve spogliare e rimane quasi completamente nudo. Quando per\u00f2 i predoni gli intimano di togliersi anche le brache, Walther non riesce a sopportare una cos\u00ec forte umiliazione e attacca i predoni, contraddicendo cos\u00ec gli ordini del suo abate, colpendone alcuni con la coscia di un vitello che pascolava l\u00ec vicino. Al suo ritorno in Novalesa, viene fortemente rimproverato dall'abate. Dopo la morte e in seguito all'attacco dei saraceni del secolo X, si perdono le tracce della tomba di Walther e del nipote, fino a che un'anziana vedova di nome Petronilla non rivela il sito preciso del sepolcro dell'eroe monaco.\nIl \"Waltharius\": un'opera enigmatica.\nIl \"Waltharius\" presenta somiglianze proprie della saga originale germanica (la \u201cWaltharilied prototipica\u201d ricostruita), ma anche elementi innovativi, attinenti alla tradizione romanza.\nIn linea generale, i punti in comune fra \"Waltharius\" e i testi della saga germanica di Walther sono cos\u00ec riassumibili:\nDue per\u00f2 sono gli elementi che collidono fortemente fra \"Waltharius\" e il resto dei testi:\nLa critica si \u00e8 interrogata sulle ragioni di questi cambiamenti, cercando di dare loro un significato coerente con l'opera e il contesto storico in cui \u00e8 stata scritta.\nPer lungo tempo, l'interpretazione complessiva del \"Waltharius\" \u00e8 stata ostacolata da diversi fattori (primo fra tutti, l'anonimato) che rendono l'opera un caso clamoroso per l'applicazione dei metodi di ricerca filologica sui testi latini del Medioevo, ma allo stesso tempo ne evidenzia anche i limiti. Ogni recente interpretazione che \u00e8 stata proposta, soprattutto a cavallo fra il secolo XX e XXI, integra e allo stesso tempo contraddice le precedenti, rendendo la ricerca sul \"Waltharius\" affascinante e insieme difficoltosa. Qui di seguito sono esposte tre grandi problematiche, ancora non del tutto risolte, legate all'interpretazione dell'opera: la questione dell'autore, la questione del senso dell'interpretazione generale dell'opera e la questione pi\u00f9 strettamente filologica, legata alla tradizione manoscritta.\nL'enigma del \"Waltharius\": la questione autoriale.\nL'opera ci \u00e8 giunta anonima e stando allo stato attuale del testo non \u00e8 possibile risalire all'identit\u00e0 dell'autore. Fino al secolo scorso, il \"Waltharius\" \u00e8 stato attribuito indebitamente al monaco di San Gallo Ekkeardo I, vissuto nel secolo X. Tale ipotesi sarebbe suffragata, secondo Jacob Grimm, dai \"Casus Sancti Galli\" (\u201cLe vicende di San Gallo\u201d), una cronaca del monastero proseguita da Ekkeardo IV che sostiene che il suo confratello avesse composto una \"vita Waltharii manufortis\", da lui rivista e corretta, su ordine di Aribo (o Aribone), vescovo di Magonza dal 1026 al 1031. Il passo della cronaca \u00e8 il seguente:\nSecondo Jacob Grimm la dichiarazione di immaturit\u00e0, l'idea di aver realizzato un esperimento scolastico, la svalutazione della componente germanica e l'esaltazione dell'ideale monastico sono perfettamente coerenti con il finale del poema e l'epiteto \"Manufortis\" rimanderebbe alla \"dextera fortis\" di Walther.\nIn realt\u00e0, la proposta di Grimm, a ben guardare, \u00e8 avventata. In primo luogo, il \"topos\" della modestia \u00e8 ricorrente in molte opere, medievali e classiche. In secondo luogo, l'opera non ha l'intenzione, come spesso si \u00e8 creduto, di svalutare l'ideale germanico a favore dell'ideale monastico. La petizione di principio che nel \"Waltharius\" vi sia una soggiacente opposizione fra l'ideale cristiano e l'ideale germanico non \u00e8 provata in nessun luogo del testo: al contrario, \u00e8 ben evidente come in pi\u00f9 punti l'autore mostri di possedere la conoscenza di un sostrato germanico, di cui fa un uso consapevole. Infine, il fatto che Ekkeardo I abbia scritto una \"vita metrice\" (\u201cvita in versi\u201d) non significa che sia l'autore di un poema metrico in esametri e il riferimento a \"manufortis\" allude all'epiteto \"fortis\" del cavaliere cristiano Valtario nei distici elegiaci del \"Chronicon Novalicense\" (cap. VII). \u00c8 possibile che durante il loro breve soggiorno nella citt\u00e0 di Breme, in Lomellina, i monaci della Novalesa fossero venuti a conoscenza di questa presunta \"vita Walthari Ekkeardo auctore\" e che sia cos\u00ec confluita nel \"Chronicon\".\nIl prologo di Geraldo.\nAlcuni manoscritti di area francese settentrionale possiedono un prologo, comunemente chiamato \u201cPrologo di Geraldo\u201d, di venti versi.\nQuesto misterioso Geraldo sarebbe il \"magister scholarum\" di San Gallo nell'850, per il quale il giovane Ekkeardo I avrebbe composto il poema. Geraldo avrebbe poi dedicato il poema all'arcivescovo Ercambaldo di Strasburgo, inserendovi il prologo. In alternativa, Geraldo potrebbe essere l'allievo di Notkero Balbulo, attivo intorno al 980. L'identificazione di Ercambaldo \u00e8 invece difficile: Geraldo e Ercambaldo, nel Medioevo di area germanofona, erano nomi comuni e vi sono ricorrenze frequenti di monaci e vescovi con questi nomi: in ogni epoca poteva esserci un potenziale autore di nome Geraldo e un potenziale destinatario di nome Ercambaldo.\nQuesta \u201cipotesi Geraldo\u201d \u00e8 suffragata, ancora una volta, dall'esaltazione monastica e dei valori cristiani che si intravedono nel \"Waltharius\" a scapito della cultura germanica che verrebbe parodiata. Significativo, a proposito, \u00e8 il verso 17 del prologo (\"Ludendum magis est dominum quam sit rogitandum\": \u201cbisogna divertirsi pi\u00f9 che dover pregare il Signore\u201d): il verbo \"ludo\" segnala il poema come un'opera d'evasione, disimpegnata, atta solo al divertimento di un monaco.\nInfine, anche se si ammettesse questa possibilit\u00e0 per la paternit\u00e0 dell'opera, lo stile del prologo non \u00e8 conforme al resto del poema. Un'attenta analisi stilistica pu\u00f2 ben evidenziare che la struttura dei versi del prologo e di quelli dell\"'Waltharius\" \u00e8 sostanzialmente diversa, indice del fatto che il prologo sia di un altro autore e che il prologo sia in realt\u00e0 un'interpolazione.\nL'enigma del \"Waltharius\": problemi interpretativi.\n\u00c8 evidente che l'anonimato dell'opera \u00e8 stato un ostacolo non indifferente per riuscire a capire il senso generale dell'opera e per lungo tempo (fino alle recenti resistenze del secolo scorso) la tesi di Grimm sull'attribuzione del \"Waltharius\" a Ekkeardo I ha avuto il sopravvento, ma \u00e8 riuscita a fondare un caposaldo della letteratura latina medievale di area germanica su basi, come si \u00e8 visto, tutt'altro che inoppugnabili e alquanto discutibili.\nLa questione autoriale trascina con s\u00e9 una serie di problemi interpretativi difficilmente spiegabili attribuendo il \"Waltharius\" al secolo X. A partire dagli ultimi decenni del secolo XX, sono state proposte alcune teorie alternative alla tesi di Grimm, atte a spiegare il senso complessivo di un'opera cos\u00ec complessa che sfugge a qualsiasi possibilit\u00e0 di interpretazione univoca, in mancanza di datazione e autore certi.\nLa tesi di Werner.\nSecondo Karl Ferdinand Werner, l'opera ha evidenti riferimenti con l'epoca ludoviciana (\"post\" 814, anno della morte di Carlo Magno). L'opera viene cos\u00ec retrodatata al secolo IX, contrariamente alla tesi a lungo proposta del secolo X: un'epoca in cui non c'\u00e8 nessun entusiasmo per la guerra, ma al contrario le guerre civili generano solo violenza.\nStando a Werner, nell'et\u00e0 di Ludovico si assisterebbe a due fenomeni significativi: il ripiegamento dei nobili nel monastero (come Guglielmo d'Orange e Valtario nel \"Chronicon Novalicense\") e il cambio della classe dirigente del re, che viene affiancato da persone di sua fiducia, soprattutto provenienti dal territorio visigotico o aquitano. Ludovico crea un regno con una forte impronta moralistica e legittimista e Walther rappresenterebbe il modello perfetto di regnante che si sarebbe opposto a qualsiasi forma di usurpazione. Il poema quindi sarebbe stato scritto in ambiente aquitano e si scaglierebbe contro Carlo il Calvo (che ha usurpato il posto di Pipino II in Aquitania). Werner pensa che un possibile autore possa essere Ermoldo Nigello, costretto all'esilio a Strasburgo nel 824-828, autore del \"Carmen elegiacum in honorem Hludovici\".\nTuttavia, la tesi di Werner ha tre punti deboli che non spiegano l'originalit\u00e0 del \"Waltharius\". In primo luogo, Walther viene sopravvalutato: per quanto migliore fra i tre eroi che combattono, \u00e8 comunque ferito anche lui e lo scambio di battute finali con Hagen ne evidenzia la \"diminutio socialis\" in ambito privato e pubblico. In secondo luogo, Werner non tiene conto del fatto che Carlo il Calvo non ha preso il potere con la forza, ma gli \u00e8 stata assegnata l'Aquitania dal padre Ludovico in tenera et\u00e0, regnante ancora Pipino II, nipote di Ludovico. In ultima istanza, Werner non giustifica il cambio di nazionalit\u00e0 di Gunther (da burgundo nelle saghe germaniche a franco nel \"Waltharius\"). Per assurdo, l'unico merito che bisogna riconoscere a Gunther \u00e8 quello di non essere un usurpatore perch\u00e9 sale al potere non appena muore Gibicone. Ammettere che Carlo il Calvo sia Gunther nella finzione letteraria non \u00e8 fondato.\nLa tesi di D'Angelo.\nEdoardo D'Angelo rilegge il \"Waltharius\" alla luce di un'interpretazione biblica. La chiave di volta per l'interpretazione dell'opera \u00e8 il sogno di Hagen che rimanderebbe al contesto storico delle guerre di successione dopo la morte di Ludovico il Pio, avvenuta nel 840: le mutilazioni di Gunther, Hagen e Walther corrisponderebbero alla spartizione del regno di Ludovico fra i suoi figli (a Lotario la regione centrale, a Ludovico il Germanico la parte orientale, a Carlo il Calvo la parte occidentale).\nLa problematica politica presente nel \"Waltharius\" sarebbe quella della necessit\u00e0 dell'unit\u00e0 della monarchia. Se l'anonimo poeta vuole prendere le distanze dalla situazione fratricida e litigiosa che dilania il regno di Ludovico, bisogna ammettere l'840 come \"terminus post quem\" per la composizione del \"Waltharius\".\nIl sogno di Hagen.\nD'Angelo interpreta il sogno di Hagen come una profezia della successione del potere monarchico, sulla scia del sogno di Daniele. Secondo D'Angelo, l'identificazione della seconda bestia \u00e8 un rimando evidente all'orso nel sogno di Hagen.\nI temi del sogno, della caccia e degli animali selvatici in D'Angelo assumono una chiave di lettura psicanalitica, come se Walther mostrasse il suo \"Es\" bestiale, represso e disumanizzante in battaglia, e un \"Super-Io\" vincolato alla norma cristiana dopo gli scontri e nei confronti con Hagen e Hitgunt. Tale metamorfosi di Walther sarebbe innescata dall'allontanamento dal consorzio civile dopo la fuga dalla Pannonia, dopo essere diventato un cacciatore in simbiosi con la natura. Il sogno, e la sua realizzazione, rappresentano dunque la trasformazione definitiva di Walther in qualcosa di disumano.\nDi l\u00e0 dall'interpretazione psicanalitica, l'orso era un animale emblema della classe guerriera germanica ed era anche l'animale pi\u00f9 pericoloso e dotato di maggiore forza fisica. Nelle popolazioni germaniche, il termine \"bear\" indica letteralmente \u201cquello bruno\u201d perch\u00e9 l'orso era l'animale tab\u00f9, talmente pericoloso che non poteva nemmeno essere nominato. Due volte nel \"Waltharius\" l'orso \u00e8 immagine della forza del protagonista: oltre al sogno di Hagen, Walther viene paragonato all'orso anche durante la successione delle battaglie, dove Walther \u00e8 paragonato all'orso della Numidia.\nNella cultura germanica antica, esistevano degli antichi riti sciamanici in cui venivano assunte sostanze allucinogene naturali e sangue dell'animale-totem. Attraverso la vestizione con le pelli e le allucinazioni generate dalle droghe naturali, il guerriero assorbiva la potenza dell'animale guida. Questi guerrieri erano i Berserkir (\u201cpelli d'orso\u201d) e gli Ulfedhnar (\u201cpelle di lupo\u201d). \u00c8 possibile che questo elemento folklorico sia entrato nel sostrato della saga.\nLa descrizione di Walther conserva i tratti del condottiero germanico arcaico, la cui forza \u00e8 il risultato dell'esercizio diurno che \u00e8 quasi un dato naturale di quell'etnia. Le caratteristiche sono anche psicologiche, come se l'eroe si calasse nelle parti della bestia che \u00e8 abituato a cacciare o a contrastare: l'orso era l'unico animale fra quelli conosciuti allora che combatteva in posizione eretta come l'uomo.\nLa tesi di Florio.\nRuben Florio sostiene di retrodatare il poema all'et\u00e0 carolingia. Secondo lo studioso, il poema rappresenta il recupero della figura eroica classica e germanica dell'eroe, in un contesto trionfalistico e panegiristico della corte di Carlo. Walther \u00e8 non solo campione della cristianit\u00e0, ma \u201cnovello Enea\u201d, come a giustificare la \"translatio imperii\" da Roma ad Aquisgrana. Il poema \u00e8 quindi la sintesi ideale delle due culture e l'insistito modello virgiliano ha una valenza ideologica molto forte: il Waltharius \u00e8 il poema dei fasti dell'impero carolingio, modellato sull'impero romano. Il poema ha come bersaglio i sovrani merovingici (identificati Gunther), deboli e illegittimi, mentre Walther \u00e8 meritevole e degno di regnare pi\u00f9 per le proprie virt\u00f9 che per effettiva discendenza di sangue.\nNulla c'\u00e8 di trionfalistico nel \"Waltharius\", in realt\u00e0: Walther e Hagen subiscono comunque una sconfitta e la guerra viene condannata come generatrice di distruzione dei rapporti. Inoltre, Gunther, per quanto negativo, non \u00e8 affatto illegittimo visto che sale al trono non appena il padre Gibicone muore. Florio inoltre non giustifica la scelta di Walther come eroe aquitano: se il poema deve essere un'esaltazione dei sovrani carolingi, rimane oscuro il motivo della scelta dell'eroe aquitano. N\u00e9 spiega la ragione di Gunther come burgundo. In pi\u00f9, i fasti dell'impero romano sembrano pi\u00f9 vicini alla percezione di Attila nel poema e non dei protagonisti del poema.\nLa tesi di Mora.\nFrancine Mora focalizza l'attenzione sul tesoro unno sottratto da Attila durante le sue conquiste in Europa.\nMora focalizza l'attenzione sulla geografia del \"Waltharius\" e sulla collocazione delle battaglie. Vengono citati luoghi come Worms, Metz e i Vosgi che sono stati in passato il cuore pulsante della dinastia carolingia: sono tutti territori dell'Austrasia, luogo di origine, territorio di caccia e di soggiorno dei sovrani carolingi.\nIl testo troverebbe la sua origine proprio in quei territori suggeriti dall'opera e avrebbe una forte impronta polemica contro il potere imperiale.\nLa tesi di Rio.\nAlice Rio \u00e8 una storica medievale del King's College di Londra che ha dimostrato come il \"Waltharius\" non sia un caso cos\u00ec isolato come potrebbe suggerire la sua originale composizione. Alice Rio si occupa nello specifico delle ragioni storiche che hanno spinto alla composizione del \"Waltharius\", sullo sfondo delle guerre fratricide fra i figli di Ludovico il Pio e pi\u00f9 nello specifico sullo sfondo della battaglia di Fontenoy dell'841. Un tale sfondo storico, osserva la Rio, sarebbe stato urtante per un pubblico di soli monaci, ambiente a cui si fa spesso risalire la genesi del \"Waltharius\": quindi, \u00e8 evidente che questo poema non sia stato concepito \"ad ludendum\", come scrive Geraldo nel suo prologo, e l'ironia dell'eroe germanico non pu\u00f2 essere la chiave di lettura.\nIl motore della vicenda \u00e8 il tradimento di Gunther nei confronti di Attila. Gunther, con il suo gesto, vorrebbe riscattare il torto e l'offesa subita dal padre Gibicone da parte di Attila, ma sbaglia sempre e porta alla rovina s\u00e9 e chiunque lo accompagni, sia esso amico, come i guerrieri franchi che lo seguono, o nemico, come Walther. Il difetto di \"leadership\" di Gunther innesca una serie di eventi che sviluppano la storia: se non fosse stato per la rottura del patto con Attila, Hagen non sarebbe scappato dalla Pannonia, Walther non l'avrebbe seguito e non si sarebbero scontrati sui Vosgi. Ognuno, Gunther in modo pi\u00f9 grave, compie un tradimento e si macchia di una colpa.\nL'adesione perfetta all'ideale guerriero non c'\u00e8: l'eroe ne esce mutilato, ma, allo stesso tempo, nessuno dei tre pu\u00f2 essere ritenuto un antieroe. Solo Gunther \u00e8 il personaggio completamente negativo, caratterizzato da egoismo e codardia, che arriva a supplicare il suo vassallo Hagen pur di salvare il suo onore (anche se ormai perduto da tempo). Una figura di re positivo (salvo, forse, Attila) nel poema non c'\u00e8 e per di pi\u00f9 non si propone una visione alternativa di buona \"leadership\": si tace sul regno di Walther e il poema si chiude in modo molto sbrigativo sul suo regno felice. Walther, per quanto positivo, \u00e8 comunque un \u201csovrano mancato\u201d che deve subire una \"diminutio socialis\" (pubblica e privata) causata dalla mutilazione alla mano: \u00e8 solo e non pu\u00f2 sostituire un modello di regalit\u00e0 perduta per sempre.\nOgni legame viene infranto, primo fra tutti quello con Attila che, come osservato, non \u00e8 il nemico, ma al contrario un re buono che ha accolto nella sua reggia i tre ostaggi (Walther, Hagen e Hitgunt) come figli. Quello che pi\u00f9 di tutti risente di questi rapporti infranti \u00e8 Hagen che, secondo Rio, rappresenta magistralmente il dissidio interiore della nobilt\u00e0 franca di fronte alle guerre fratricide degli anni quaranta del secolo IX. Hagen si trova di fronte alla necessit\u00e0 di ubbidire al suo re, avaro ed egoista, e la volont\u00e0 di non scontrarsi contro il suo amico Walther, con cui \u00e8 cresciuto.\nNell'841, Lotario e Pipino II si scontrano contro Carlo il Calvo e Ludovico il Germanico a Fontenoy per contendersi il potere dopo la morte del loro padre Ludovico il Pio. La violenza inaudita generata da questa battaglia farebbe da sfondo alle vicende del \"Waltharius\" e Gunther sarebbe la controparte di Lotario, il sovrano avaro, incompetente e non disponibile al compromesso, i cui i territori erano scenario di guerra, cos\u00ec come quelli di Gunther nel \"Waltharius\". Ammettere questa interpretazione, permetterebbe di spiegare la presenza del sassone Ekifrido nelle battaglie, poich\u00e9 i Sassoni erano divisi fra le diverse fazioni.\nL'Aquitania, il territorio pi\u00f9 colpito dalle guerre fratricide, deve avere un posto centrale nel poema: forse l'autore doveva essere aquitano o doveva difendere la causa di Carlo il Calvo.\nIl \"Waltharius\" non \u00e8 quindi ironico ed \u00e8 un esempio di poesia politica contemporanea che esprime, come molti altri componimenti contemporanei i dilemmi di una generazione massacrata dalle guerre: una risposta, insomma, ai problemi della contemporaneit\u00e0.\nL'enigma del \"Waltharius\": la tradizione manoscritta.\nLa tradizione manoscritta del \"Waltharius\" si pu\u00f2 riassumere come segue, partendo dalle informazioni fornite dall'edizione di Karl Strecker e dallo \"stemma codicum\" segnalato da Edoardo D'Angelo.\nNello \"stemma codicum\", \u00e8 segnalata con N la tradizione indiretta contenuta nel \"Chronicon Novalicense\" (vv. 93-567), risalente alla prima met\u00e0 del secolo XI.\nAlla famiglia \u03b4 appartengono manoscritti della Germania del Sud.\nAlla famiglia \u03b3 appartengono manoscritti della Germania occidentale o nordoccidentale, al confine con l'attuale Francia.\nQuesti tre codici, a differenza di quelli della famiglia \u03b4, presentano il prologo di Geraldo.\nAlla famiglia \u03b3 va aggiunto il cosiddetto frammento di Lorsch (Hamburg, Stadtbibliothek, Cod. 17 in scrin. fragm. 1; in sigla H). La sua datazione \u00e8 stata lungo discussa. Per lungo tempo, infatti, il frammento di Lorsch \u00e8 stato datato al secolo X e si \u00e8 pensato che derivasse da un testo che avrebbe incluso il prologo di Geraldo, come tutti i manoscritti della famiglia \u03b3.\nLa tesi di Turcan-Verkerk.\nAnne-Marie Turcan-Verkerk \u00e8 una studiosa francese che in uno saggio del 2016 ha introdotto una questione a lungo trascurata e passata in sordina presso gli altri studiosi, cio\u00e8 lo studio materiale della tradizione manoscritta.\nLa tesi della Turcan parte dall'analisi del frammento del manoscritto di Lorsch: si tratta di una porzione del bifolio esteriore di un quaternione che contiene alle pagine 1 \"recto\" e 1 \"verso\" una porzione dell\"'Epistula 106\" di Girolamo e una porzione del \"Waltharius\" alle pagine 8 \"recto\" (dal verso 316 al verso 339) e 8 \"verso\" (dal verso 388 al verso 411), disposti su due colonne di 24 versi. Per lungo tempo lo si \u00e8 datato nel secolo X.\nTurcan ricostruisce i fogli mancanti del fascicolo: dalla sua ricostruzione, si pu\u00f2 notare come al foglio 4 \"verso\" si sarebbe conclusa dell'epistola di Girolamo e sarebbe iniziato il \"Waltharius\". Considerando che il poema era strutturato su due colonne per pagina da 24 versi ciascuna (dunque 96 versi per foglio, \"recto\" e \"verso\"), la ricostruzione della Turcan riporta nella seconda met\u00e0 del foglio 4 \"verso\" i primi 27 versi del \"Waltharius\", pi\u00f9 un probabile titolo simile a \"Incipit Waltharii poesis\", che avrebbe segnalato l'inizio del poema.\nLo spazio rimanente nella prima met\u00e0 del foglio, se si ammette di inserire il prologo di Geraldo, non sarebbe stato sufficientemente ampio per poter concludere la lettera senza che i due testi si sovrapponessero. Ne consegue che il manoscritto di Lorsch, pur appartenendo alla famiglia \u03b3, non doveva avere il prologo di Geraldo, comune solo ai manoscritti B, T e P.\nLa datazione al secolo IX \u00e8 corroborata da alcune testimonianze indirette presenti in alcuni inventari della regione dei Vosgi. L'area di diffusione originaria doveva essere suggerita gi\u00e0 dall'opera, visto che il \"Waltharius\" pare essere entrato stabilmente nel canone scolastico: l'opera era citata negli inventari di Toul e Remirmont e il pi\u00f9 antico manoscritto proviene da Lorsch. Il \"Waltharius\" inoltre era presente a Gembloux e fin\u00ec nelle mani di Sigiberto di Metz fra il 1050 e il 1070. Pensare all'opera come originaria di San Gallo o dell'Aquitania risulta essere fallace perch\u00e9 il \"Waltharius\" \u00e8 presente negli inventari di importanti monasteri del cuore della dinastia carolingia, nella regione di Metz: il che spiegherebbe la lunga deviazione verso i Vosgi di Walther e Hiltgunt e la citazione di tutte le citt\u00e0 citate della zona. Il \"Waltharius\" non ha avuto, quindi, diffusione oltre l'arco alpino (fatta eccezione per la sola Novalesa) e oltre i Pirenei (non abbiamo infatti manoscritti iberici): questa \u201cfavola politica\u201d era probabilmente indirizzata solo ai regni di Ludovico e Lotario, stando alla provenienza dei testimoni oggi conservati.\nL'autore doveva probabilmente essere un personaggio di spicco dell'entourage di Carlo il Calvo e molto erudito, capace di padroneggiare la cultura romanza e la cultura germanica, forse era un monaco letterato: Turcan pensa a Valafrido Strabone come possibile autore, per le citazioni interne e perch\u00e9 molto vicino a Carlo il Calvo. Valafrido polemizz\u00f2 contro l'avarizia nel \"De imagine Tetrici\", un poema di carattere allegorico organizzato come un dialogo fra il poeta e la sua ispirazione.\nImmaginando quindi l'autore vicino all'Aquitania (centro importante, ma non luogo di provenienza del poema), Anne-Marie Turcan-Verkerk propone di identificate Carlo il Calvo con Walther, Lotario con Gunther e Ludovico il Germanico con Hagen che, pur legato da un vincolo familiare a Lotario, si \u00e8 alleato contro di lui e con il fratellastro durante la battaglia di Fontenoy e fu firmatario con Carlo, contro Lotario, dei giuramenti di Strasburgo, cos\u00ec come nella storia del \"Waltharius\" Hagen \u00e8 suddito di Gunther, ma molto amico di Walther."}
{"id": "3864886", "revid": "46715311", "url": "https://it.wikipedia.org/wiki?curid=3864886", "title": "Rutenberg", "text": ""}
{"id": "3864890", "revid": "1457838", "url": "https://it.wikipedia.org/wiki?curid=3864890", "title": "Tour du Lac L\u00e9man", "text": "Il Tour du Lac L\u00e9man (it. \"Giro del Lago Lemano\") era una corsa in linea maschile di ciclismo su strada, che si disput\u00f2 attorno al Lago Lemano, in Svizzera, dal 1879 al 2005. \u00c8 la classica pi\u00f9 antica dopo la Milano-Torino. Nel 2005 fu inserito nel calendario dell'UCI Europe Tour, come evento di classe 1.2.\nAlbo d'oro.\n\"Aggiornato all'edizione 2005.\""}
{"id": "3864893", "revid": "124955475", "url": "https://it.wikipedia.org/wiki?curid=3864893", "title": "Felice Trojani", "text": "Collabor\u00f2 con Umberto Nobile alla progettazione dei Dirigibili di tutta la serie N, e partecip\u00f2 alla preparazione ed alla spedizione del dirigibile N-4, denominato \"Italia\" volta alla seconda conquista del Polo Nord avendo il ruolo di \"Timoniere di quota\" e quello di \"supervisore tecnico\" in quanto progettista. Il Dirigibile Italia and\u00f2 perduto in quella seconda spedizione scientifica del 1928 sulla banchisa polare. Trojani fu uno dei sopravvissuti all'impatto e, insieme ai suoi 8 compagni, venne tratto in salvo sul pack artico dopo 48 giorni trascorsi al riparo nel celebre accampamento della Tenda Rossa, da lui stesso progettata.\nBiografia.\nFelice Trojani nacque a Roma, il 18 Aprile 1897, da Pietro Trojani un Ufficiale dell'Esercito, ed impiegato statale, e da Maria Antonietta Terinelli di professione insegnante. \nTrojani trascorse tutta la sua giovinezza a Roma, e frequent\u00f2 il Liceo ginnasio Torquato Tasso (Roma). Per meriti fu ammesso alla prestigiosa Regia Scuola di Applicazione degli Ingegneri di San Pietro in Vincoli, a Roma.\nLa chiamata alle armi per lo scoppio della Prima Guerra Mondiale lo vide giovane ufficiale con il grado di Aspirante nella Brigata Arno, assegnato al Battaglione Aviatori del Regio Esercito. \nDurante la Battaglia di Caporetto, non si ritir\u00f2 dalle linee con il suo reparto e fu fatto prigioniero sul Monte Cucco di Luico (Kuk). \nAlla fine del Primo Conflitto Mondiale, tornato in patria dalla prigionia a Cellelager in Germania, quale ex-combattente fu decorato e promosso, e divenne Sottotenente del Genio Aeronautico, ed in seguito Ufficiale superiore con il grado di Maggiore.\nNel 1919, Trojani riprese gli studi accademici laureandosi in ingegneria nel 1922. Il suo primo impiego presso la CNA (Compagnia Nazionale Aeronautica) lo rese una figura interessante e poliedrica al punto che fu poi subito chiamato a lavorare quale ingegnere progettista presso lo Stabilimento di Costruzioni Aeronautiche (SCA), di pertinenza militare e posto sotto il comando del Generale Umberto Nobile.\nTra il 1923 ed il 1924 l'Ingegner Trojani lavor\u00f2 alacremente presso lo SCA per la progettazione e la costruzione del dirigibile N-1, denominato Norge, che vide il suo volo inaugurale il 29 Marzo 1926 nei cieli di Roma, e con il quale il Generale Umberto Nobile conquister\u00e0 il Polo Nord il 12 Maggio 1926 alle ore 1:30 (GMT).\nFelice Trojani progetter\u00e0 per quella missione l'originale hangar di Kingsbay alle Isole Svalbard, privo di tetto per prevenire il sovraccarico da neve ma capace di ridurre i carichi laterali dovuti ai forti venti della zona, e progetter\u00e0 anche la torre d'attracco che ancora oggi \u00e8 presente nella cittadina Norvegese di Ny-\u00c5lesund.\nA seguito dei successi derivanti dalla notoriet\u00e0 per la conquista del Polo Nord, fu inviato in Giappone nel 1926 per lavoro, e vi ritorn\u00f2 nel Gennaio 1927 insieme al Generale Umberto Nobile per il montaggio del dirigibile N-3, costruito sempre nelle officine di Roma per conto della Marina Imperiale Giapponese che lo aveva acquistato.\nIl Generale Umberto Nobile, concluse le attivit\u00e0 in Giappone, gli chiese in quell'occasione di collaborare attivamente al progetto, alla costruzione, all'allestimento e a partecipare alla spedizione del dirigibile N-4, gi\u00e0 denominato orgogliosamente \"Italia\" per il ritorno al Polo Nord.\nDopo aver partecipato alla progettazione ed alla costruzione dell'Aeroporto del Littorio a Roma (oggi noto con il nome Aeroporto dell'Urbe), si dedic\u00f2 completamente e con entusiasmo alla seconda missione artica del Generale Umberto Nobile.\nIl dirigibile N-4 fu costruito a tempo di record e modificato rispetto alle versioni precedenti, per le necessit\u00e0 scientifiche dell'ardita missione esplorativa artica.\nDurante l'attenta progettazione dell'N-4, critic\u00f2 alcune modifiche volte all'alleggerimento della struttura dell'aeronave, poich\u00e9 le riteneva pericolose per un possibile cedimento strutturale che tuttavia non si verific\u00f2.\nPer la sua perfetta conoscenza tecnica dell'aeronave, Trojani fu membro dell'equipaggio con il ruolo di Ufficiale \"Timoniere di quota\", nonch\u00e9 \"sovrintendente tecnico\", e conquister\u00e0 insieme a tutto l'equipaggio il Polo Nord il 24 Maggio 1928 alle ore 00:24 GMT.\nFelice Trojani \u00e8 il progettista della celebre Tenda di soccorso appositamente concepita con tecnologie avanzate, e che in seguito allo schianto sul pack artico verr\u00e0 denominata la Tenda Rossa, nella quale i sopravvissuti alla caduta del dirigibile troveranno rifugio per tutta la loro permanenza sui ghiacci artici.\nNel 1932, a seguito delle asperrime polemiche seguite alla tragedia per la perdita di uomini e dell'aeronave, decise di seguire ancora una volta il Generale Umberto Nobile in Unione Sovietica, alla Diri\u017eablestroj (\u0414\u0438\u0440\u0438\u0436\u0430\u0431\u043b\u0435\u0441\u0442\u0440\u043e\u0439) di Dolgoprudnyj.\nNel 1934 l'ingegner Felice Trojani, decise di sviluppare un progetto personale per un caccia biposto innovativo interamente metallico, con carrello d'atterraggio retrattile ed armamento offensivo integrato nelle ali che fece il suo primo volo nella primavera del 1939.\nIl caccia denominato AUSA AUT 18 fu sviluppato dall'Aeronautica Umbra S.A. (AUSA) di Foligno, ove Trojani era divenuto Direttore tecnico.. Nel 1939 svilupp\u00f2 anche l'aereo bimotore AUSA AUT 45 , rimasto allo stadio dei modelli per il tunnel aerodinamico e della cella di carico.\nDurante la seconda guerra mondiale, lavor\u00f2 a Roma, anche come ingegnere civile per conto dell'Impresa Castelli accreditata presso la Citt\u00e0 del Vaticano, \nAl termine della seconda guerra mondiale, alla ricerca di occasioni di lavoro migliori di quelle scarse disponibili in Italia nell'immediato dopoguerra, emigr\u00f2 in Brasile, a San Paolo, ove apr\u00ec un'industria di meccanica di precisione.\nUnico dei superstiti della spedizione del dirigibile \"Italia\" a non aver mai raccontato pubblicamente la propria versione, anche per il divieto (disatteso da tutti gli altri) posto ai partecipanti dalla Societ\u00e0 geografica italiana, finanziatrice della spedizione, venne contattato nel 1960 dallo psichiatra statunitense George Simmons, all'epoca alla ricerca di informazioni per il suo volume \"Target: Arctic\", in cui analizz\u00f2 la psicologia dei partecipanti alla corsa al Polo Nord.\nSimmons convinse l'ingegner Felice Trojani a raccontare la sua verit\u00e0, ed anche tutti i prodromi e le conseguenze sulla propria vita della partecipazione alla spedizione. \"La coda di Minosse\" divenne cos\u00ec il racconto di mezzo secolo di aeronautica in Italia, dai suoi albori sino alla seconda guerra mondiale.\n\"La coda di Minosse\" merit\u00f2 alla sua uscita le positive recensioni di Dino Buzzati sul \"Corriere della Sera\" e di Carlo Casalegno su \"La Stampa\", e guadagn\u00f2 nel 1966 il Premio Cultura della Presidenza del Consiglio dei Ministri.\nNel 1967 verr\u00e0 pubblicato il suo libro \"L'Ultimo Volo\" - chiamato \"il Minossino\" in ambito editoriale - in cui raccont\u00f2 una versione per \"ragazzi\" (ma che negli anni verr\u00e0 riedito, sino ad oggi, nelle collane per \"grandi\") dell'avventura del Dirigibile Italia e degli uomini che sopravvissero all'impatto con il pack artico nella Tenda Rossa, in cui scriver\u00e0, non senza rammarico:\nDal 1964 si stabilir\u00e0 definitivamente in Italia, a Milano, per seguire l'edizione dei suoi libri e continuando a lavorare in ambito ingegneristico, collaborando anche con il Politecnico di Milano presso il quale tenne anche alcune \"lectio magistralis\".\nL'Ingegner Felice Trojani si spegner\u00e0 presso l'ospedale di Rho (Milano) il 3 Novembre 1971 (a Rho perch\u00e9 a Milano non c'erano posti disponibili, a trovare il posto in ospedale fu il titolare della ditta Moretti, che aveva costruito la Tenda Rossa ) lasciando tra i suoi svariati e numerosi scritti, alcune considerazioni personali che descrivono l'uomo:"}
{"id": "3864894", "revid": "24281", "url": "https://it.wikipedia.org/wiki?curid=3864894", "title": "Adam &amp; the Ants", "text": ""}
{"id": "3864896", "revid": "125129785", "url": "https://it.wikipedia.org/wiki?curid=3864896", "title": "Maurice Smith (lottatore)", "text": "Come kickboxer \u00e8 stato campione del mondo dei pesi massimi WKC e WKA ed ha combattuto nei tornei ISKA e K-1 confrontandosi con i migliori kickboxer europei.\nCome artista marziale misto \u00e8 stato il secondo detentore della storia del titolo dei pesi massimi UFC ed ha combattuto anche nelle federazioni Pride, Strikeforce, RINGS, Pancrase e World Victory Road.\nCon una carriera che dura dal 1993, Smith \u00e8 uno dei lottatori pi\u00f9 longevi nella storia delle MMA.\nCarriera nel kickboxing.\nSmith debutta come kickboxer professionista nel 1983 con una sconfitta contro il canadese Tony Morelli, sconfitta vendicata lo stesso anno in un rematch con in palio il titolo dei pesi massimi World Kickboxing Council.\nSuccessivamente lotta per il titolo dei pesi cruiser World Kickboxing Association contro Don Wilson (con cui ha anche recitato nel film \"Bloodfist II\") ma viene sconfitto ai punti. Combatte quindi per il titolo dei pesi massimi nella medesima associazione e questa volta vince sconfiggendo il messicano Travis Everett con un calcio basso, e in seguito riuscir\u00e0 a difendere il titolo per ben sette volte fino al 1993.\nPrende parte ai maggiori tornei mondiali in Giappone ed Europa venendo sconfitto dai maggiori talenti del vecchio continente come Peter Aerts (tre volte), Ernesto Hoost (due volte), J\u00e9r\u00f4me Le Banner e Andy Hug: in particolare Hoost elimin\u00f2 Smith sia nella semifinale del torneo K-1 Grand Prix '93, sia al K-1 USA Grand Prix '98, valido per la qualificazione al torneo K-1 di quell'anno. Si qualific\u00f2 al K-1 World Grand Prix 2001 ma perse in semifinale contro Aerts, come perse la semifinale del K-1 World Grand Prix 2003 contro il connazionale Rick Roufus.\nSi ritir\u00f2 dalla kickboxing nel 2005 con un record di 53-13-5.\nCarriera nelle arti marziali miste.\nInizi.\nLa carriera di Smith nelle arti marziali miste inizia in Giappone nel 1993 a seguito del torneo K-1 al quale partecip\u00f2 quell'anno.\nCon le federazioni Pancrase e RINGS mette a segno un negativo record di 2-7, venendo sconfitto dai migliori lottatori del momento come Ken Shamrock e Bas Rutten (due volte).\nRende meglio negli Stati Uniti con il torneo Extreme Fighting (2-0).\nUltimate Fighting Championship.\nEsordisce in UFC nel 1997 con la sfida diretta per il titolo dei pesi massimi UFC contro il campione in carica Mark Coleman: Smith vince ai punti e diviene subito il nuovo campione dei pesi massimi.\nLo stesso anno riesce a difendere il titolo da Tank Abbott grazie ad una vittoria per sottomissione, ma a dicembre deve arrendersi ai punti contro Randy Couture, che quindi gli strappa la cintura di campione.\nL'avventura di Smith nell'UFC prosegue con alti e bassi vista la sconfitta patita contro Kevin Randleman, anche se a seguire batte Marco Ruas.\nRitorno in Giappone.\nDopo l'esperienza in UFC Smith nel 1999 torna in Giappone con la prestigiosa promozione Pride, con la quale vince un incontro contro Branko Cikati\u0107.\nTorna anche a combattere per RINGS dove viene sconfitto da Renzo Gracie.\nRitorno in UFC.\nNel 2000, con un record di 9-11, torna nell'UFC, ma i risultati restano sempre discontinui e in due incontri piazza uno score di 1-1 a causa della sconfitta contro Renato Sobral.\nViene quindi svincolato e si ritira dalle arti marziali miste.\nRitorno in attivit\u00e0.\nSmith fece ritorno nel mondo delle arti marziali miste professionistiche nel 2007 e 2008 per altri tre incontri, rispettivamente con le organizzazioni International Fight League, Strikeforce e World Victory Road.\nSuccessivamente si ferm\u00f2 per altri quattro anni e nel 2012, alla veneranda et\u00e0 di 50 anni, combatt\u00e9 un ulteriore incontro nella categoria dei pesi mediomassimi, vincendolo per KO. Il 2 novembre 2013 torna ancora a combattere, venendo per\u00f2 sconfitto al 3 round per decisione unanime."}
{"id": "3864898", "revid": "767487", "url": "https://it.wikipedia.org/wiki?curid=3864898", "title": "Chung Nam-sik", "text": "Carriera.\nPrese parte con la Nazionale sudcoreana ai Giochi Olimpici del 1948 e ai Mondiali del 1954."}
{"id": "3864899", "revid": "110157", "url": "https://it.wikipedia.org/wiki?curid=3864899", "title": "Basilica di San Martino (Magenta)", "text": "La basilica di San Martino, il cui nome completo \u00e8 chiesa parrocchiale prepositurale basilica romana minore di San Martino Vescovo di Tours e San Gioacchino, \u00e8 il principale luogo di culto cattolico della citt\u00e0 di Magenta, in provincia di Milano.\nNella basilica di San Martino, ha attualmente sede il Decanato di Magenta che a livello di gestione dell'Arcidiocesi di Milano, costituisce uno dei moderni compartimenti territoriali del milanese, che va a sostituire alcune antiche funzioni della vicina Pieve di Corbetta.\nI membri del consiglio decanale sono costituiti dai parroci e dai sacerdoti del decanato.\nStoria.\nL'idea di costruire un nuovo tempio per Magenta fu avanzata da don Cesare Tragella (prevosto vicario foraneo del paese dal 1885 al 1910) per assolvere a due doveri: la necessit\u00e0 di dare alla cittadinanza, in continua crescita, un nuovo tempio e la commemorazione dei caduti per la gloriosa battaglia del 4 giugno 1859, il cui successo coinvolgeva ancora attivamente i magentini.\nIl progetto della chiesa, dedicata a san Martino di Tours e san Gioacchino, fu affidato all'architetto Alfonso Parrocchetti che ne fece un'opera neorinascimentale, impostata su una navata centrale pi\u00f9 ampia e due laterali pi\u00f9 strette e pi\u00f9 basse, con una lunghezza di 87 metri, una lunghezza al transetto di 30 metri e l'altezza del tiburio di 57 metri, dimensioni che la rendono la pi\u00f9 ampia della diocesi dopo il duomo di Milano.\nLa prima pietra venne posata nel 1893 e, superate le difficolt\u00e0 tecniche ed economiche grazie alla manovalanza gratuita fornita dai parrocchiani, i lavori di costruzione della struttura furono terminati nel 1901, permettendo la celebrazione della prima messa su un altare improvvisato. La monumentale opera venne consacrata il 24 ottobre 1903 dal Cardinale Andrea Ferrari il quale tuttavia viet\u00f2 il trasporto delle ossa dei caduti della battaglia all'interno della chiesa, facendo cos\u00ec venire a meno uno dei motivi principali che avevano portato all'edificazione della struttura.\nIl complesso architettonico fu dotato di una torre campanaria alta 69 metri anch'essa in stile neorinascimentale italiano, opera di Benedetti per la parte artistica e dell'ingegner Monti per la parte strutturale, inaugurata il 15 novembre 1913 dall'arcivescovo di Milano cardinal Andrea Ferrari.\nI lavori di costruzione della facciata, progettata dall'architetto Mariani, iniziarono nel 1932 e terminarono solo nel 1959 per le difficolt\u00e0 economiche derivate dalla mancanza di fondi e dagli eventi bellici. La facciata venne inaugurata il 4 giugno dello stesso anno dall'arcivescovo di Milano Giovanni Battista Montini (futuro papa Paolo VI); il 3 marzo 1948 arriv\u00f2 il riconoscimento ecclesiastico da parte del papa Pio XII con l'elevazione della chiesa a basilica romana minore.\nIn questa chiesa, nel 1955, si \u00e8 svolto il matrimonio tra Santa Gianna Beretta Molla e il marito Pietro.\nIl 30 settembre 2012, il cardinale Angelo Scola ha celebrato una messa con tutto il decanato di Magenta, in occasione della memoria del 90\u00ba anniversario dalla nascita di santa Gianna Beretta Molla (patrona della famiglia).\nDescrizione.\nEsterno.\nLa facciata della basilica \u00e8 stata costruita fra il 1932 e il 1959 su progetto dell'architetto Mariani. Con struttura a salienti, \u00e8 decorata con bassorilievi raffiguranti \"Scene della vita di san Martino\". Al centro, vi \u00e8 il grande portale centrale, dotato di un protiro ad arco poggiante su quattro colonne in stile corinzio; nella lunetta che le sovrasta trova posto un bassorilievo raffigurante il \"Battesimo di san Martino\", mentre ai lati delle stesse sono collocate nelle rispettive nicchie le statue degli apostoli Pietro e Paolo.\nSopra il portale vi \u00e8 il rosone circolare scolpito. Questo raffigura la \"Gloria di san Martino\" e presenta la figura del santo pi\u00f9 grande rispetto alle altre che lo circondano. Sopra le due navate laterali, pi\u00f9 basse rispetto a quella centrale e dotate di una trifora e un portale con lunetta ciascuna, vi sono due statue raffiguranti i due vescovi milanesi Sant'Ambrogio (sulla navata di sinistra) e San Carlo Borromeo (sulla navata di destra).\nAll'incrocio con il transetto, si eleva il tiburio con tamburo illuminato da ampie bifore e sormontato dalla statua del \"Cristo Redentore\" realizzata in lamina di rame sbalzato e dorato . Di fianco all'abside si trova la torre campanaria.\nInterno.\nL'interno della basilica, a croce latina, \u00e8 suddiviso in tre navate da due file di colonne corinzie marmoree.\nL'altare maggiore, progettato dall'architetto Parrocchetti, \u00e8 un'importante opera realizzata con marmi policromi ed una mensa poggiante su quattro colonne di marmo bianco, tra le quali si trova un bassorilievo di metallo raffigurante l'ultima cena ed il ciborio, sormontato da una statua del Cristo risorto.\nNegli anni sessanta del XX secolo \u00e8 stato realizzato il nuovo pavimento in marmi policromi.\nL'interno della basilica ha trovato definitivo compimento negli anni novanta del XX secolo con l'ampliamento, fin sotto la cupola, del presbiterio costituito dalla sede presidenziale, dall'ambone e dall'altare basilicale realizzati in marmo bianco e bassorilievi in bronzo.\nNel braccio sinistro del transetto si trova la cappella dedicata alla Madonna del Rosario progettata sempre dal Parrocchetti; l'altare fu realizzato in legno dall'artigiano Galli.\nAi lati di questa cappella ve ne sono altre due, minori, dedicate a San Francesco ed a San Giuseppe.\nNel braccio destro del transetto \u00e8 situata la cappella di Santa Crescenzia, opera del Parrocchetti; l'altare fu realizzato dall'artigiano Miramonti in legno dipinto, come pure l'urna contenente i resti della martire. Ai lati di questa cappella ve ne sono altre due, pi\u00f9 piccole, dedicate al Sacro Cuore ed al Santo Crocifisso.\nTra i numerosi affreschi che arricchiscono la basilica, si ricordano quelli realizzati all'inizio del XX secoelo da Valtorta e dai suoi discepoli. La cupola viene affrescata invece da Conconi di Como negli anni '60 con profeti maggiori e minori e con i quattro evangelisti.\nOrgani a canne.\nOrgano maggiore.\nSulla cantoria in controfacciata, in una monumentale cassa realizzata dall'artigiano magentino Corneo, si trova l'organo a canne costruito nel 1860 dalla casa organaria Prestinari per la vecchia chiesa e collocato in quella nuova nel 1904; in tale occasione lo strumento venne completamente revisionato e ampliato dal milanese Giovanni Bressani, che vi aggiunse l'Organo Eco. La mostra d'organo \u00e8 di 35 canne divise in 3 campate e disposte a cuspide in ogni rispettiva campata, la canna maggiore corrisponde al Fa-1 (12') Principale 8' Bassi del \"Grand'Organo\". L'organo, ripristinato con un restauro concluso nel 1991, \u00e8 a trasmissione meccanica e dispone di due tastiere: la prima, corrispondente all'\"Organo Eco\", di 61 note reali con estensione dal Do1 al Do6; la seconda, corrispondente al \"Grand'Organo\", di 68 note reali con estensione dal Fa-1 al Do6 con la spezzatura fra i registri di basso ed i registri di soprano tra Si2 e Do3. Pedaliera retta di 27 note reali con estensione dal Do1 al Re3. Le manette che comandano i vari registri sono collocate in tre colonne, due alla destra della consolle e una alla sinistra, pedaloni per la \"Combinazione Libera alla Lombarda\" al \"Grand'Organo\", per il \"Tiratutti del Ripieno\" al \"Grand'Organo\" e per il \"Tiratutti del Ripieno\" all\"'Organo Eco\". Frontalmente, sopra la pedaliera, si trovano la staffa per l'espressione all'\"Organo Eco\" e tre pedaletti rispettivamente per l'unione delle tastiere, l'unione della seconda tastiera al pedale, ed il \"Rullante\".\nOrgano corale.\nNell'abside maggiore, sopra un'apposita cantoria lignea, si trova un secondo organo a canne, utilizzato per l'accompagnamento durante la liturgia. Lo strumento, costruito nel 1903 a trasmissione meccanica da Giovanni Bressani, \u00e8 stato elettrificato e dotato di una nuova consolle negli anni novanta del XX secolo. Ad unica tastiera e pedaliera, ha 12 registri.\nLe campane della basilica.\nLa basilica possiede un concerto di 8 campane in La2 Maggiore, fuso nel 1964 da Paolo Capanni di Castelnovo ne' Monti (RE). Le campane suonano a sistema ambrosiano.\nNel 1858 il campanile della vecchia chiesa di San Martino venne dotato di un concerto di sei campane in Sib2 Maggiore, fuse da Felice Bizzozero di Varese, interamente donato dall'arciduca Massimiliano d\u2019Austria, al quale era dedicata la campana maggiore, del peso di 2420\u00a0kg. All'inizio del XX secolo, consacrata la nuova prepositurale di San Martino e San Gioacchino ed abbattuta la vecchia chiesa, si decise per la costruzione di una nuova torre campanaria. Le sei campane del campanile della vecchia chiesa di San Martino vennero trasferite sulla nuova torre campanaria ed il concerto venne esteso da sei ad otto campane, con l'aggiunta di due campane minori. Nel 1943, durante la requisizione bellica della seconda guerra mondiale, vennero asportate le due campane maggiori e la campana minore. Al termine del conflitto venne rifuso l'intero concerto da Carlo Ottolina e figli di Seregno (MB), ed inaugurato 12 ottobre 1947 in occasione dell'attribuzione a Magenta del titolo di citt\u00e0. Il nuovo concerto non soddisfaceva le aspettative e nel 1964 si decise per una sua nuova rifusione, in tonalit\u00e0 La2 Maggiore."}
{"id": "3864901", "revid": "486946", "url": "https://it.wikipedia.org/wiki?curid=3864901", "title": "Jeong Nam-Sik", "text": ""}
{"id": "3864904", "revid": "647919", "url": "https://it.wikipedia.org/wiki?curid=3864904", "title": "Legge 104", "text": ""}
{"id": "3864907", "revid": "3115", "url": "https://it.wikipedia.org/wiki?curid=3864907", "title": "Etiy\u00e9 Dimma Poulsen", "text": "Le sue opere state esposte in Africa (anche presso la biennale di Dakar del 2000), Europa, Giappone e Stati Uniti, e si trovano in prestigiose collezioni, fra cui quella dello Smithsonian National Museum of African Art, la collezione dell'Herbert F. Johnson Museum of Art, la Fondation Jean-Paul Blachere, il Museo Hood, la collezione della Banca Mondiale e la Hans Bogatzke, collezione di arte contemporanea africana in Germania.\nBiografia.\nNata in un piccolo villaggio rurale e rimasta orfana all'et\u00e0 di soli due anni, viene adottata da Gunnar Poulsen, un amico della famiglia di origini danesi, che la condurra' attraverso l'Etiopia, la Tanzania, il Kenya, l'America per stabilirsi infine in Danimarca nel 1982, dove Etiye Dimma studia storia dell'arte per due anni a Copenaghen, ma non si mostra interessata alla teoria e all'analisi, quanto alla pratica artistica e alla frequentazione di musei.\nL'artista inizia comunque a dipingere da adolescente, intorno ai quattordici anni, quando la pittura diviene per lei una via espressiva, una sorta di rimedio contro la costante sensazione di sradicamento e solitudine che ha caratterizzato la sua infanzia turbolenta, trascorsa tra mille viaggi.\nDurante il soggiorno danese, subisce l'influenza delle opera di Emil Nolde, e si dedica alla pittura di paesaggio.\nTuttavia, come pittrice non ha successo, e smette di dipingere pur mantenendo un forte desiderio di esprimersi artisticamente.\nA 22 anni, si trasferisce in Francia per vivere con il partner e collega Michel Moglia, e nel 1991 apre il suo primo \"atelier\" a Parigi. \nTraendo ispirazione da Michel Moglia, l'artista inizia ad utilizzare anche la ceramica come mezzo artistico. \nLa prima scultura viene per\u00f2 creata per caso, giocando con un fil di ferro cui da una forma conica e allungata.\nDa allora, Etiye Dimma Poulsen ha continuato a perfezionare il suo processo creativo, mantenendo la linea slanciata della prima scultura. \nL'esordio non \u00e8 stato facile: le gallerie parigine la indirizzavano verso negozi di oggettistica africana, consigliandole di esporre i propri lavori come souvenir per turisti. Grazie all'appoggio di gallerie specializzate in ceramica e alla galleria Capazza, Etiye Dimme Poulsen riesce finalmente ad avere successo.\nA quasi 42 anni, Dimma Poulsen Etiy\u00e9 poteva gi\u00e0 vantare una brillante carriera personale e professionale che l'ha portata dalla sua condizione di orfana di un villaggio rurale a quella di artista riconosciuto e considerato uno degli scultori pi\u00f9 originali della scena contemporanea in Etiopia. \n\u00c8 stata citata nel film del 2005, \"Femmes du Feu\" e nel film del 2001 a lei dedicato \"Etiye Dimma Poulsen.\"\nNel 2003, trasferisce il suo studio ad Anversa, in Belgio, dove attualmente vive e lavora.\nOpere.\nLe opere Etiye Dimma Poulsen sono sculture eleganti, di raffinata sensibilit\u00e0 estetica, tra il tradizionale e il moderno.\nL'artista reinventa archetipi primordiali, come segni di una condizione esistenziale o come traccia della cultura umana, traendo ispirazione da icone africane, greche (micenee) o asiatiche.\nIl suo lavoro prevede un approccio molto tradizionale all'arte, interpretata come mestiere, come atto di artigianato dove il caso ha ruolo fondamentale.\nLa realizzazione delle opere \u00e8 svolta come un rituale: l'artista si impegna nel suo lavoro per trovare l'essenza dei personaggi che crea allo stato di abbozzo, ma \u00e8 durante il processo di cottura (Dimma Poulsen utilizza un metodo particolare insegnatole dallo scultore Michal Moglia), grazie all'azione del fuoco, che questi emergono come nuove creature.\nEtiye Dimma Poulsen, anzitutto, pone del fango sopra un'armatura di maglia di ferro precedentemente realizzata. Tale fango viene poi dipinto, e infine la statua viene cotta in forno.\n\u00c8 in questo momento che il caso, accettato dall'artista come parte naturale ed essenziale della creazione, svolge il suo compito: i colori si modificano tramite processi chimici naturali, e la formazione di crepe dona alle opere una caratteristica particolare e non controllabile. Una volta che le sculture vengono rimosse dal forno, queste vengono coperte di segatura e poi lavate con acqua.\nFilosofia di lavoro.\nL'artista, che a questa definizione preferisce quella di \u201cqualcuno che fa\u201d definisce se stessa come un ibrido culturale, e considera le sue opere come un mezzo per comunicare al mondo le proprie emozioni.\n\u00c8 sempre stata attratta dall'estetica dell'arte africana, attribuendo questa attrazione ad una memoria culturale inconscia e alla nostalgia del suo continente d'origine.\nPer Etiye Dimma Poulsen, l'arte \u00e8 un processo, un modo per rendere eterna la gioia di vivere, e si augura che le sue statue trasmettino una sorta di estasi solidificata. \nIl fuoco riveste un'importanza fondamentale nella sua creazione: durante il processo di cottura delle sue opere, questo elemento \u00e8 considerato un mentore capace di correggere i difetti delle sue opere, come la natura che agisce in modo incontrollabile ma giusto."}
{"id": "3864916", "revid": "1305772", "url": "https://it.wikipedia.org/wiki?curid=3864916", "title": "Ponytail to shushu", "text": " \u00e8 un brano musicale del gruppo di idol giapponesi AKB48, pubblicato come loro sedicesimo singolo il 26 maggio 2010. Il singolo \u00e8 il terzo singolo consecutivo delle AKB48 ad arrivare alla vetta della classifica giapponese Oricon. Il singolo ha venduto 354.000 copie nel primo giorno di pubblicazione ed un totale di 720.000. Il video musicale prodotto per il brano \u00e8 stato girato in Guam.\nTracce.\nDurata totale: 27:17\nDurata totale: 24:38\nDurata totale: 17:30"}
{"id": "3864917", "revid": "114079041", "url": "https://it.wikipedia.org/wiki?curid=3864917", "title": "La coda di Minosse", "text": "La coda di Minosse \u00e8 un romanzo autobiografico scritto da Felice Trojani edito per la prima volta da Mursia nel 1963 e da allora sempre in catalogo. L'edizione corrente, l'ottava, \u00e8 del 2007.\nContenuto.\nFelice Trojani, dal 1946 residente in Brasile, ed unico dei superstiti della spedizione del dirigibile \"Italia\" a non aver mai raccontato pubblicamente la propria versione, venne contattato nel 1960 dallo psichiatra statunitense George Simmons, all'epoca alla ricerca di informazioni per il suo volume Target:Arctic, dedicato alla storia della corsa verso il Polo Nord.\nSimmons convinse Felice Trojani a scrivere, finalmente, la sua versione, e a raccontare anche tutti i prodromi e le conseguenze sulla propria vita della partecipazione alla spedizione. La Coda di Minosse divenne cos\u00ec il racconto di mezzo secolo di aeronautica in Italia, dai suoi albori sino alla seconda guerra mondiale.\nIl lungo racconto inizia quindi il 24 maggio del 1908 quando, a 11 anni, Felice Trojani assistette al primo tentativo di volo di L\u00e9on Delagrange a Roma,e prosegue descrivendo la giovinezza a Roma, gli studi liceali, la Scuola di Applicazione, l'arruolamento come Aspirante nella grande guerra e la successiva prigionia in Germania. Al ritorno in Italia Trojani continua i suoi studi laureandosi in ingegneria, trovando impiego presso la CNA (Compagnia Nazionale Aeronautica) e poi presso lo SCA (Stabilimento di Costruzioni Aeronautiche) di Umberto Nobile. Viaggi\u00f2 in Giappone, in Unione Sovietica, partecip\u00f2 alla costruzione dell'Aeroporto del Littorio a Roma e poi all'impresa di Umberto Nobile al Polo Nord. Successivamente sar\u00e0 dirigente alla Reggiane e poi direttore della Aeronautica Umbra a Foligno; negli anni della seconda guerra mondiale lavorer\u00e0 con l'Impresa Castelli a Roma e in Vaticano. Al termine della seconda guerra mondiale emigra in Brasile, dove verr\u00e0 ritrovato da Simmons.\nLa spedizione al Polo.\nSecondo il racconto di Trojani:\n\"Ci\u00f2 che poteva secondo me giustificare la spesa, la fatica, e il rischio della Spedizione, erano la ricerca geografica e la documentazione fotografica e cinematografica dei voli. E se la prima era affidata per molto alla fortuna, la seconda dipendeva da noi e purtroppo, bench\u00e9 disponessimo di un'ottima attrezzatura, fra i membri dell'equipaggio non vi era nessuno che fosse fotografo se non buono almeno passabile. Fatto oltremodo deplorevole perch\u00e9 una bella serie di fotografie e un film della zona inesplorata sarebbero stati di un grande interesse scientifico e di un notevole valore commerciale, interesse e valore che sarebbero aumentati immensamente se avessimo avuta la fortuna di scoprire nuove terre.\"\nLa caduta del dirigibile Italia.\nSecondo il racconto di Trojani la vicenda si completa in meno un'ora:\u00ab Alle 10:50 Cecioni avverte: \n- Siamo pesanti !\nII dirigibile \u00e8 appoppato fortemente, ma cade. Nobile d\u00e0 l'ordine di mettere in moto e a tutta forza il terzo motore, e di portare a tutta forza gli altri due. Io trasmetto l'ordine.\nL'appoppamento aumenta, ma il dirigibile, invece di salire, \u00e8 dominato da una forza che lo frena e che lo tira in basso.\nL'appoppamento aumenta esageratamente: raggiunge i 50\u00b0 e forse li supera; e io ho la netta impressione che la forza che frena e abbatte il dirigibile aumenti con l'aumentare dell'appoppamento.\nNobile d\u00e0 ordine a Cecioni di mollare la catena e dice ad Alessandrini di salire sulla groppa: forse qualche valvola del gas \u00e8 rimasta aperta.\nIn cabina l'ordine e la calma sono perfetti: solo si sentono le imprecazioni di Cecioni che non riesce a sciogliere il nodo della fune che tiene la catena di palle.\nAlla ruota del timone di quota, Cecioni \u00e8 stato sostituito da Zappi.\nDal finestrino guardo il pack, vedo che si avvicina, ritengo l'urto inevitabile. Il mio istinto aviatorio si risveglia:\nNon cadere col motore acceso! e chiedo a Nobile se posso far fermare i motori.\nLui forse sta pensando la stessa cosa, perch\u00e9 senza esitare mi risponde, anzi quasi mi grida:\n- Ferma ! Ferma !\nDo' coi telegrafi ai tre motoristi l'ordine di fermare, e lo ripeto fino a che guardando verso poppa non vedo le eliche ferme.\nVedo la poppa e gli impennaggi puntati sul ghiaccio, vedo il ghiaccio che si solleva e che ci investe di traverso.\nSento un immane scroscio come di un enorme fascio di canne infrante, e poi non vedo pi\u00f9 niente: tutto \u00e8 diventato buio. In quel .momento supremo penso a Marta, il suo nome mi sale dal cuore alle labbra, e la invoco.\nSento che cado di traverso, che rotolo di fianco, e percepisco sul viso il freddo bagnato della neve. \nBalzo in piedi.\nHo gli occhiali sporchi di neve e di sangue, vi passo sopra la mano e vedo il dirigibile che va via di traverso. Lo vedo in aria per la prima e ultima volta. Ne pendono numerose corde, e sulla fiancata spicca la scritta: ITALIA.\nFaccio meccanicamente qualche passo nella sua direzione per afferrare una corda, ma il dirigibile si allontana, si innalza, e si perde nello strato di nuvole.\nHo la spaventosa impressione di essere rimasto solo. \nSono le 10:33 del 25 maggio.\u00bb\n\"La coda di Minosse\" merit\u00f2 alla sua uscita le positive recensioni della stampa, aeronautica e non, tra cui quella di Dino Buzzati[3] sul \"Corriere della Sera\" e di Carlo Casalegno[4] su \"La Stampa\", e guadagn\u00f2 nel 1966 il Premio di Cultura della Presidenza del Consiglio."}
{"id": "3864920", "revid": "767487", "url": "https://it.wikipedia.org/wiki?curid=3864920", "title": "Troph\u00e9e des Grimpeurs 2007", "text": "Il Troph\u00e9e des Grimpeurs 2007, ottantunesima edizione della corsa e valida come evento dell'UCI Europe Tour 2007 categoria 1.1, si svolse il 17 maggio 2007. Fu vinto dal francese Anthony Geslin che termin\u00f2 la gara in 3h17'14\".\nAl traguardo 35 ciclisti portarono a termine il percorso."}
{"id": "3864921", "revid": "767487", "url": "https://it.wikipedia.org/wiki?curid=3864921", "title": "Min Byung-dae", "text": "Carriera.\nPrese parte con la Nazionale sudcoreana ai Giochi Olimpici del 1948 e ai Mondiali del 1954."}
{"id": "3864922", "revid": "486946", "url": "https://it.wikipedia.org/wiki?curid=3864922", "title": "Min Byeong-Dae", "text": ""}
{"id": "3864930", "revid": "729019", "url": "https://it.wikipedia.org/wiki?curid=3864930", "title": "Isola Nerpi\u010dij", "text": "L'isola Nerpi\u010dij (in russo \u043e\u0441\u0442\u0440\u043e\u0432 \u041d\u0435\u0440\u043f\u0438\u0447\u0438\u0439, \"ostrov Nerpi\u010dij\"; in italiano \"isola della foca\") \u00e8 un'isola russa che fa parte dell'arcipelago degli isolotti di Minin ed \u00e8 bagnata dal mare di Kara.\nAmministrativamente fa parte del distretto di Tajmyr del Territorio di Krasnojarsk, nel Distretto Federale Siberiano.\nGeografia, clima e flora.\nL'isola \u00e8 situata nella parte nord-est dell'arcipelago che si trova a sua volta ad ovest della grande penisola del Tajmyr. Nerpi\u010dij \u00e8 solo 2\u00a0km a nord-est dalla penisola di Minin (\u043f\u043e\u043b\u0443\u043e\u0441\u0442\u0440\u043e\u0432 \u041c\u0438\u043d\u0438\u043d\u0430), e si trova a sud della grande isola Kolosovych. Lo stretto Leningradcev (\u043f\u0440\u043e\u043b\u0438\u0432 \u041b\u0435\u043d\u0438\u043d\u0433\u0440\u0430\u0434\u0446\u0435\u0432) si trova tra la penisola di Minin e Nerpi\u010dij, e, fra quest'ulktima e l'isola Kolosovych, c'\u00e8 lo stretto Inej (\u043f\u0440\u043e\u043b\u0438\u0432 \u0418\u043d\u0435\u0439).\nNerpi\u010dij ha vagamente la forma di una \"V\" rovesciata con il vertice rivolto a nord-ovest, ha varie baie e promontori. La lunghezza dalla punta settentrionale, capo Stvornyj (\u043c\u044b\u0441 \u0421\u0442\u0432\u043e\u0440\u043d\u044b\u0439), alla punta sud-est, \u00e8 di 11\u00a0km, mentre da nord a sud misura circa 10\u00a0km; al centro \u00e8 larga 5\u00a0km.\nLa maggior parte dell'isola \u00e8 bassa ma ha quattro rilievi: monte Nerpi\u010d'ja (\u0433\u043e\u0440\u0430 \u041d\u0435\u0440\u043f\u0438\u0447\u044c\u044f), alto 43\u00a0m a sud; gli altri, senza nome, di 47\u00a0m d'altezza a nord, di 41\u00a0m a est e di 32\u00a0m al centro. Presso la costa, nella parte orientale, ci sono due piccoli laghi salati di origine lagunare. Sul monte Nerpi\u010d'ja e l'altro colle di 47 metri ci sono dei punti geodetici.\nLe coste sono piatte, la rada vegetazione \u00e8 quella tipica della tundra, costituita da muschi, licheni, ed erba bassa. Il mare che circonda l'isola \u00e8 coperto di ghiaccio per 8 mesi l'anno ed \u00e8 ostruito da ghiacci anche durante l'estate; il clima \u00e8 rigido con inverni lunghi.\nL'isola fa parte della pi\u00f9 grande riserva naturale della Federazione Russa, la Riserva naturale del Grande Artico."}
{"id": "3864931", "revid": "181699", "url": "https://it.wikipedia.org/wiki?curid=3864931", "title": "Ritratto di Cosimo il Vecchio", "text": "Il Ritratto di Cosimo il Vecchio \u00e8 un dipinto a olio su tavola (90x72 cm) di Pontormo, databile al 1519-1520 circa e conservato negli Uffizi di Firenze.\nStoria.\nL'opera venne dipinta per Goro Gheri in omaggio al capostipite delle fortune di casa Medici, morto pi\u00f9 di cinquant'anni prima, nel 1464. Il Gheri era responsabile dal settembre 1519 dell'amministrazione straordinaria di Firenze e la sua carriera era iniziata come segretario di Lorenzo duca d'Urbino, deceduto a maggio e ultimo rappresentante del ramo principale, detto \"di Cafaggiolo\", della casata; l'opera dovette nascere quindi in un momento assai critico per la dinastia medicea ed \u00e8 possibile che fosse stato lo stesso papa Leone X, al secolo Giovanni de' Medici, a richiederla. A giugno infatti nacque un nuovo erede maschio, figlio di Giovanni delle Bande Nere (esponente del ramo \"popolano\") e di Maria Salviati (figlia della sorella del papa, Lucrezia), che non a caso venne proprio chiamato Cosimo.\nCon questa opera Pontormo entr\u00f2 nella cerchia medicea: il dipinto si trovava nelle collezioni di Ottaviano de' Medici e conflu\u00ec in quelle di suo figlio Alessandro; proprio Ottaviano lo incaric\u00f2, subito dopo, di prendere parte alla decorazione del salone nella villa di Poggio a Caiano.\nNel 1585 fu copiato da Alessandro Pieroni per la Serie gioviana e ne esiste un'altra copia, del solo volto, del Bronzino, fatta per una galleria di ritratti medicei oggi nel Corridoio vasariano. Freedberg ipotizz\u00f2 che il dipinto avesse un \"pendant\" col ritratto di Piero il Gottoso con il profilo verso destra, portando come unica prova uno studio nella Corsiniana (124-162 r)\nDescrizione e stile.\nCosimo de' Medici \u00e8 ritratto di profilo, ispirandosi all'unico ritratto esistente, la medaglia quattrocentesca di anonimo artista fiorentino. Il busto \u00e8 ruotato verso lo spettatore ed \u00e8 allungato, stretto nella spazialit\u00e0 assottigliata tra il sedile (dove \u00e8 riportato il nome dell'effigiato, ) e il primo piano. Indossa la berretta di pesante lana rossa e un abito dello stesso materiale, dall'accentuata volumetria e con il trattamento nordico delle pieghe, accese di bagliori e riflessi vellutati. Le mani sono espressivamente strette l'una all'altra.\nA sinistra si trova una rappresentazione allegorica: il ramo spezzato d'alloro, pianta spesso usata come simbolo della dinastia medicea sin da quando fu portata agli splendori da Lorenzo il Magnifico/\"Laurentius\"/\"Laurus\", allude all'estinzione dei filone principale della casata, ma un nuovo virgulto allude alla vitalit\u00e0 e al rinnovamento della stirpe. Un cartiglio \u00e8 complicatamente arrotolato sul ramo e vi si legge un brano dall'Eneide (VI, 143): , a ribadire come un ramo spezzato non indebolisca l'altro.\nCuriosit\u00e0.\nL'opera \u00e8 citata da Carlo Emilio Gadda nel libro Quer Pasticciaccio Brutto de via Merulana: \"La vecchia, la Migliarini Veronica, si stava ingobbita sulla sedia, impietrata in una rimemorazione degli evi che s\u2019erano viceversa dissolti nella non-memoria: teneva una mano in una mano, da parer C\u00f2simo pater patriae nel cosiddetto ritratto del Pontormo: pelle secca di lucertola, in viso, e la immobilit\u00e0 rugosa di un fossile.\" \nFonte: Carlo Emilio Gadda, Quer pasticciaccio brutto de via Merulana, ed. Garzanti 2002 - terza ristampa - pag. 262."}
{"id": "3864932", "revid": "716642", "url": "https://it.wikipedia.org/wiki?curid=3864932", "title": "Park Jae-seung", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864933", "revid": "122834729", "url": "https://it.wikipedia.org/wiki?curid=3864933", "title": "Mario Bellatin", "text": "Mario Bellatin \u00e8 uno scrittore messicano, di origini italiane, il cui romanzo Salone di bellezza figura al 19\u00ba posto nella lista, redatta nel 2007 da 81 tra scrittori e critici latinoamericani e spagnoli, dei migliori 100 libri in lingua spagnola degli ultimi 25 anni.\nBiografia.\nFiglio di peruviani, Bellatin nacque senza il braccio destro; all'et\u00e0 di quattro anni si trasfer\u00ec con la famiglia in Per\u00f9, dove studi\u00f2 Teologia per due anni nel seminario di Santo Toribio de Mogrovejo e, in seguito, Scienze della Comunicazione all'Universit\u00e0 di Lima.\nFu l\u00ec, nel 1986, che pubblic\u00f2 il suo primo libro -\"Mujeres de sal\"-, per\u00f2 scrisse la sua prima opera all'et\u00e0 di 10 anni, ispirandosi al suo affetto per i cani. L'anno seguente si rec\u00f2 a Cuba con una borsa di studio per studiare sceneggiatura cinematografica nella Escuela Internacional de Cine y Televisi\u00f3n di San Antonio de los Ba\u00f1os e al ritorno in Per\u00f9, due anni dopo, continu\u00f2 a pubblicare fino al 1995, quando ritorn\u00f2 in Messico.\nBellatin \u00e8 stato direttore del Dipartimento di Lettere Umanistiche dell'Universit\u00e0 del Claustro de Sor Juana e membro del Sistema Nacional de Creadores de M\u00e9xico dal 1999 al 2005.\nAttualmente \u00e8 il direttore della Escuela Din\u00e1mica de Escritores a Citt\u00e0 del Messico, che, creata nel 2001 come \"Associazione senza scopo di lucro\", propone un metodo di preparazione letteraria alternativo rispetto agli spazi accademici e ai corsi tradizionali. Nel 2009 Bellatin ha annunciato il rinnovamento della Scuola, con programmi televisivi ed un editoriale a partire dal 2010.\nLa sua preparazione accademica \u00e8 stata decisiva per lo sviluppo del suo modo di scrivere. La sua esperienza cinematografica lo ha portato a concludere che la realt\u00e0 pu\u00f2 essere inglobata in un breve frammento di tempo e ci\u00f2 nonostante essere capace di provocare sensazioni importanti nello spettatore. Da qui il carattere frammentario della sua scrittura, che offre solo i dati precisi della realt\u00e0 che compone nei suoi romanzi.\nLa sua opera, di gran diffusione, \u00e8 stata tradotta in inglese, tedesco, francese e italiano. Mario Bellatin \u00e8 considerato uno degli autori contemporanei latinoamericani sperimentali, nei cui romanzi si crea un gioco ludico tra realt\u00e0 e finzione, sfumato con protocolli apocrifi, cronache, biografie e documenti scientifici, provocando cos\u00ec situazioni inverosimili ma anche simpatiche.\nI suoi romanzi non contengono referenze biografiche, poich\u00e9 l'autore crede che il testo debba sostenersi da solo e che la letteratura si sviluppi in modo migliore con il minor intervento da parte dell'autore.\nIn italiano sono stati tradotti: \"Dama Cinese\" (Bookever, 2007) e \"Salone di bellezza\" (La Nuova Frontiera, 2011).\nHa beneficiato della borsa di studio Guggenheim ed \u00e8 stato curatore oltre che ad aver partecipato all'esposizione di arte contemporanea Documenta 13, Kassel, con il suo progetto \"Los cien mil libros de Bellatin\".\nHa diretto i film \"Bola negra: el musical de Ciudad Ju\u00e1rez\" e \"Salone di bellezza.\""}
{"id": "3864935", "revid": "110157", "url": "https://it.wikipedia.org/wiki?curid=3864935", "title": "Fanipal'", "text": "Fanipal' (in bielorusso: \u0424\u0430\u043d\u0456\u043f\u0430\u043b\u044c; in russo: \u0424\u0430\u043d\u0438\u043f\u043e\u043b\u044c, \"Fanipol\") \u00e8 una citt\u00e0 della Bielorussia.\nDati generali e la storia.\nFanipal' si trova a 24 km da Minsk verso sud-ovest ed a 13 km dal centro del distretto Dzjar\u017eynsk.\nEconomia.\nL'impresa principale \u00e8 lo stabilimento di Stadler Rail AG (Svizzera). La costruzione dello stabilimento \u00e8 iniziata il 4 ottobre 2012. Negli ultimi anni la societ\u00e0 \u00e8 diventata il produttore dei treni ferroviari FLIRT, KISS, treni per metropolitana e tram Metelitsa."}
{"id": "3864939", "revid": "767487", "url": "https://it.wikipedia.org/wiki?curid=3864939", "title": "Li Jong-kap", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864940", "revid": "767487", "url": "https://it.wikipedia.org/wiki?curid=3864940", "title": "Chu Yung-kwang", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864941", "revid": "287204", "url": "https://it.wikipedia.org/wiki?curid=3864941", "title": "La mano invisibile", "text": ""}
{"id": "3864942", "revid": "891358", "url": "https://it.wikipedia.org/wiki?curid=3864942", "title": "Lee Ki-joo", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864947", "revid": "1924342", "url": "https://it.wikipedia.org/wiki?curid=3864947", "title": "Best of The Beach Boys", "text": "Best of The Beach Boys \u00e8 un album compilation raccolta dei successi dei The Beach Boys, pubblicato nell'estate del 1966 dopo soli due mesi dall'uscita di \"Pet Sounds\". Il disco include alcune delle loro canzoni pi\u00f9 famose del periodo 1963-65. L'album raggiunse la posizione numero 8 in classifica negli Stati Uniti. Brian Wilson si disse irritato dal fatto che la casa discografica avesse deciso di pubblicare il primo greatest hits del gruppo, costituito da vecchio materiale, proprio nel momento in cui la musica dei Beach Boys era in pieno mutamento diventando sempre pi\u00f9 complessa e sofisticata, e che la pubblicazione dell'album avesse nuociuto alle vendite di \"Pet Sounds\".\nLa versione dell'album pubblicata in Gran Bretagna, con una scaletta dei brani differente, raggiunse la posizione numero 2 in classifica.\nNonostante \"Best of The Beach Boys\" sia certificato doppio disco di platino grazie alle vendite nei soli USA, attualmente l'album \u00e8 fuori catalogo, soppiantato da successive compilation pi\u00f9 esaustive.\nTracce.\nVersione UK.\nLa versione europea di \"Best of The Beach Boys\" venne pubblicata a met\u00e0 1966 con 14 brani, invece dei 12 della versione statunitense."}
{"id": "3864949", "revid": "599013", "url": "https://it.wikipedia.org/wiki?curid=3864949", "title": "Han Chang-wha", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864950", "revid": "74801", "url": "https://it.wikipedia.org/wiki?curid=3864950", "title": "Pietro Cesare Alberti", "text": "Biografia.\nLa vicenda di Pietro Cesare Alberti \u00e8 variamente riportata dalle fonti genealogiche americane, ma non \u00e8 ancora stata confermata con precisione dalla documentazione conservata a Venezia.\n\u00c8 stato identificato con un Giulio Cesare Alberti, il cui atto di battesimo si trova nella chiesa di San Luca con la data 20 luglio 1608. Dal documento risulta essere nato il 2 giugno precedente da Andrea Alberti, segretario del tesoro ducale, e da sua moglie Veronica. Fu in seguito chiamato Pietro, probabilmente in ricordo di un fratello maggiore morto in tenera et\u00e0.\nDegli Alberti sappiamo che discendevano da un ramo della nobile famiglia fiorentina e che vivevano a Malamocco, nel palazzo tutt'ora noto come Ca' Alberti.\nNulla si sa dei motivi che lo spinsero a imbarcarsi per la colonia olandese di Nuova Amsterdam, la futura New York. Di certo tra la Serenissima e le Sette Province Unite (gli odierni Paesi Bassi) vi erano dei buoni rapporti ed erano state alleate durante la guerra dei Trent'anni: nel corso del conflitto, trecento soldati olandesi presidiavano Venezia al comando di Giovanni Ernesto di Nassau-Siegen e tra il 1630 e il 1632, per sfuggire alla peste che imperversava in citt\u00e0, si trasferirono proprio a Malamocco. Il fratellastro Giovanni Maurizio di Nassau-Siegen, pi\u00f9 tardi, fu nominato governatore del Brasile olandese, favorendo lo stanziamento di molti ex militari in Sudamerica.\nConvertitosi alla fede evangelica, l'Alberti divenne marinaio al servizio del capitano David Pietersen de Viers, capitano della nave \"de Coninck David\". Partito da Texel il 10 luglio 1634, sbarc\u00f2 a Nuova Amsterdam il 2 giugno 1635. I registri della colonia ne attestano pi\u00f9 volte la presenza, indicandolo alternativamente con i nomi di \"Cicero Alberto\", \"Peter Ceser\", \"Pieter Cesar\", \"Peter Cesar Alberto\" o simili, talvolta accompagnati dal soprannome \"Mallemock\" (riferimento a Malamocco).\nQuattro anni dopo, evidentemente molto ricco, fu in grado di comperare una tenuta in quella che pi\u00f9 tardi diventer\u00e0 Brooklyn e, otto anni dopo, un'altra propriet\u00e0 nell'attuale Manhattan, portando i suoi possedimenti a 100 acri di estensione.\nIl 24 agosto 1642 spos\u00f2 Judith Jans Magnee, proveniente da una delle prime famiglie a insediarsi nella colonia, che gli diede sette figli (di cui uno morto in tenera et\u00e0).\nEntrambi i coniugi morirono poco prima del 9 novembre 1655, forse vittime di un attacco indiano. In quella data, infatti, ai figli minorenni rimasti orfani veniva assegnato un tutore.\nI suoi discendenti portano ora i cognomi Burtis e Alburtis."}
{"id": "3864951", "revid": "124934405", "url": "https://it.wikipedia.org/wiki?curid=3864951", "title": "Lee Sang-yi", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864952", "revid": "1005847", "url": "https://it.wikipedia.org/wiki?curid=3864952", "title": "Circondario di Angerburg", "text": "Il circondario di Angerburg era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva la citt\u00e0 di Angerburg, 70 comuni e 3 \"Gutsbezirk\"."}
{"id": "3864962", "revid": "305248", "url": "https://it.wikipedia.org/wiki?curid=3864962", "title": "Fenomeno celeste di Basilea", "text": "Il fenomeno celeste di Basilea \u00e8 un evento atmosferico naturale che dest\u00f2 stupore nella popolazione di Basilea il 7 agosto 1566, al punto che il fatto venne riportato sul \"Volantino di Basilea\", la gazzetta cittadina, in chiave mistico-teologica, come avveniva normalmente nelle pubblicazioni dell'epoca. L'incisione di Samuel Koch (o Samuel Coccius) \u00e8 conservata presso la \"Wickiana\" della Biblioteca Centrale di Zurigo.\nGli eventi dell'estate 1566 su Basilea.\nLo storico Samuel Koch lo descrive come un triplo evento, avvenuto prima fra il 27 e 28 luglio e poi ripetutosi il 7 agosto, visto da numerosi testimoni oculari. Il primo fenomeno \u00e8 descritto come un'alba inabituale, con un repentino cambiamento della forma e del colore dell'astro del giorno, fino a \"lacrimare lacrime di sangue\" mentre il cielo diventava buio dietro ad esso; anche la luna divenne rossa, dopo aver brillato per tutta la notte. Il secondo fenomeno della domenica 28 \u00e8 descritto come un'eclissi lunare totale contemporanea con un sole rosso. Il terzo episodio, quello del 7 agosto, \u00e8 raccontato come una nube di sfere nere passanti davanti al sole, fino a diventare rosse ed estinguersi nel cielo.\nLe teorie pseudoscientifiche degli ufologi.\nL'incisione di Koch \u00e8 stata oggetto di speculazioni nell'ambito delle teorie del complotto sugli UFO.\nNel 1958 lo psicanalista Carl Gustav Jung cit\u00f2 il caso di Basilea, assieme a quello di Norimberga del 1561, nel saggio psicanalitico dedicato al tema dell'ufologia \"Ein moderner Mythus: Von Dingen, die am Himmel gesehen werden\" (\"Un mito moderno. Le cose che si vedono nel cielo\"). Successivamente il caso \u00e8 stato spesso citato nella letteratura pseudoscientifica ufologica, nel cui ambito l'incisione di Koch viene interpretata come un combattimento tra dischi volanti che si sarebbero sparati contro dei colpi di cannone. Tale interpretazione \u00e8 priva di fondamento sia storico che scientifico."}
{"id": "3864963", "revid": "46716277", "url": "https://it.wikipedia.org/wiki?curid=3864963", "title": "Oletzko", "text": ""}
{"id": "3864965", "revid": "729019", "url": "https://it.wikipedia.org/wiki?curid=3864965", "title": "Aeroporto di Du\u0161anbe", "text": "L'aeroporto di Du\u0161anbe, anche noto con il nome commerciale di \"Dushanbe International Airport\", (IATA: DYU, ICAO: UTDD) \u00e8 un aeroporto tagico situato nella periferia Sud della citt\u00e0 di Du\u0161anbe, capoluogo dell'omonima provincia e capitale della Repubblica del Tagikistan.\nDati tecnici.\nLa struttura, posta all'altitudine di 785\u00a0m / 2\u00a09575\u00a0ft sul livello del mare, \u00e8 dotata di un unico terminal e di una sola pista d'atterraggio con fondo in asfalto, lunga 3\u00a0112\u00a0m e larga 45\u00a0m (10\u00a0170 x 147\u00a0ft) con orientamento 09/27.\nL'aeroporto \u00e8 anche dotato di una piazzola di 90 x 45 m per elicotteri fino a 12 tonnellate."}
{"id": "3864966", "revid": "46716292", "url": "https://it.wikipedia.org/wiki?curid=3864966", "title": "Marggrabowa", "text": ""}
{"id": "3864967", "revid": "30610", "url": "https://it.wikipedia.org/wiki?curid=3864967", "title": "Paracarrello", "text": ""}
{"id": "3864968", "revid": "3115", "url": "https://it.wikipedia.org/wiki?curid=3864968", "title": "Bon voyage!", "text": "Bon voyage! (stilizzato come BON VOYAGE!) \u00e8 un brano musicale dal gruppo musicale giapponese Bon-Bon Blanco, pubblicato il 14 gennaio 2004 come sesto singolo del gruppo. Il brano \u00e8 stato utilizzato come quarta sigla di apertura per gli episodi dal 169 al 206 dell'anime \"One Piece\", in sostituzione della precedente sigla \"Hikari e\". Il brano \u00e8 stato incluso nell'album del gruppo \"Winter Greetings\", pubblicato nel 2004.\nTracce.\nDurata totale: 12\u00a0min 08\u00a0s"}
{"id": "3864971", "revid": "1305772", "url": "https://it.wikipedia.org/wiki?curid=3864971", "title": "Tre minuti a mezzanotte", "text": ""}
{"id": "3864974", "revid": "1305772", "url": "https://it.wikipedia.org/wiki?curid=3864974", "title": "Appuntamento col destino", "text": ""}
{"id": "3864976", "revid": "282579", "url": "https://it.wikipedia.org/wiki?curid=3864976", "title": "Operazione AI", "text": ""}
{"id": "3864977", "revid": "155634", "url": "https://it.wikipedia.org/wiki?curid=3864977", "title": "Nicolas Thoule", "text": "Biografia.\nThoule, originario di Ch\u00e2tel, ha debuttato nel Circo bianco il 14 novembre 2005 a Tignes classificandosi 60\u00ba in un supergigante valido ai fini del punteggio FIS, mentre ha partecipato per la prima volta a gare di Coppa Europa due anni dopo. Ha disputato tre edizioni dei Mondiali juniores ottenendo come migliori piazzamenti due ottavi posti, in combinata e in slalom speciale, nell'edizione di Formigal 2008.\nHa esordito in Coppa del Mondo il 19 dicembre 2011 in slalom gigante, sull'impegnativo tracciato della Gran Risa in Val Badia, senza riuscire a qualificarsi per la seconda manche. All'inizio dell'anno successivo ha conquistato il primo podio in Coppa Europa chiudendo secondo nello slalom gigante di Zell am See in Austria, alle spalle dello statunitense Tommy Ford. Nel marzo 2012 si \u00e8 aggiudicato anche l'unica vittoria nel circuito continentale, nonch\u00e9 ultimo podio, vincendo lo slalom che chiudeva la stagione, tenutosi sulle nevi italiane di Courmayeur.\nL'11 novembre 2012 ha colto a Levi in slalom speciale il suo miglior piazzamento in Coppa del Mondo (22\u00ba); la sua ultima gara nel circuito \u00e8 stato lo slalom speciale disputato il 9 marzo 2014 a Kranjska Gora, che non ha completato. Il 3 gennaio 2015 ha disputato a Chamonix la sua ultima gara in Coppa Europa (35\u00ba in slalom speciale), mentre la sua ultima gara in carriera \u00e8 stato lo slalom speciale FIS disputato nella medesima localit\u00e0 l'8 gennaio successivo. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "3864979", "revid": "716642", "url": "https://it.wikipedia.org/wiki?curid=3864979", "title": "Woo Sang-kwon", "text": "Carriera.\nPrese parte con la Nazionale sudcoreana ai Mondiali del 1954.\nIn seguito vinse con la sua Nazionale le prime due Coppe d'ASia della storia (1956, 1960) e prese parte ai Giochi Olimpici del 1964."}
{"id": "3864981", "revid": "486946", "url": "https://it.wikipedia.org/wiki?curid=3864981", "title": "U Sang-Gwon", "text": ""}
{"id": "3864982", "revid": "1782831", "url": "https://it.wikipedia.org/wiki?curid=3864982", "title": "Fantaspionaggio", "text": "Il fantaspionaggio o fanta-spionaggio (\"Spy-fi\" in inglese) \u00e8 un filone narrativo e in particolare cinematografico di storie di spionaggio che sconfinano nella fantascienza, grazie all'uso di armi o tecnologie avveniristiche, scenari apocalittici come piani per il dominio del pianeta, oppure per l'ambientazione collocata nel futuro.\nIl termine italiano \"fantaspionaggio\" (una parola macedonia che fonde assieme \"fantastico\" e \"spionaggio\", come in \"fantascienza\") \u00e8 presente almeno dalla seconda met\u00e0 degli anni sessanta.\nIl genere ha avuto un particolare sviluppo durante la guerra fredda nella seconda met\u00e0 degli anni sessanta in Europa, a seguito del successo dei film di James Bond, l'agente 007 (i film prodotti in questo ambito sono stati pertanto soprannominati \"Eurospy\" e vi rientrano in particolare i film italiani di spionaggio del periodo). Il filone cinematografico \u00e8 proseguito negli anni settanta fino ai primi anni ottanta, in particolare con i film di Bond interpretati da Roger Moore.\nDefinizione e caratteristiche.\nNelle storie di fantaspionaggio, l'eroe protagonista \u00e8 un agente segreto (operante da solo o pi\u00f9 raramente in gruppo), anche detto \"superspia\", la cui missione \u00e8 costellata di elementi fantascientifici, come tecnologia avanzata e nuove idee utilizzate a scopo di estorsione, piani per il dominio del mondo o la distruzione del pianeta o della civilt\u00e0, armi fantastiche, gadget alla James Bond e veloci veicoli in grado di viaggiare per terra, volare e navigare sopra o sotto il mare.\nIl fantaspionaggio \u00e8 chiamato in questo modo perch\u00e9 non presenta solitamente lo spionaggio per come \u00e8 praticato nella realt\u00e0: \u00e8 piuttosto una fantasia escapista che sottolinea il glamour, l'avventura e la temerariet\u00e0 senza troppi riguardi per la verosimiglianza scientifica delle invenzioni, che vengono utilizzate per generare la sorpresa e come artificio narrativo per trame dagli sviluppi megalomani. Da notare che non tutte le storie di fantaspionaggio comprendono tutti gli elementi citati.\nEsempi.\nLe storie di fantaspionaggio possono essere in genere ricondotte ad alcuni temi principali.\nLa spia protagonista pu\u00f2 scoprire nelle sue indagini che uno scienziato pazzo o un genio del male e la sua organizzazione segreta stanno utilizzando della tecnologia avveniristica per compiere i propri piani. Tra gli esempi di questo tipo vi sono la serie di film di James Bond, l'utilizzo di tecnologie scientifiche avanzate per influenzare o dominare il mondo nei romanzi spionistici de \"La baronessa\", usare la tecnologia dei viaggi spaziali per distruggere il mondo come nel film del 1966 \"Se tutte le donne del mondo\", il controllo atmosferico in \"A noi piace Flint\" (1967), l'utilizzo di un'arma sonica nel film del 1949 \"Dick Barton Strikes Back\", un raggio della morte in \"Dick Barton at Bay\" (1950), la sostituzione di leader mondiali con gemelli malvagi in \"A noi piace Flint\" o nella parodia italiana \"Due mafiosi contro Goldginger\" (1965), o il lavaggio del cervello a scopo omicida in \"Va' e uccidi\" (\"The Manchurian Candidate\", 1962) e \"Cypher\" (2002).\nLa spia protagonista pu\u00f2 essere addestrata ad utilizzare tecnologie avveniristiche proprietarie come armi, strani mezzi da trasporto e dispositivi di rilevamento non ancora inventati. Un esempio di questo sono gli agenti segreti Jeffrey Hunter e France Nuyen che usano dispositivi per il viaggio nel tempo per contrastare un complotto in \"Dimension 5\" (1966); nei romanzi di Lanfranco Fabriani gli agenti dell'UCCI (un'agenzia segreta governativa italiana) utilizzano macchine del tempo per proteggere il passato dell'Italia dagli attacchi di potenze straniere ostili.\nIl dispositivo fantascientifico pu\u00f2 essere un \"MacGuffin\" - un espediente attraverso il quale si fornisce dinamicit\u00e0 alla trama - come un dispositivo antigravit\u00e0 in \"Licensed to Kill\" (1965).\nL'ambientazione e la spia protagonista potrebbero in realt\u00e0 essere collocate nel futuro. Un esempio di ci\u00f2 \u00e8 il romanzo \"Missione su Jaimec\" (\"Wasp\", 1957) di Eric Frank Russell, come pure la serie umoristica di Harry Harrison dedicata a \"Jim diGriz, il Ratto d'acciaio\" (\"The Stainless Steel Rat\", 1961-1999), un criminale interplanetario (quasi) imprendibile costretto suo malgrado a trasformarsi in agente segreto.\nStoria.\nIl genere fanta-spionistico si \u00e8 sviluppato al cinema durante la guerra fredda e la maggior parte dei film sono stati prodotti nel corso degli anni sessanta. Non mancano tuttavia esempi precedenti nella prima met\u00e0 degli anni cinquanta, ispirati agli albori della corsa allo spazio, come \"Attacco alla base spaziale U.S.\", un film minore del 1954 di Herbert L. Strock, in cui \u00e8 inscenato un complotto da parte di una fantomatica potenza straniera per sabotare una base supersegreta e l'intero programma spaziale americano. Dello stesso periodo il film per ragazzi \"Tobor - Il re dei robot\" di Lee Sholem (1953), incentrato su un potente robot dotato di intelligenza artificiale che combatte contro gli agenti di una misteriosa potenza straniera ostile. Sempre del 1953 sono \"Viaggio nell'interspazio\", un film di Terence Fisher tratto da un romanzo di Charles Eric Maine, e \"M7 non risponde\", film britannico di Anthony Asquith che tratta di un innovativo aereo supersonico. Ancora tratto da un romanzo di C. E. Maine il film \"Sette secondi pi\u00f9 tardi\" (1955) di Ken Hughes. Quello delle fantaspie degli anni cinquanta \u00e8 tuttavia un filone minore e ben presto al cinema la minaccia della potenza straniera viene sostituita da quella dell'invasore alieno, incontrando maggiormente i gusti del pubblico. Vi sono poche eccezioni, tra le quali \"The Amazing Transparent Man\", un noir del 1960 di Edgar G. Ulmer.\nPer la ripresa del filone cinematografico bisogna cos\u00ec attendere fino al 1962, con il successo dato dall'uscita del primo film di James Bond, \"Agente 007 - Licenza di uccidere\" di Terence Young, in cui il celebre agente segreto sventa i piani del diabolico e geniale dottor No per sabotare le missioni spaziali americane dirottando o distruggendo le loro navette. \"\" del 1965 di John Sturges mostra un laboratorio supersegreto in cui vengono sviluppate terribili armi batteriologiche.\nIl genere non risparmia la televisione: uno dei primi esempi di fantaspionaggio \u00e8 proprio la serie tv britannica \"Agente speciale\" (\"The Avengers\"), prodotta dal 1961 al 1969, riscuotendo un successo crescente anche negli Stati Uniti, con una coppia di agenti speciali come protagonisti e trame non prive di ironia che arrivavano spesso \"ai confini della realt\u00e0\".\nL'imitazione dei film di 007 provoca una invasione nel cinema europeo (e italiano in particolare) tra il 1965 e il 1967 di una grande quantit\u00e0 di film a basso costo di fanta-spionaggio. Da qui il termine \"Eurospy\" affibbiato oltreoceano al filone. Lo stesso filone viene non di rado parodiato, ad esempio ne \"Le spie vengono dal semifreddo\" (1966) di Mario Bava, una coproduzione Italia-USA in cui recitano assieme Vincent Price e la coppia comica Franco e Ciccio (questi ultimi protagonisti di altri tre film del genere). Tra le altre innumerevoli parodie italiane in chiave comica \"Il vostro superagente Flit\" con Raimondo Vianello e i due film su James Tont con Lando Buzzanca, che all'epoca riscossero un imprevedibile successo di pubblico e che alcuni critici molti anni dopo hanno parzialmente rivalutato.\nNello stesso periodo il genere spionistico si mescola anche con altri generi: ad esempio la serie televisiva fantawestern \"Selvaggio west\" (\"The Wild Wild West\") trasmessa negli Stati Uniti dal 1965 al 1969, in un'epoca in cui il western stava perdendo terreno in favore dello spionaggio, fu concepita come un \"James Bond sulla groppa di un cavallo\".\nSul fronte letterario, \u00e8 possibile citare come precursore del filone \"Lo zar non \u00e8 morto\", un romanzo d'avventura fantapolitico del 1929 scritto da un collettivo di Futuristi, il \u201cGruppo dei Dieci\u201d, capeggiato da Filippo Tommaso Marinetti e Massimo Bontempelli."}
{"id": "3864985", "revid": "716642", "url": "https://it.wikipedia.org/wiki?curid=3864985", "title": "Kim Ji-sung", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864986", "revid": "697352", "url": "https://it.wikipedia.org/wiki?curid=3864986", "title": "...On the Radio (Remember the Days)", "text": ""}
{"id": "3864987", "revid": "834", "url": "https://it.wikipedia.org/wiki?curid=3864987", "title": "...on the Radio", "text": ""}
{"id": "3864988", "revid": "1305772", "url": "https://it.wikipedia.org/wiki?curid=3864988", "title": "On the Radio", "text": ""}
{"id": "3864989", "revid": "891358", "url": "https://it.wikipedia.org/wiki?curid=3864989", "title": "Li Soo-nam", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864990", "revid": "1318658", "url": "https://it.wikipedia.org/wiki?curid=3864990", "title": "L\u00e9on Delagrange", "text": "Debutto.\nStudi\u00f2 scultura presso l'Accademia di Belle Arti di Parigi ed espose alla Salon des artistes fran\u00e7ais. Le arti permisero di avvicinarsi alla nascente aviazione, che divenne per lui una seconda passione.\nSi costru\u00ec un aeroplano nel 1906 con il quale speriment\u00f2 con successo il primo volo 6 maggio 1907 ad un'altezza di 4 metri per una distanza di 80 metri. Lo stesso anno, impar\u00f2 a padroneggiare, non senza incidenti, una macchina ordinata a proprie spese dei laboratori fratelli Voisin, su cui primo volo il 2 novembre.\nRecord.\n11 aprile 1908, batt\u00e9 il record di distanza e tempo di volo (6 minuti e 30 secondi) su un Voisin che aveva fatto costruire. Poco pi\u00f9 di un mese dopo, il 29 maggio, ha battuto un nuovo record in Italia, questa volta coperti in 15 minuti e 25 secondi di volo.\nDurante molti dei suoi voli, Delagrange era accompagnato a bordo dall'amica Th\u00e9r\u00e8se Peltier, che diventer\u00e0 in seguito la prima donna a pilotare un aereo. Leon Delagrange cre\u00f2 nello stesso anno la sua compagnia aerea.\nIl , batte ancora tutti i record per i voli distanza e la durata a bordo del biplano Voisin 3, rendendo 15 volte e mezzo intorno al campo di Issy-les-Moulineaux o coperti in 29 minuti e 54 secondi.\nL'anno successivo, 7 ottobre 1909, gli venne assegnato il brevetto di pilota n. 3 (n. 1 e 2 vennero assegnati rispettivamente a Louis Bl\u00e9riot e Glenn Curtiss). Sempre nel 1909 fu nominato cavaliere della Legione d'onore.\nFine tragica.\nIl 4 gennaio 1910, Leon Delagrange mor\u00ec sul campo d'aviazione Hinsdale Croce vicino a Bordeaux, mentre volava contro un vento piuttosto sostenuto con un apparecchio Bleriot.\nIl suo nome era dato a una strada nel XV \"arrondissement\" di Parigi, situato a poche centinaia di metri dal Issy-les-Moulineaux, dove ha battuto diversi record. Quest'area rimarr\u00e0 profondamente legato all'aviazione regner\u00e0 come la sede dell'Arm\u00e9e de l'air, la Direzione generale l'aviazione civile e Parigi Eliporto."}
{"id": "3864994", "revid": "46716568", "url": "https://it.wikipedia.org/wiki?curid=3864994", "title": "Tirschtiegel", "text": ""}
{"id": "3864995", "revid": "228587", "url": "https://it.wikipedia.org/wiki?curid=3864995", "title": "Orchidea nera", "text": ""}
{"id": "3864996", "revid": "891358", "url": "https://it.wikipedia.org/wiki?curid=3864996", "title": "Park Il-kap", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3864998", "revid": "46716629", "url": "https://it.wikipedia.org/wiki?curid=3864998", "title": "Prittisch", "text": ""}
{"id": "3864999", "revid": "28592", "url": "https://it.wikipedia.org/wiki?curid=3864999", "title": "Folketinget", "text": ""}
{"id": "3865001", "revid": "28592", "url": "https://it.wikipedia.org/wiki?curid=3865001", "title": "Parlamento danese", "text": ""}
{"id": "3865002", "revid": "125176109", "url": "https://it.wikipedia.org/wiki?curid=3865002", "title": "Hilton Valentine", "text": "Biografia.\n\u00c8 noto per essere stato il chitarrista degli Animals, in cui suon\u00f2 dal 1962 al 1966, quando la band decise di sciogliersi a causa di problemi finanziari.\n\u00c8 morto il 29 gennaio 2021 all'et\u00e0 di 77 anni; la causa della morte non \u00e8 stata divulgata."}
{"id": "3865004", "revid": "486946", "url": "https://it.wikipedia.org/wiki?curid=3865004", "title": "Trattato di pace di Versailles", "text": ""}
{"id": "3865006", "revid": "28592", "url": "https://it.wikipedia.org/wiki?curid=3865006", "title": "Putsch di marzo", "text": ""}
{"id": "3865007", "revid": "716642", "url": "https://it.wikipedia.org/wiki?curid=3865007", "title": "Ham Heung-chul", "text": "Carriera.\nPrese parte con la Nazionale sudcoreana ai Mondiali del 1954.\nIn seguito fece parte della Nazionale sudcoreana che vinse la Coppa d'Asia nel 1956 e nel 1960 e di quella che prese parte alle Olimpiadi del 1964.\nDivenne poi allenatore dell'anno e nel 1983 ottenne il primo di titolo di Allenatore dell'anno della K-League."}
{"id": "3865008", "revid": "1543377", "url": "https://it.wikipedia.org/wiki?curid=3865008", "title": "Campionato europeo della montagna 2007", "text": "Il Campionato europeo della montagna 2007, cinquantasettesima edizione della manifestazione organizzata dalla Federazione Internazionale dell'Automobile, si svolse dal 15 aprile al 16 settembre 2007 su tredici tappe disputatesi in undici paesi (l'Italia fu l'unica nazione ad ospitare tre eventi nella stagione). \nIl pilota iberico Ander Vilari\u00f1o conquist\u00f2 l'alloro europeo in \"Categoria II\" al volante di una monoposto Reynard di Formula 3000 interrompendo il dominio dei piloti italiani che perdurava dal 1995 e riportando il titolo in Spagna dall'ultima vittoria di Francisco Egozkue ottenuta nel 1994. In \"Categoria I\" prevalse lo slovacco Peter Jurena su Mitsubishi Lancer Evo IX."}
{"id": "3865010", "revid": "486946", "url": "https://it.wikipedia.org/wiki?curid=3865010", "title": "Ham Hoong-Chul", "text": ""}
{"id": "3865011", "revid": "486946", "url": "https://it.wikipedia.org/wiki?curid=3865011", "title": "Han Heung-Chul", "text": ""}
{"id": "3865013", "revid": "486946", "url": "https://it.wikipedia.org/wiki?curid=3865013", "title": "Heo Heung-Cheol", "text": ""}
{"id": "3865016", "revid": "716642", "url": "https://it.wikipedia.org/wiki?curid=3865016", "title": "Sung Nak-woon", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3865020", "revid": "767487", "url": "https://it.wikipedia.org/wiki?curid=3865020", "title": "Bon-Bon Blanco", "text": "Bon-Bon Blanco, a volte abbreviato in B3 o B3, \u00e8 un gruppo femminile J-pop, originariamente composto da un cantante, Anna Santos, met\u00e0 giapponese e met\u00e0 americana e quattro percussionisti. Il gruppo ha iniziato la propria carriera nel 2002, adottando un nome ed uno stile musicale sudamericano, bench\u00e9 le loro canzoni venivano spesso remixate in versione dance pop. Il gruppo arriva al successo nel 2004 con il singolo \"Bon voyage!\", utilizzato come sigla d'apertura del popolare anime \"One Piece\". Tuttavia, i dischi pubblicati negli anni seguenti non riescono ad ottenere altrettanta fortuna, ed il gruppo cessa ogni attivit\u00e0 nel maggio 2009. Dei componenti del gruppo, soltanto Mako ha continuato a lavorare come doppiatrice."}
{"id": "3865021", "revid": "767487", "url": "https://it.wikipedia.org/wiki?curid=3865021", "title": "Park Kyu-chung", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3865023", "revid": "599013", "url": "https://it.wikipedia.org/wiki?curid=3865023", "title": "Kang Chang-gi", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3865026", "revid": "891358", "url": "https://it.wikipedia.org/wiki?curid=3865026", "title": "Choi Yung-keun", "text": "Carriera.\nPrese parte con la Nazionale sudcoreana ai Mondiali del 1954."}
{"id": "3865034", "revid": "400694", "url": "https://it.wikipedia.org/wiki?curid=3865034", "title": "Asterix e le dodici fatiche", "text": ""}
{"id": "3865038", "revid": "94902", "url": "https://it.wikipedia.org/wiki?curid=3865038", "title": "Neoangiogenesi", "text": ""}
{"id": "3865040", "revid": "1226", "url": "https://it.wikipedia.org/wiki?curid=3865040", "title": "Fanta-spionaggio", "text": ""}
{"id": "3865045", "revid": "585340", "url": "https://it.wikipedia.org/wiki?curid=3865045", "title": "Alfaxalone", "text": "L'alfaxalone o alfaxolone (INN, anche noto, in inglese, come alphaxalone o alphaxolone) \u00e8 un anestetico generale neurosteroideo, ad uso veterinario e in particolare utilizzato per cani e gatti, caratterizzato da un effetto di blocco dei recettori GABAA. In passato utilizzato anche nell'uomo ed autorizzato nel Regno Unito ed in altri paesi europei dove veniva commercializzato dalla societ\u00e0 farmaceutica Glaxo e rappresentava uno dei costituenti dell'Althesin\u00ae (una mistura di alphaxalone e alphadolone), anestetico per uso endovenoso ritirato dal mercato per reazioni allergiche ad un agente emulsionante.\n\u00c8 ampiamente usato nella pratica veterinaria, commercializzato dalla societ\u00e0 farmaceutica Abbott con il nome commerciale \"Alfaxan\"\u00ae\nFarmacodinamica.\nIl meccanismo primario dell'azione anestetica dell'alfaxalone \u00e8 la modulazione del trasporto dello ione cloruro attraverso la membrana delle cellule neuronali, indotta dall'interazione dell'alfaxalone ai recettori superficiali GABAA della cellula .\nL'alfaxalone si lega al recettore GABAA in una regione diversa rispetto a quella ove si legano le benzodiazepine.\nQuesti recettori GABAA insensibili alle benzodiazepine sono situati al di fuori della sinapsi e sono responsabili dell'inibizione tonica. Il verificarsi di inibizione tonica GABAA coincide con l'espressione di subunit\u00e0 del recettore relativamente rare, in particolare le subunit\u00e0 \u03b14, \u03b16, e la subunit\u00e0 \u03b4 (come regola empirica generale, i recettori contenenti subunit\u00e0 \u03b4 sono sempre extrasinaptici.\nAlle dosi usuali il composto sembra essere dotato di limitate propriet\u00e0 analgesiche.\nFarmacocinetica.\nA seguito di somministrazione endovenosa il composto si distribuisce rapidamente nei diversi tessuti e fluidi biologici.\nIl volume di distribuzione nei cani e nei gatti \u00e8, rispettivamente, di 2,4 l/kg e 1,8 l/kg di peso corporeo. L'alfaxalone \u00e8 rapidamente metabolizzato nella giandola epatica e in cani e gatti presenta un'emivita plasmatica molto breve. L'emivita media di eliminazione plasmatica terminale nei gatti e nei cani \u00e8 infatti di circa 45 e 25 minuti, rispettivamente.\nL'eliminazione dall'organismo avviene attraverso le feci e le urine.\nUsi clinici veterinari.\nIl suo impiego \u00e8 autorizzato sia per cani che per gatti.\nPu\u00f2 essere utiulizzato sia come agente di induzione dell'anestesia sia come unico agente anestetico per l'induzione e il mantenimento dell'anestesia stessa, allorch\u00e9 necessitano particolari procedure diagnostiche o chirurgiche in cani e gatti.\nNella formulazione dell'Alfaxan\u00ae, la molecola di alfaxalone \u00e8 solubilizzata con 2\u03b1-idrossipropil-\u00df-ciclodestrina. Le ciclodestrine sono polisaccaridi complessi derivati dall'amido che, grazie alla loro forma a tronco di cono in cui l'interno presenta caratteristiche di idrofobicit\u00e0, forniscono un centro di complessamento per i farmaci lipofili quali l'alfaxalone.\nA differenza di alcuni suoi predecessori, l'alfaxalone non \u00e8 associato a rilascio di istamina e anafilassi.\nEffetti collaterali e indesiderati.\nNei cani una marcata depressione respiratoria, caratterizzata da apnea e bradipnea e spesso accompagnata da ipossia \u00e8 piuttosto comune. Anche effetti avversi di tipo cardiovascolare (bradicardia oppure tachicardia, ipotensione arteriosa oppure ipertensione arteriosa) risultano di frequente riscontro.\nNei gatti le reazioni avverse appaiono sostanzialmente sovrapponibili a quelle segnalate nei cani. In entrambe le specie \u00e8 stato inoltre segnalato il verificarsi di ipotermia.\nDosi terapeutiche.\nL'infusione endovenosa deve essere attuata in modo tale che la dose totale calcolata, in caso di necessit\u00e0, deve poter essere somministrata nei primi 60 secondi.\nLa somministrazione del farmaco deve continuare fino a quando non viene raggiunta la profondit\u00e0 desiderata dell'anestesia e si rende possibile l'intubazione endotracheale. Il mantenimento dell'anestesia pu\u00f2 essere ottenuto continuando con ulteriori dosi (boli supplementari o un'infusione costante) di alfaxalone oppure ricorrendo ad un altro agente anestetico per via inalatoria."}
{"id": "3865046", "revid": "287204", "url": "https://it.wikipedia.org/wiki?curid=3865046", "title": "Ducato di Baviera-Ingolstadt", "text": "Il ducato di Baviera-Ingolstadt (in tedesco: \"Teilherzogtum Bayern-Ingolstadt\" o \"Oberbayern-Ingolstadt\") fu uno stato del Sacro Romano Impero, esistito tra il 1392 e il 1447.\nStoria.\nLa creazione del ducato fu conseguenza della morte di Stefano II, duca di Baviera-Landshut, avvenuta il 13 maggio 1375.\nLa spartizione del 1392.\nPoich\u00e9 il casato di Wittelsbach non applicava il principio della primogenitura salica alle proprie questioni ereditarie, gli eredi maschi del defunto duca si trovarono a dover dividere equamente i possedimenti dinastici (il ducato di Baviera-Landshut) in parti eguali. In un primo tempo i tre figli di Stefano II, Stefano III, Federico e Giovanni II, governarono congiuntamente l'eredit\u00e0 paterna, ma successivamente, nel 1392, si accordarono per dividerne il territorio in parti eguali (Terza spartizione della Baviera):\nLa Baviera-Ingolstadt, dunque, si configurava come un \"Teilherzogtum\" facente legalmente parte del pi\u00f9 grande ducato di Baviera.\nLudovico VII il Barbuto.\nDopo la morte del duca Stefano III nel 1413, suo figlio Ludovico VII (detto \"il Barbuto\") gli successe al trono. In quello stesso anno, Ludovico VII spos\u00f2 Caterina di Alen\u00e7on, divenendo anche, \"de iure uxoris\", conte di Mortain.\nIl Barbuto fu sempre acerrimo nemico dei propri cugini della Baviera-Landshut e in particolare del duca Enrico IV, con il quale si trov\u00f2 spesso in guerra. Gli attriti politici e diplomatici, nonch\u00e9 la personale acredine che intercorreva tra i due cugini, esplosero nel 1420 nella cosiddetta Grande guerra dei Signori, o guerra bavarese, che si concluse due anni pi\u00f9 tardi con un armistizio voluto dall'Imperatore Sigismondo di Lussemburgo, a seguito del quale l'Ingolstadt perse la sovranit\u00e0 sulla cittadina di Ebersberg.\nNel 1425, tuttavia, Ludovico VII ebbe nuovamente la possibilit\u00e0 di ampliare i confini del proprio ducato: a seguito della morte di Giovanni III, ultimo duca di Baviera-Straubing, infatti, si apr\u00ec una nuova crisi inerente alla successione, che si concluse soltanto quattro anni dopo con un arbitrato imperiale, con il quale si stabil\u00ec la spartizione del ducato tra Enrico XVI, Ludovico VII ed Ernesto di Baviera-Monaco, al quale pass\u00f2 anche il titolo ducale di Baviera-Straubing, mentre le contee di Hainaut, Olanda e Zelanda furono assegnate a Giacomina di Wittelsbach, unica figlia di Giovanni III.\nIn quest'occasione, la Baviera-Ingolstadt incamer\u00f2 i feudi di Sch\u00e4rding, Frontenhausen, Dingolfing, Mallersdorf-Pfaffenberg e Waldm\u00fcnchen.\nIl tradimento di Ludovico VIII e la fine del ducato.\nIl 4 settembre 1443, Ludovico il Barbuto fu spodestato da suo figlio Ludovico VIII, che espugn\u00f2 con le proprie truppe la citt\u00e0 di Neuburg, nella quale si trovava il padre: fatto prigioniero, il vecchio duca fu successivamente consegnato in ostaggio a Enrico XVI, con l'aiuto del quale Ludovico VIII era riuscito a prendere il potere.\nIl Barbuto mor\u00ec in cattivit\u00e0 nel 1447, mentre Ludovico VIII era scomparso gi\u00e0 da due anni, nel 1445, senza aver avuto figli che potessero succedergli. Enrico XVI, essendo l'erede pi\u00f9 prossimo, alla morte del cugino prigioniero ne incamer\u00f2 i feudi, ereditando cos\u00ec il titolo di duca di Baviera-Ingolstadt."}
{"id": "3865047", "revid": "123899698", "url": "https://it.wikipedia.org/wiki?curid=3865047", "title": "Giulia Mafai", "text": "Biografia.\nSorella di Maria Mafai e Simona Mafai, nonch\u00e9 terza e ultima figlia della coppia di Mario Mafai e Antonietta Rapha\u00ebl, intraprese la carriera di costumista e scenografa a partire dal 1950, firmando alcuni tra i pi\u00f9 noti film italiani. Lavor\u00f2 con vari registi e attori del periodo tra cui Vittorio De Sica, Mario Monicelli, Sophia Loren, Marcello Mastroianni, Elliott Gould, Harvey Keitel, Keith Carradine. Fu ideatrice e curatrice del Laboratorio del Carnevale di Venezia dal 1978 al 1985.\nCollabor\u00f2 con il Pioniere tra il 1950 e 1951 pubblicando testi, illustrazioni e fumetti tra cui \"\"Sambo\" (1951), \"Conoscete gli animali\" ?\" (1951) e \"Il re detto orecchie d'asino\" (1951)"}
{"id": "3865056", "revid": "110157", "url": "https://it.wikipedia.org/wiki?curid=3865056", "title": "Green fireballs", "text": "Per Green fireballs (in italiano \"bolidi verdi\") si intende un tipo di oggetti misteriosi che furono avvistati in USA fra il 1948 e il 1951. Gli avvistamenti avvennero principalmente nel Nuovo Messico, ma in misura minore furono segnalati anche in altri stati, tra cui l'Arizona. Per la presenza di importanti installazioni e centri di ricerca militari nelle zone degli avvistamenti in Nuovo Messico, come il Los Alamos National Laboratory e i Sandia National Laboratories, gli avvistamenti attirarono l'attenzione dei militari. Nel dicembre 1949 per indagare sul fenomeno venne avviato un progetto di ricerca a cui venne dato il nome di \"Project Twinkle\" (Progetto Twinkle).\nAvvistamenti.\nI primi avvistamenti di bolidi infuocati verdi furono segnalati alla fine di novembre 1948, ma furono spiegati come razzi di segnalazione militari.\nIl primo avvistamento significativo avvenne la notte del 5 dicembre 1948, quando una luce verde e brillante fu avvistata nei cieli del Nuovo Messico da parte dei piloti di due aerei diversi, uno militare e uno civile. L'equipaggio dell'aereo militare C-47 (formato dal pilota, capitano Goede, dal co-pilota e da un tecnico) vide l'oggetto alle 21,27 a circa 16\u00a0km ad est di Albuquerque, mentre i piloti dell'aereo civile (un DC-3 della \"Pioneer Airlines\") lo avvistarono alle 21,35 ad est di Las Vegas. Entrambi gli equipaggi segnalarono l'avvistamento alla base aerea di Kirtland. Gli equipaggi furono interrogati da investigatori dell\"'U.S. Air Force Office of Special Investigation\" (AFOSI), a cui riferirono che l'oggetto appariva molto pi\u00f9 grosso delle normali meteore ed aveva a loro avviso una traiettoria troppo bassa e troppo piana per essere una meteora.\nQualche giorno dopo, la sera dell'8 dicembre alle 18,33 due investigatori dell'AFOSI videro un bolide luminoso verde a circa 32\u00a0km ad est di Las Vegas, mentre erano in volo su un aereo. Essi riferirono che la traiettoria dell'oggetto era quasi piana e parallela alla terra. Per tutto il mese di dicembre del 1948 i bolidi luminosi verdi continuarono ad essere avvistate nei cieli del Nuovo Messico.\nNel febbraio 1949 venne organizzato un convegno a Los Alamos con l'intervento di vari scienziati, tra cui il fisico nucleare Edward Teller, il fisico Joseph Kaplan, esperto di fisica dell'alta atmosfera, e l'astronomo Lincoln LaPaz, esperto di meteore. Secondo Teller e Kaplan, i bolidi infuocati verdi erano un fenomeno naturale riconducibile a meteore. LaPaz, che aveva avuto modo di osservare un bolide luminoso verde il 12 dicembre, si dichiar\u00f2 in disaccordo, perch\u00e9 la traiettoria troppo piana e il colore verde non erano tipici delle meteore; inoltre fece notare che sul terreno non era stato trovato alcun frammento di meteora. Nonostante le obiezioni di LaPaz, il convegno concluse a maggioranza che i bolidi infuocati verdi erano un fenomeno naturale.\nUlteriori avvistamenti di bolidi verdi si verificarono a maggio, luglio e agosto del 1949. Anche l'astronomo Donald Menzel fu testimone di un avvistamento nel mese di maggio.\nIl 14 ottobre 1949 si tenne un altro convegno a Los Alamos, in cui si sottoline\u00f2 la necessit\u00e0 di osservazioni strumentali (fotografiche e spettroscopiche) e l'esecuzione di triangolazioni per risolvere il mistero.\nProgetto Twinkle.\nIl 20 dicembre 1949 fu approvato un programma di osservazioni strumentali dei bolidi infuocati verdi e nacque cos\u00ec il \"Project Twinkle\" (Progetto Twinkle).\nIl progetto prevedeva l'installazione di tre stazioni di osservazioni munite di telescopio e fototeodolite (teodolite abbinato ad una fotocamera) nei pressi di White Sands in Nuovo Messico. Ogni fototeodolite avrebbe scattato fotografie degli oggetti riportando l'ora della foto, l'angolo di azimut e l'angolo di elevazione della fotocamera. Se almeno due stazioni avessero fotografato lo stesso oggetto, sarebbe stato possibile ottenere misure molto precise dell'altitudine, velocit\u00e0 e dimensioni dell'oggetto fotografato.\nIl 21 febbraio 1950 fu collocata la prima stazione di osservazione presso la Holloman Air Force Base. A capo del progetto fu nominato lo scienziato Anthony Mirarchi, che qualche mese dopo fu sostituito da Louis Elterman. Le osservazioni sistematiche cominciarono nel marzo 1950. Il progetto incontr\u00f2 subito difficolt\u00e0 impreviste, perch\u00e9 a causa dello scoppio della guerra di Corea le risorse economiche ed umane ad esso destinate diminuirono e le altre due stazioni preventivate non furono realizzate. Inoltre, nel 1950 le osservazioni di bolidi luminosi verdi in Nuovo Messico diminuirono notevolmente e il loro numero rimase basso anche nel 1951.\nL'unica stazione di osservazione realizzata registr\u00f2 due avvistamenti, uno il 27 aprile 1950 e l'altro il 24 maggio dello stesso anno, ma essendoci in funzione una sola fotocamera non fu possibile ricavare dati scientifici. Dall'autunno del 1950 alla primavera del 1951 la stazione di osservazione non registr\u00f2 pi\u00f9 avvistamenti, cos\u00ec si decise di interrompere il progetto, che venne formalmente concluso nel dicembre 1951.\nNel rapporto finale i bolidi luminosi verdi vennero spiegati come fenomeni naturali, dovuti al passaggio della Terra attraverso una regione dello spazio con un'alta concentrazione di meteore o al periodo di massima attivit\u00e0 del Sole nell'arco del ciclo solare.\nIpotesi.\nLe conclusioni del Progetto Twinkle non convinsero vari scienziati, tra cui Lincoln LaPaz, che continuava a ritenere che i bolidi infuocati verdi non fossero dovuti a meteore.\nAl fenomeno si interess\u00f2 anche Edward J. Ruppelt, direttore del Progetto Blue Book, che interpell\u00f2 alcuni scienziati del Los Alamos National Laboratory. Nel suo libro sugli UFO, Ruppelt rifer\u00ec i pareri degli scienziati (ma senza riportarne i nomi), secondo cui i bolidi verdi si potevano spiegare con: fenomeni naturali sconosciuti, armi segrete, veicoli extraterrestri.\nAnche la Commissione Condon si interess\u00f2 al fenomeno e nel suo rapporto finale, pubblicato nel 1969, venne riportata l'opinione dell'astronomo William K. Hartmann, secondo cui i bolidi infuocati verdi potevano essere spiegati con materiale lunare espulso in occasione dell'impatto di meteore recenti sulla superficie della Luna.\nUna nuova teoria \u00e8 stata avanzata recentemente dal ricercatore Dan Wilson, che ha messo in relazione i bolidi infuocati verdi con le radiazioni causate da test atomici."}
{"id": "3865059", "revid": "567822", "url": "https://it.wikipedia.org/wiki?curid=3865059", "title": "Episodi de L'ispettore Barnaby (quindicesima stagione)", "text": "La quindicesima stagione del telefilm L'ispettore Barnaby \u00e8 andata in onda nel Regno Unito a partire dal 1\u00ba febbraio 2012 sul network ITV."}
{"id": "3865060", "revid": "1573940", "url": "https://it.wikipedia.org/wiki?curid=3865060", "title": "Microcebus gerpi", "text": "Il microcebo del GERP (Microcebus gerpi ) \u00e8 un lemure della famiglia Cheirogaleidae, endemico del Madagascar.\nL'epiteto specifico fa riferimento al GERP (\"Groupe d'\u00c9tude et de Recherche sur les Primates de Madagascar\"), l'organizzazione naturalistica a cui si deve la recente scoperta della specie.\nDescrizione.\n\u00c8 un lemure topo di taglia medio-grande, con un peso di circa 68 g.\nLa pelliccia dorsale \u00e8 di colore grigio-bruno con una stria mediana rossastra, mentre il ventre va dal grigio chiaro al bianco crema. Gli arti hanno una colorazione pi\u00f9 scura del resto del corpo, mentre la testa \u00e8 di colore rossastro, con cerchi scuri attorno agli occhi prominenti ed una caratteristica striscia bianca sul naso. Le orecchie, prominenti anche se piccole, hanno un bordo grigio scuro. La coda, lunga circa 14,5\u00a0cm, \u00e8 coperta da un pelo fitto di colore grigio-bruno. Le palme delle mani e dei piedi, glabre, sono di colore rosa.\nDistribuzione e habitat.\nL'areale di questa specie \u00e8 ristretto alla foresta di Sahafina nel Madagascar orientale, nelle vicinanze del Parco nazionale di Andasibe-Mantadia.\nIl suo habitat \u00e8 un lembo di foresta primaria di circa 15.6\u00a0km2, circondato da foresta secondaria cresciuta in aree in precedenza occupate da risaie, che si estende da 30 a 230 m di altitudine.\nConservazione.\nLa specie, descritta nel gennaio 2012, \u00e8 stata dichiarata dall'IUCN come una specie in pericolo critico di estinzione .\nLa ristrettezza del suo areale, sottoposto ad una rilevante pressione antropica e non soggetto ad alcun vincolo di tutela, indurrebbe a considerarla una specie a rischio di estinzione."}
{"id": "3865064", "revid": "223320", "url": "https://it.wikipedia.org/wiki?curid=3865064", "title": "La Coda di Minosse", "text": ""}
{"id": "3865065", "revid": "1444886", "url": "https://it.wikipedia.org/wiki?curid=3865065", "title": "Honda (disambigua)", "text": "Honda \u00e8 un cognome giapponese."}
{"id": "3865068", "revid": "155634", "url": "https://it.wikipedia.org/wiki?curid=3865068", "title": "Australian Open 2012 - Quad doppio", "text": "Anche quest'anno i vincitori sono stati Andrew Lapthorne e Peter Norfolk che hanno battuto in finale David Wagner e Noam Gershony 6-4, 6-2."}
{"id": "3865076", "revid": "339392", "url": "https://it.wikipedia.org/wiki?curid=3865076", "title": "Drago Polunga", "text": ""}
{"id": "3865085", "revid": "28592", "url": "https://it.wikipedia.org/wiki?curid=3865085", "title": "LILA", "text": ""}
{"id": "3865089", "revid": "858648", "url": "https://it.wikipedia.org/wiki?curid=3865089", "title": "Benno Ohnesorg", "text": "\u00c8 noto alle cronache per essere stato uno studente universitario ucciso durante una manifestazione a Berlino Ovest.\nLa morte.\nIl 2 giugno 1967 Ohnesorg partecip\u00f2 ad una manifestazione di protesta tenutasi presso la \"Deutsche Oper\" a Berlino Ovest. La manifestazione era diretta contro la visita dello Sci\u00e0 di Persia Mohammad Reza Pahlavi, il quale quella serata stava assistendo a \"Il flauto magico\" di Mozart. In quei tempi lo Sci\u00e0 veniva considerato come un rappresentante della \"politica imperialista americana\", impiegata tra l'altro nella guerra del Vietnam. Fu la prima ed unica manifestazione politica a cui Ohnesorg partecip\u00f2.\nLa protesta divenne violenta dopo alcune provocazioni da parte degli agenti dello Sci\u00e0 e della polizia. I manifestanti furono quindi dispersi nelle strade laterali. Nella confusione, nel cortile dell'indirizzo \"Krumme Strasse 66\", Karl-Heinz Kurras, un poliziotto in borghese, spar\u00f2 ad Ohnesorg a bruciapelo. Ohnesorg mor\u00ec prima di poter essere operato in ospedale.\nSubito dopo l'assassinio, la polizia cerc\u00f2 di coprire l'agente Kurras, dichiarando che era stato aggredito e quindi costretto a sparare per potersi difendere. \nKurras fu assolto da tutte le accuse in due diversi processi.\nOhnesorg era uno studente di letteratura romanza e tedesca. Era sposato e sua moglie era incinta del loro primo figlio.\nEredit\u00e0.\nLa sua morte serv\u00ec come punto di incontro per la sinistra e il Movimento 2 giugno (\"Bewegung 2. Juni\") prese il nome dal giorno della sua morte. Il movimento studentesco della fine degli anni 1960 si ingrand\u00ec e in parte si radicalizz\u00f2 dopo la morte di Ohnesorg, influenzando un gran numero di politici tedeschi, che allora erano adolescenti o ventenni.\nLa Lega tedesca degli studenti socialisti proclam\u00f2 scioperi, manifestazioni e proteste che bloccarono scuole ed universit\u00e0 di tutta la Repubblica Federale. La forza dimostrata era ben superiore al numero degli iscritti che non super\u00f2 mai, neanche al culmine, nel 1968, i 2500 membri. Alcuni storici dichiarano che la sua morte diede vita agli attentati della \"Rote Armee Fraktion\".\nAccanto alla \"Deutsche Oper\" di Berlino sorge un monumento progettato dallo scultore austriaco Alfred Hrdlicka, con lo scopo di ricordare l'uccisione di Ohnesorg. Nel dicembre 2008, le autorit\u00e0 comunali hanno ufficialmente inaugurato un pannello commemorativo sul marciapiede davanti alla casa dove \u00e8 stato ucciso Ohnesorg. Il pannello \u00e8 in lingua tedesca ed inglese.\nAd Hannover, sua citt\u00e0 natale, gli \u00e8 stato dedicato un ponte sul fiume Ihme.\nFilm.\nNell'introduzione del film \"Der Baader Meinhof Komplex\" (\"La banda Baader Meinhof\") del 2008, viene mostrata la morte di Ohnesorg, interpretato da Martin Glade.\nNuove prove.\nSolamente dopo pi\u00f9 di quarant'anni (nel 2009) si \u00e8 appreso da alcuni filmati che Kurras era un agente sotto copertura della polizia segreta della DDR, ovvero della Stasi, e da lungo tempo membro del Partito Socialista Unificato di Germania, il partito comunista al potere. Tuttavia, il motivo per cui Kurras avrebbe agito, rimane poco chiaro. Gli archivi della Stasi non contengono prove che Kurras agisse sotto i loro ordini quando spar\u00f2 a Ohnesorg.\nAltre foto, sempre provenienti dagli archivi della Stasi, ritraggono Kurras che con una mano si appoggia ad un collega, mentre spara ad Ohnesorg. Un'altra ritrae tre poliziotti che malmenano il corpo ferito di Ohnesorg, mentre un'altra ritrae il capo di Kurras, Helmut Starke, nelle vicinanze della scena del crimine (Starke aveva dichiarato 40 anni prima di non aver mai visto Kurras durante gli scontri).\nAddirittura pare che i medici dell'ospedale di Moabit (presso Berlino) rimossero ogni traccia del colpo mortale in testa, andando a ricucire meticolosamente le ferite, falsificando il certificato di morte, scrivendo: \u00abcolpito alla testa da un corpo contundente\u00bb."}
{"id": "3865103", "revid": "287204", "url": "https://it.wikipedia.org/wiki?curid=3865103", "title": "F\u00ebdor Solncev", "text": "Biografia.\nOriginario di una famiglia di servi, grazie alle doti dimostrate sin dalla tenera et\u00e0, F\u00ebdor Solncev entr\u00f2 nell'Accademia Russa di Belle Arti di San Pietroburgo nel 1815, guadagnandosi gi\u00e0 da studente fama di eccellente pittore. Diplomatosi nel 1824, dedic\u00f2 sin dall'inizio le sue energie allo studio ed alla riproduzione di reperti archeologici ed antiche opere d'arte, mettendosi al servizio del presidente dell'Accademia, Aleksej Nikolaevi\u010d Olenin. Solncev inizi\u00f2 impratichendosi con il tesoro del Principato di Rjazan', riportato alla luce nel 1822, e con i reperti rinvenuti sul Mar Nero conservati presso l'Ermitage, a quel tempo ancora non adibito a pubblico museo.\nIl patrocinio di Olenin fu fondamentale per Solncev. Uso a lavorare spesso presso la casa del suo mentore, il giovane F\u00ebdor Solncev entr\u00f2 in contatto con le personalit\u00e0 intellettuali ed artistiche che componevano il \"Circolo Olenin\": Aleksandr Sergeevi\u010d Pu\u0161kin (da poco rientrato dal suo esilio), Vasilij Andreevi\u010d \u017dukovskij, Nikolaj Ivanovi\u010d Gnedi\u010d, Ivan Andreevi\u010d Krylov, Karl Pavlovi\u010d Brjullov e altri.\nNel 1830, dietro precise direttive dell'Accademia, Solncev inizi\u00f2 a peregrinare per l'Impero russo con il compito di annotare, registrare e raffigurare usi e costumi dei popoli e delle culture assoggettati al governo dello \"tzar\" di Mosca. Fu per prima proprio la capitale dell'impero a monopolizzare le energie e le attenzioni del pittore che vi pass\u00f2 cinque anni a studiare, catalogare (a volte anche erroneamente) e dipingere reperti. L'intero patrimonio artistico moscovita, dalle collezioni del Cremlino alle opere contenute nelle cattedrali, venne meticolosamente annotato.\nParallelamente al lavoro moscovita, F\u00ebdor visit\u00f2, secondo il piano di lavoro redatto da Olenin, le cattedrali di Vladimir, la Cattedrale di San Giorgio a Jur'ev-Pol'skij ed il Monastero della Trinit\u00e0 di San Sergio a Sergiev Posad. Nel 1832 toccava con mano il tesoro di Rjazan' e l'anno successivo era a Velikij Novgorod per studiarne la cattedrale. Nel medesimo periodo l'artista cominci\u00f2 a ritrarre i costumi tipici degli abitanti delle contrade di Rjazan', Tor\u017eok, Tver' e Belozersk."}
{"id": "3865113", "revid": "1305772", "url": "https://it.wikipedia.org/wiki?curid=3865113", "title": "Vice Chief of Staff of the United States Air Force", "text": "Il Vice Chief of Staff of the United States Air Force (VCSAF) \u00e8 la seconda pi\u00f9 alta qualifica militare dell'United States Air Force (USAF\u00a0\u2013 l'aeronautica militare statunitense) dopo quella del Chief of Staff of the United States Air Force (CSAF). Nel qual caso quest'ultimo sia assente o impossibilitato a svolgere il proprio dovere, il VCSAF ne diventa il facente funzioni. Oltre a ci\u00f2, al VCSAF pu\u00f2 essere richiesto anche di svolgere particolari compiti direttamente dal Presidente, dal Segretario all'aeronautica o dal Segretario della Difesa.\nIl VCSAF viene nominato tale dal Presidente e necessita dell'approvazione tramite sistema maggioritario del Senato, guadagnando automaticamente il grado di generale a quattro stelle."}
{"id": "3865116", "revid": "599013", "url": "https://it.wikipedia.org/wiki?curid=3865116", "title": "Vasil Gigiadze", "text": ""}
{"id": "3865118", "revid": "122222667", "url": "https://it.wikipedia.org/wiki?curid=3865118", "title": "Eroi nel vento", "text": "Eroi nel vento \u00e8 un singolo del gruppo musicale rock italiano Litfiba, contenuto nel loro primo vero album in studio \"Desaparecido\", del 1985 (l'album precedente, \"Eneide di Krypton\", infatti in realt\u00e0 \u00e8 una colonna sonora). \nVenne comunque girato il videoclip e nel 1991 il brano venne riarrangiato e registrato durante la tourn\u00e9e per \"El diablo\" in una veste profondamente diversa dall'originale (in questa versione infatti Pel\u00f9 non canta la seconda strofa ed \u00e8 accompagnato solo dalla chitarra elettrica distorta di Ghigo) e successivamente venne inserito nella raccolta del 1992 \"Sogno ribelle\". Una versione molto simile a quest'ultima la si pu\u00f2 ascoltare anche nella VHS live \"El diablo Tour\", del 1991."}
{"id": "3865121", "revid": "1522738", "url": "https://it.wikipedia.org/wiki?curid=3865121", "title": "Alan Ford (personaggio)", "text": ""}
{"id": "3865124", "revid": "729019", "url": "https://it.wikipedia.org/wiki?curid=3865124", "title": "Isola Rottnest", "text": "L'isola Rottnest (conosciuta con il nome di Wadjemup dal popolo Noongar) si trova a 19\u00a0km al largo della costa dell'Australia Occidentale, all'altezza di Fremantle, cittadina poco a sud di Perth. L'isola, che si trova nella regione dell'area metropolitana di Perth, \u00e8 amministrata dalla \"Rottnest Island Authority\". Al censimento del 2016 contava 334 abitanti.\nGeografia.\nL'isola ha una lunghezza di circa 11\u00a0km per 4,5 di larghezza e una superficie di 19\u00a0km\u00b2.\nFlora e fauna.\nL'isola Rottnest ospita molte specie di animali marini e terrestri. L'animale tipico dell'isola \u00e8 il quokka, un piccolo marsupiale con le sembianze di un piccolo canguro. Vi sono inoltre rettili e anfibi, molti tipi di uccelli e un ambiente marino molto popolato di pesci tropicali, leoni marini e stelle marine. Rottnest ospita inoltre ben 140 specie di piante indigene.\nStoria.\nSi stima che 10.000 anni fa l'isola fosse ancora collegata all'Australia, e che solo dopo l'innalzamento del livello del mare, circa 7.000 anni fa, si sia trasformata in un'isola.\nPeriodo abitato dagli aborigeni.\nSono stati trovati dei manufatti in alcuni siti dell'isola che datano 6.500 anni fa. Questo confermerebbe la presenza degli aborigeni anche nell'era in cui l'isola era ancora terraferma. Gli aborigeni locali non erano navigatori e non possedevano i mezzi necessari per raggiungere la terraferma che dista circa 20\u00a0km. Vi \u00e8 dunque un mistero riguardo alla sorte di questa popolazione, che con l'arrivo delle navi europee non era pi\u00f9 presente. Forse proprio per questo motivo l'isola Rottnest, chiamata dagli aborigeni Wadjemup, viene da sempre considerata da essi come una terra in cui risiedono gli spiriti. Dal 1972 al 1980 sono stati inseriti 17 siti nel \"Aboriginal Heritage Act\" che previene e cura i luoghi rappresentativi della cultura aborigena.\nI conquistatori europei.\nL'isola fu osservata da molti conquistatori olandesi a partire dal 1610. Nel 1681 il navigatore inglese John Daniel nomin\u00f2 l'isola Maiden's Isle il nome per\u00f2 non sopravvisse. Il nome attuale dell'isola fu attribuito dal capitano olandese Willem de Vlamingh nel 1696. Rottnest deriva da rat (grosso topo) e nest (nido).\nAltri esploratori arrivarono sulle coste di Rottnest Island nel 1803. Tra questi anche il capitano francese Nicholas Baudin.\nNel 1830, periodo in cui era in atto l'insediamento inglese a Swan River, Robert Thomson e la sua famiglia si trasferirono a Rottnest. Grazie ai suoi sette figli inizi\u00f2 la produzione di sale. Il sale \u00e8 stato esportato e utilizzato per conservare gli alimenti per decenni. Una baia porta ancora oggi il suo nome.\nInsediamento per i prigionieri aborigeni.\nNel mese di giugno del 1839 l'isola divenne a tutti gli effetti un luogo per incarcerare persone di cultura aborigena. Sotto il controllo della Corona tutta la popolazione presente sull'isola Rottnest fu espropriata delle proprie terre e allontanata. L'accesso all'isola era estremamente limitato. Per pi\u00f9 di un secolo l'isola serv\u00ec solo come prigione per pi\u00f9 di 3700 aborigeni provenienti da tutta l'Australia Occidentale. Molti aborigeni morirono per malattia, altri vennero impiccati. Un cimitero aborigeno vicino a Thomson Bay ricorda questi prigionieri. Durante questo periodo gli aborigeni costruirono diverse strutture, ad esempio i fari. La chiusura della prigione avvenne nel 1902, anche se alcuni prigionieri vennero assunti per la costruzione delle strade fino al 1931. La chiusura della prigione attir\u00f2 l'attenzione del governatore che vide nell'isola un potenziale turistico.\nUtilizzo militare nella Prima e Seconda Guerra Mondiale.\nNella prima guerra mondiale l'isola fu usata come prigione dal 1914 al 1915. Nel settembre 1915 erano presenti 989 prigionieri, di cui 841 tra austriaci e germanici. Le attivit\u00e0 ricreative e di vacanza furono ristabilite nel dicembre del 1915. Nel 1930 le sempre pi\u00f9 forti tensioni internazionali costrinsero il governo australiano a utilizzare Rottnest Island come luogo critico per la difesa del porto di Fremantle. A partire dal 1934 si inizi\u00f2 la costruzione dei fortini e dei cannoni a Oliver Hill. A Kingstown venne costruita la caserma adibita a dormitori per i soldati. Erano inoltre presenti gli uffici amministrativi, le attrezzature di trasmissione e un piccolo ospedale. Fu inoltre costruito un unico binario per il trasporto dei materiali. Questa caserma viene ora utilizzata come ostello. Nel giugno 1940 l'isola venne definitivamente proclamata luogo protetto e le attivit\u00e0 turistiche vennero definitivamente bloccate. Questa dichiarazione sarebbe dovuta durare solo tre mesi ma fin\u00ec solo nel 1945. Il periodo militare di Rottnest Island fin\u00ec senza che nessun attacco venne mai ordinato. Dopo la guerra l'isola venne abbandonata dai militari e le infrastrutture permanenti rimasero nel paesaggio di Rottnest Island. Circa 200 internati di nazionalit\u00e0 italiana vennero mandati a Rottnest Island per le riparazioni e la sistemazione delle infrastrutture. Infatti tutti i prigionieri incarcerati a Rottnest Island durante la seconda guerra mondiale erano italiani. Una squadra di artiglieria rimase sull'isola fino al 1960. Solo nel 1984 l'esercito avvi\u00f2 i negoziati per la vendita delle infrastrutture.\nPeriodo turistico.\nDal 1902 inizi\u00f2 sull'isola l'attivit\u00e0 turistica. Ogni domenica i traghetti portavano i visitatori per un'escursione di un giorno. In questo periodo era presente ancora la prigione, visitatori e prigionieri erano tenuti strettamente separati. Nel 1907 il Colonial Secretary's Department ordin\u00f2 uno studio per trasformare gradualmente l'isola, da prigione a luogo per attivit\u00e0 turistiche. Nel 1917 vennero costruiti i primi bungalows di legno, una sala da t\u00e8 e un negozio di alimentari. L'uso turistico di Rottnest Island ha subito solo due arresti, nel 1914 e nel periodo della seconda guerra mondiale. Oggigiorno l'isola \u00e8 conosciuta in tutto il mondo. Soprattutto le famiglie e le scuole di Perth utilizzano l'isola per brevi soggiorni."}
{"id": "3865134", "revid": "1305772", "url": "https://it.wikipedia.org/wiki?curid=3865134", "title": "Ellbogen", "text": ""}
{"id": "3865136", "revid": "22475", "url": "https://it.wikipedia.org/wiki?curid=3865136", "title": "Elbogen", "text": ""}
{"id": "3865137", "revid": "1543377", "url": "https://it.wikipedia.org/wiki?curid=3865137", "title": "Santa Kennera", "text": "Santa Kennera o Cennera \u00e8 stata, secondo la tradizione, una religiosa scozzese, vissuta intorno al VI secolo. Sarebbe stata educata assieme a sant'Orsola e san Regolo di Patrasso, per poi divenire suora e vivere da reclusa nel Kirkinner, Wigtownshire (Galloway, Scozia). Il luogo dove visse prende da lei il nome ed \u00e8 oggi chiamato Kirkinner (\"Chiesa di Kennera\", anticamente \"Kirk Cennera\"). \nIn realt\u00e0, le origini di Kennera come sono probabilmente diverse, e si tratta di uno dei numerosi esempi di santi propri dell'Europa continentale importati in Scozia successivamente; la sua storia \u00e8 infatti basata con tutta probabilit\u00e0 su quella di santa Cunera. "}
{"id": "3865158", "revid": "7", "url": "https://it.wikipedia.org/wiki?curid=3865158", "title": "The Frighteners", "text": ""}
{"id": "3865167", "revid": "1543377", "url": "https://it.wikipedia.org/wiki?curid=3865167", "title": "Christopher Longuet-Higgins", "text": "Vita.\nLonguet-Higgins nacque nella parrocchia di Lenham, nel Kent, secondo dei tre figli di un parroco. Studi\u00f2 alla Pilgrims' School e quindi al Winchester College di Winchester. Nel 1941 vinse una borsa di studio per il Balliol College di Oxford. Segu\u00ec il corso di chimica, ma fece anche esami di musica e fu organista al Balliol College.\nPrima di laurearsi propose la struttura corretta del diborano, un composto chimico la cui struttura non era interpretabile con il modello allora in uso del legame di valenza. I risultati furono pubblicati assieme al suo professore, Ronald Percy Bell.\nComplet\u00f2 il PhD all'Universit\u00e0 di Oxford sotto la supervisione di Charles Coulson. Segu\u00ec un'attivit\u00e0 di post-dottorato all'Universit\u00e0 di Chicago e all'Universit\u00e0 di Manchester.\nNel 1952 fu nominato professore di fisica teorica al King's College di Londra; nel 1954 divent\u00f2 professore di chimica teorica all'Universit\u00e0 di Cambridge e membro del Corpus Christi College (Cambridge). In questo periodo diede importanti contributi alla chimica teorica.\nInizi\u00f2 quindi a interessarsi al cervello e al nuovo campo dell'intelligenza artificiale. Come conseguenza, nel 1967 diede una svolta alla propria carriera e si spost\u00f2 all'Universit\u00e0 di Edimburgo. Qui, assieme a Richard Gregory e Donald Michie fond\u00f2 il dipartimento di \"Intelligenza e percezione delle macchine\", e assunse un ruolo di primo piano nell'avvio della \"School of Epistemics\". Diede importanti contributi nel campo dell'informatica, delle reti neurali, della generazione del linguaggio con i computer e della percezione della musica. Longuet-Higgins non sapeva bene come classificare le sue ricerche, e nel 1973 coni\u00f2 il termine \"scienza cognitiva\".\nNel 1974 and\u00f2 al dipartimento di psicologia sperimentale dell'Universit\u00e0 del Sussex, dove continu\u00f2 i suoi studi di intelligenza artificiale. Dal 1984 al 1986 fu direttore dell'Istituto di scienze cognitive e informatiche. Combinando il suo talento musicale con l'abilit\u00e0 dello scienziato scrisse un famoso articolo sull'armonia classica e svilupp\u00f2 un programma che generava uno spartito a partire da musica classica suonata al pianoforte. Negli ultimi anni di attivit\u00e0 lavor\u00f2 a come riprodurre automaticamente uno spartito in modo che il fraseggio risultasse soddisfacente. Questo lavoro non fu mai pubblicato.\nAnd\u00f2 in pensione nel 1988 e fu nominato professore emerito all'Universit\u00e0 del Sussex. Mor\u00ec nel 2004. Non si spos\u00f2 mai.\nOnorificenze.\nLonguet-Higgins ricevette numerosi riconoscimenti, tra i quali: membro della Royal Society, della Royal Society of Edinburgh, della Royal Society of Arts, dell'Accademia Internazionale di Scienze Quantistiche Molecolari, della National Academy of Sciences degli Stati Uniti e dell'American Academy of Arts and Sciences. Ebbe cinque lauree honoris causa (Bristol, Essex, York, Sussex, Sheffield, quest'ultima in musica). In suo onore nel 2005 fu creato il Premio Longuet-Higgins per \"contributi fondamentali alla visione artificiale che hanno resistito alla prova del tempo\". Il premio viene assegnato ogni anno dalla Conference on Computer Vision and Pattern Recognition ad un massimo di due lavori ragguardevoli pubblicati dieci anni prima alla stessa conferenza.\nOpere.\nLonguet-Higgins scrisse circa 200 articoli specialistici di chimica teorica, biologia teorica e psicologia teorica. Scrisse anche alcuni libri, tra cui:"}
{"id": "3865196", "revid": "525599", "url": "https://it.wikipedia.org/wiki?curid=3865196", "title": "Capannuccia", "text": ""}
{"id": "3865199", "revid": "93556", "url": "https://it.wikipedia.org/wiki?curid=3865199", "title": "Reticolo monoclino a base centrata", "text": "Il reticolo monoclino a base centrata (o reticolo MBC) \u00e8 uno dei 14 reticoli di Bravais, appartenente al sistema monoclino."}
{"id": "3865206", "revid": "110157", "url": "https://it.wikipedia.org/wiki?curid=3865206", "title": "Solenice", "text": "Solenice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865211", "revid": "7", "url": "https://it.wikipedia.org/wiki?curid=3865211", "title": "Destinazione San Remo", "text": ""}
{"id": "3865212", "revid": "46719222", "url": "https://it.wikipedia.org/wiki?curid=3865212", "title": "Control-shift-esc", "text": ""}
{"id": "3865214", "revid": "767487", "url": "https://it.wikipedia.org/wiki?curid=3865214", "title": "Reticolo triclino", "text": "Il reticolo triclino (o reticolo T) \u00e8 uno dei 14 reticoli di Bravais, appartenente al sistema triclino."}
{"id": "3865221", "revid": "567822", "url": "https://it.wikipedia.org/wiki?curid=3865221", "title": "Sussurri del cuore", "text": " \u00e8 un manga scritto e disegnato da Aoi Hiiragi. Serializzato sulla rivista \"Ribon\" di Sh\u016beisha tra agosto e novembre 1989, \u00e8 stato raccolto in un singolo volume pubblicato a febbraio 1990. Un seguito, \u00e8 stato serializzato su \"Ribon Original\" nel 1995 e raccolto in un unico volume uscito nel febbraio del 1996. I due volumi sono stati poi accorpati in uno solo, messo in vendita dal 15 luglio 2005. A giugno 2005 Shueisha ha pubblicato il romanzo di Masami Tanaka \"Mimi wo sumaseba\", tratto dal manga.\nI due volumi del manga sono stati pubblicati in Italia da Star Comics rispettivamente il 19 settembre e il 19 novembre 2003. Il secondo volume contiene anche un'altra storia, intitolata \"Quando fioriscono le campanule\".\nL'opera \u00e8 stata trasposta nel 1995 nel film anime \"I sospiri del mio cuore\", dello Studio Ghibli. Un film live action, ambientato dieci anni dopo la storia originale, sar\u00e0 prodotto in Giappone da Sony Pictures Entertainment e distribuito il 18 settembre 2020.\nTrama.\n\"Sussurri del cuore\".\nShizuku Tsukishima frequenta le scuole medie e ama leggere libri, soprattutto quelli fantastici che parlano delle fate. Un giorno d'estate, Shizuku nota, dalle schede dei libri, che un certo Seiji Amasawa legge prima di lei gli stessi testi che la ragazza prende in prestito in biblioteca. Shizuku comincia cos\u00ec a chiedersi chi sia questo ragazzo e vorrebbe conoscerlo; contemporaneamente, seguendo un gatto, capita in un negozio d'antiquariato, il Chikyuya, dove fa la conoscenza di un giovane di nome Koji Amasawa. Pur sospettando una parentela con Seiji, Shizuku non gli chiede nulla e intanto, con l'inizio del nuovo anno scolastico, cerca di aiutare l'amica Yuko a dichiararsi a Sugimura, scoprendo, per\u00f2, che quest'ultimo \u00e8 interessato a lei. Shizuku scopre anche che Seiji Amasawa \u00e8 il ragazzo antipatico che ha incontrato un paio di volte, ma, nonostante gli attriti iniziali, finisce per innamorarsene. Crede, tuttavia, di non essere ricambiata, finch\u00e9 Seiji non le si dichiara.\n\"Sussurri del cuore - Ore felici\" \u00e8 ambientato due anni dopo, e vede Shizuku prepararsi per entrare alle superiori. Andata a trovare il nonno di Seiji al Chikyuya, l'anziano mostra a Shizuku le ali di una nitticora che, dopo essere state esposte tre volte alla luce della luna, permetteranno a chi le indosser\u00e0 di volare; contemporaneamente, per\u00f2, su quelle ali pesa la morte. Con un brutto presentimento, Shizuku inizia a indagare alla biblioteca dei gatti, un posto magico in cui si possono trovare tutte le risposte, ma non riesce a salvare Seiji, che, indossate le ali, si trasforma in una nitticora e vola via. Improvvisamente, per\u00f2, Shizuku si sveglia e scopre che si \u00e8 trattato di un sogno causato dalla preoccupazione per quello che il futuro riserva a lei e Seiji.\n\"Quando fioriscono le campanule\".\nLo studente di seconda superiore Takayuki Tsuge nota una ragazza che si ferma a osservare le campanule del suo giardino e riconosce in lei la stessa ragazza che vide piangere davanti alle campanule, sotto la pioggia, qualche anno prima. Spinto dagli amici Minoru e Hiromi, decide di parlarle e le regala tutte le campanule, accorgendosi poi che cos\u00ec lei non verr\u00e0 pi\u00f9; tre mesi dopo, Tsuge la rivede e scopre che si chiama Kikyo Aida. I due iniziano a frequentarsi e uscire insieme, ma, quando Tsuge si dichiara, Kikyo comincia a evitarlo: infatti, \u00e8 rimasta ferita dal suo ex Maruoka, che si trasfer\u00ec in un'altra citt\u00e0 lasciandoglielo scoprire a pochi giorni dalla partenza, e non vuole stare ancora cos\u00ec male; tuttavia, grazie all'aiuto dell'amica Hana, Kikyo chiarisce tutto con Maruoka e accetta i sentimenti di Tsuge."}
{"id": "3865223", "revid": "287204", "url": "https://it.wikipedia.org/wiki?curid=3865223", "title": "Star\u00e1 Hu\u0165", "text": "Star\u00e1 Hu\u0165 \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865225", "revid": "287204", "url": "https://it.wikipedia.org/wiki?curid=3865225", "title": "Stara Hut", "text": ""}
{"id": "3865238", "revid": "690868", "url": "https://it.wikipedia.org/wiki?curid=3865238", "title": "Zucca dolce", "text": ""}
{"id": "3865240", "revid": "30610", "url": "https://it.wikipedia.org/wiki?curid=3865240", "title": "Esteban Mat\u00edas Cambiasso Delau", "text": ""}
{"id": "3865241", "revid": "767487", "url": "https://it.wikipedia.org/wiki?curid=3865241", "title": "Starosedlsk\u00fd Hr\u00e1dek", "text": "Starosedlsk\u00fd Hr\u00e1dek \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865243", "revid": "287204", "url": "https://it.wikipedia.org/wiki?curid=3865243", "title": "Starosedlsky Hradek", "text": ""}
{"id": "3865252", "revid": "1610933", "url": "https://it.wikipedia.org/wiki?curid=3865252", "title": "Serie B 1997-1998 (pallamano maschile)", "text": "La Serie B 1997-1998 \u00e8 stata la 26\u00aa edizione del torneo di terzo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 18 ottobre 1997 e si \u00e8 conclusa il 25 aprile 1998."}
{"id": "3865253", "revid": "547745", "url": "https://it.wikipedia.org/wiki?curid=3865253", "title": "Carlos Alberto Nascimento Silva", "text": ""}
{"id": "3865256", "revid": "767487", "url": "https://it.wikipedia.org/wiki?curid=3865256", "title": "Suchodol (Repubblica Ceca)", "text": "Suchodol \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865258", "revid": "123478721", "url": "https://it.wikipedia.org/wiki?curid=3865258", "title": "RMS Laconia (1921)", "text": "L'RMS \"Laconia\" fu un transatlantico britannico varato nel 1921 ed acquistato dalla Cunard Line. Fu la seconda nave della compagnia con questo nome: preceduto da un altro transatlantico varato nel 1911 ed affondato durante la prima guerra mondiale, nel 1917.\nAnalogamente al suo predecessore, il \"Laconia\" fu affondato nella notte del 12 settembre 1942 da un siluro lanciatogli contro dal sommergibile tedesco U-156, che diede poi luogo al salvataggio dei passeggeri e dell'equipaggio con un'eroica azione condotta dal capitano di corvetta Werner Hartenstein. Per dare supporto nel salvataggio venne fatto intervenire anche un altro U-Boot.\nQuesto episodio storico \u00e8 noto come l\"'affondamento del Laconia\".\nCaratteristiche tecniche.\nIl \"Laconia\" fu costruito costruito nel cantiere Swan, Hunter &amp; Wigham Richardson a Tyne and Wear. Varato il 9 aprile 1921, il transatlantico venne completato nel gennaio 1922. L'apparato propulsivo consisteva in sei turbine a vapore con doppio riduttore costruite dalla Wallsend Slipway Co Ltd di Newcastle upon Tyne, che muovevano due eliche. Oltre ai locali per i passeggeri, la nave era dotata di sei celle frigorifere per una capienza totale di 15.307 m\u00b3.\nPrimi anni di servizio.\nImmatricolata nella Marina Mercantile inglese con il numero 145925 ed il codice in lettere KLWT, il \"Laconia\" fece servizio anche per la Royal Mail, come testimonia la corona dorata presente nel crest della nave. Fu stabilito come porto di armamento quello di Liverpool.\nIl \"Laconia\" salp\u00f2 per la crociera inaugurale il 22 maggio 1922 sulla rotta Southampton-New York. Nel gennaio 1923 ebbe inizio la sua prima crociera internazionale che dur\u00f2 130 giorni con 22 porti di attracco.\nNel 1934 il suo codice in lettere venne cambiato in GJCD. Il 24 settembre dello stesso anno, a causa della fitta nebbia, la nave ebbe una collisione con la nave cargo americana Pan Royal al largo delle coste degli Stati Uniti, mentre era in navigazione da Boston per New York. Entrambe le navi furono gravemente danneggiate ma riuscirono entrambe a salvarsi. Il \"Laconia\" prosegu\u00ec per New York dove venne riparato. In seguito riprese la navigazione nel 1935.\nTrasformazione in incrociatore ausiliario.\nNel 1939 la nave venne requisita dalla Royal Navy e trasformata in nave da carico e classificato come incrociatore ausiliario. Nel gennaio 1940 furono installati otto cannoni da 152,4 mm e due obici da 76,2 mm. \nSecondo altre fonti, il Laconia era armato con due cannoni da 152 mm, quattro da 88 mm, otto mitragliere da 40 mm, quaranta mitragliatrici e alcune centinaia di fucili mitragliatori e moschetti.\nDopo le prove in mare eseguite nelle acque dell'Isola di Wight, il \"Laconia\" imbarc\u00f2 un carico di lingotti d'oro e salp\u00f2, il 23 gennaio dello stesso anno, con destinazione Portland, Maine e Halifax, in Nuova Scozia.\nI mesi seguenti la nave fu impegnata in servizi di scorta ai convogli diretti alle Bermuda. Il 9 giugno la nave fu vittima di un incagliamento nel bacino del Bedford, ad Halifax, che caus\u00f2 gravi danni. Mandata in riparazione, torn\u00f2 in navigazione a fine luglio. Nell'ottobre 1940 la nave fu sottoposta ad altri lavori con lo smantellamento delle zone destinate ai passeggeri; alcuni locali, svuotati dal mobilio, vennero riempiti di fusti di olio per aiutare la spinta di galleggiamento in caso di siluramento.\nNel giugno 1941 il \"Laconia\" venne ricoverato a Saint John nel Nuovo Brunswick, in Canada, per lavori di ripristino. Tornato a Liverpool, venne da quel momento utilizzato come nave trasporto truppe, sino al suo affondamento.\nIl 12 settembre 1941 la nave attracc\u00f2 a Bidston Dock, nel Birkenhead, e fu presa in consegna dalla societ\u00e0 Cammell Laird and Company per essere convertita in mercantile armato. Nei primi giorni del 1942 fu completata la conversione e per i successivi sei mesi la nave fece numerose traversate per il Medio Oriente.\nNaufragio.\nNel luglio 1942 la nave, salpando da Port Tewfik, adiacente al porto di Suez, inizi\u00f2 una crociera per il rimpatrio degli ufficiali in Inghilterra, insieme alle loro famiglie, e dei soldati. Sul \"Laconia\" vennero imbarcati 463 ufficiali e uomini dell'equipaggio, 268 soldati britannici in qualit\u00e0 di passeggeri, 103 soldati polacchi destinati al servizio di guardia e 80 tra donne e bambini.\nMediante zattere erano stati fatti convergere a Port Tewfik 1.800 prigionieri italiani, reduci dalla battaglia di El-Alamein, che furono imbarcati e stipati nelle stive, di dimensioni insufficienti in quanto potevano contenere solamente la met\u00e0 dei prigionieri.\nLa nave fece tappa nei porti di Aden, Mombasa, Durban e Citt\u00e0 del Capo, da dove, invece che proseguire per l'Inghilterra, prese la rotta per gli Stati Uniti, allontanandosi dalle coste africane ed addentrandosi nell'Oceano Atlantico, dove erano presenti numerosi sommergibili nemici in servizio di pattugliamento.\nNella notte del 12 settembre 1942 il \"Laconia\" navigava a luci spente nell'oscurit\u00e0 seguendo una rotta a zig-zag per evitare attacchi di sommergibili. Alle ore 20:10, 130 miglia a nord-nord est dall'Isola di Ascensione, la nave venne colpita a dritta da un siluro lanciato dall'U-Boot U-156. L'esplosione interess\u00f2 la stiva e molti dei prigionieri italiani a bordo morirono all'istante; la nave si inclin\u00f2 subito a dritta appoppandosi. Il comandante Sharp, che aveva comandato anche un altro transatlantico della Cunard Line, il \"Lancastria\", che era stato affondato in seguito ad un siluramento, riusc\u00ec in un primo momento a tenere sotto controllo la situazione. Pochi istanti dopo per\u00f2, la nave venne colpita da un secondo siluro. Sharp ordin\u00f2 quindi che donne, bambini e feriti gravi fossero imbarcati sulle scialuppe di salvataggio; in quel momento il ponte di poppa iniziava ad essere invaso dall'acqua. Secondo alcune testimonianze di prigionieri italiani sopravvissuti, le guardie polacche lasciarono chiuse le stive dei prigionieri italiani impedendogli di raggiungere le scialuppe di salvataggio; tra l'altro alcune delle trentadue scialuppe di salvataggio erano state distrutte nelle esplosioni. In seguito alcuni gruppi di italiani riuscirono a liberarsi ma non ebbero possibilit\u00e0 di imbarcarsi sulle scialuppe.\nAlle 21:11 il \"Laconia\" affond\u00f2 di poppa innalzando la sua prua quasi in verticale, con ancora molti italiani a bordo e il comandante Sharp. I naufraghi in acqua e sulle scialuppe si trovarono a dover fronteggiare gli squali, in mare aperto in pieno Atlantico, con poche probabilit\u00e0 di sopravvivenza."}
{"id": "3865263", "revid": "1305772", "url": "https://it.wikipedia.org/wiki?curid=3865263", "title": "Reverse graffiti", "text": "La tecnica del Reverse graffiti, definita anche clean advertising, clean tagging o green graffiti, \u00e8 un nuovo metodo utilizzato per creare immagini e messaggi temporanei su pareti verticali o marciapiedi, rimuovendo lo sporco dalla superficie e giocando appunto sul contrasto che si crea tra area sporca e area pulita.\nAnche scrivendo 'Lavami' con un dito su un vetro coperto di polvere si crea un reverse-graffito.\nLa tecnica viene utilizzata sia in ambito artistico che pubblicitario: uno dei primi ad utilizzarla \u00e8 stato l'artista inglese Paul Moose Curtis con il suo ReverseGraffitiProject.\nOrigini.\nL'artista inglese Moose Curtis \u00e8 uno dei primi artisti ad aver utilizzato i reverse graffiti per le sue installazioni: come spiega nel suo documentario, il suo primo approccio a questa tecnica \u00e8 stato del tutto casuale mentre lavava i piatti.\nLa prima realizzazione di un reverse graffito di grandi dimensioni \u00e8 invece opera di Alexandre Orion, un writer brasiliano che in una notte del 2007 ha disegnato oltre 1000 teschi in un sottopassaggio della citt\u00e0 di San Paolo. \nL'opera \u00e8 stata poi completamente cancellata dagli addetti alla pulizia della citt\u00e0.\nAnche il famoso writer inglese Banksy ha creato delle opere utilizzando queste tecnica.\nCampagne Pubblicitarie.\nAl pari di altre arti urbane la tecnica \u00e8 stata importata ed utilizzata in svariati modi nel mondo della comunicazione non convenzionale.\nNegli ultimi anni diverse agenzie di tutto il mondo hanno inserito tra i propri servizi campagne di reverse graffiti e clean advertising. Il trend \u00e8 partito da Inghilterra e Olanda, per poi muoversi anche in Germania, Italia e molti altri paesi europei. \nCampagne come quelle per Carlsberg o Renault sono state citate e commentate in numerosi blog e magazine di settore.\nAnche alcune Pubbliche Amministrazioni come il Comune di Milano ed il Comune di Cesena hanno iniziato ad utilizzare questa tecnica per comunicare con i propri cittadini.\nGli addetti ai lavori del mondo del marketing e della pubblicit\u00e0 hanno iniziato ad accorgersi di questa tecnica, che chiamano \"clean advertising\" o \"clean graffiti\".\nSostenibilit\u00e0.\nI reverse graffiti sono diventati uno dei media pi\u00f9 interessanti nel mondo del green marketing, una branca del marketing sviluppatasi in concomitanza con l'esplosione della Green economy.\nLa potenza di questa tecnica \u00e8 legata al fatto che ogni graffito \u00e8 realizzato con sola acqua, senza additivi di alcun tipo, ed ha un tempo di vita naturalmente temporaneo, e dunque un impatto ridotto sull'area in cui viene installato.\nNon viene utilizzata carta, n\u00e9 tantomeno inchiostro, per cui la produzione di rifiuti \u00e8 estremamente ridotta. Lo stencil che forma la sagoma del messaggio \u00e8 unico, e pu\u00f2 essere riutilizzato per creare migliaia di ripetizioni.\nInoltre, analizzando l'impronta idrica che ogni oggetto ha sull'ambiente, si pu\u00f2 notare come un reverse graffito richieda un numero di litri d'acqua estremamente inferiore a quello di un cartellone delle stesse dimensioni.\nAutorizzazioni.\nAd oggi non esiste n\u00e9 in Italia n\u00e9 in altri paesi una regola che tuteli o vieti la creazione di reverse-graffiti. In alcuni casi si \u00e8 cercato di impedire l'utilizzo di questa tecnica per realizzare graffiti o grafiche di vario genere in aree pubbliche, ma nessuno di questi tentativi \u00e8 andato a buon fine, data la natura temporanea e poco invasiva della pratica. Per questo motivo artisti e agenzie di comunicazione operano in un cono d'ombra dal punto di vista legale.\nIn Inghilterra una legge del 1990 (Town &amp; Country Planning Act 1990 section 224) dichiara che la realizzazione di messaggi pubblicitari senza le necessarie autorizzazioni \u00e8 un atto illegale (consultare il sito: http://www.communities.gov.uk/publications/planningandbuilding/outdooradvertisements). Proprio a causa di questo severo provvedimento, dal gennaio 2011 l'agenza cross-mediale CURB Media sta lavorando con la Pubblica Amministrazione di Leeds per scrivere un codice che regolamenti il clean advertising, e lo faccia diventare un media istituzionale.\nIn Italia diverse Pubbliche Amministrazioni hanno inserito la tecnica dei reverse graffiti nel proprio media-plan: il Comune di Rimini li ha utilizzati per promuovere nell'ottobre 2010 l'evento Ambiente Festival, il Comune di Cesena ha organizzato tre diverse campagne per comunicare ai cittadini alcune iniziative inerenti all'energia solare, alla mobilit\u00e0 sostenibile e alla riduzione dei rifiuti, mentre il Comune di Milano li ha fatti rientrare nel piano di comunicazione della nuova Area C."}
{"id": "3865268", "revid": "1543377", "url": "https://it.wikipedia.org/wiki?curid=3865268", "title": "Discografia dei Super Junior", "text": "La discografia dei Super Junior, una boy band creata dall'agenzia sudcoreana SM Entertainment \u00e8 composta da cinque album studio, quattro album live e sette compilation. Il gruppo ha inoltre contribuito a numerose colonne sonore ed ha pubblicato vari singoli in diversi formati ed in diverse lingue."}
{"id": "3865270", "revid": "767487", "url": "https://it.wikipedia.org/wiki?curid=3865270", "title": "Destinazione Sanremo (film)", "text": "Destinazione Sanremo \u00e8 un film musicarello del 1959 diretto da Domenico Paolella ed interpretato da uno stuolo di attori (protagonisti e caratteristi comprimari di vaglia) e cantanti in voga fra la fine degli anni cinquanta e i primi anni sessanta. La pellicola costitu\u00ec di fatto un pretesto per pubblicizzare il Festival della canzone italiana di Sanremo.\nCaratteristiche.\nSoggetto e sceneggiatura sono di Edoardo Anton, Marcello Ciorciolini, Marcello Fondato, Carlo Infascelli (anche produttore del film) e dello stesso regista Paolella.\nGirato in totalscope, il film entr\u00f2 nel circuito cinematografico italiano il 16 aprile 1959.\n\u00c8 una sorta di sequel di un altro film musicarello del 1956 girato da Paolella - regista non nuovo al genere - \"Sanremo canta\".\nSoggetto e critica.\nIl Morandini definisce \"quasi un documentario d'epoca\" il film che racconta il viaggio di un gruppo di appassionati di musica leggera che viaggiano su un treno diretto a Sanremo per seguire in teatro il Festival della canzone e che rimane bloccato a causa di una valanga in una piccola stazione di montagna.\nSi accontenteranno di seguire la rassegna televisiva, giunta alla nona edizione, quella del 1959, vinta da Domenico Modugno con \"Piove (ciao ciao bambina)\", attraverso la televisione (che aveva visto la luce in Italia solo pochi anni prima, nel 1954. Il materiale cinematografico girato durante l'edizione di quell'anno venne poi montato all'interno del film.\nAl filone base del film si innesta la vicenda amorosa di Tonino (Gabriele Tinti) - nipote del capostazione (Tino Scotti) - e Anna (Yvonne Monlaur), giovane viaggiatrice del treno bloccato. Quando il treno riprender\u00e0 la corsa, il giovane si accompagner\u00e0 alla morosa mentre lo zio capostazione intratterr\u00e0 una relazione con una vedova di una certa et\u00e0 interpretata dall'esperta Pina Renzi.\nIl programma televisivo omonimo.\nNel 2002 \u00e8 stato prodotto un programma televisivo dallo stesso titolo - \"Destinazione Sanremo\" - in preparazione del Festival di Sanremo."}
{"id": "3865279", "revid": "770020", "url": "https://it.wikipedia.org/wiki?curid=3865279", "title": "Castel Pulci", "text": ""}
{"id": "3865280", "revid": "767487", "url": "https://it.wikipedia.org/wiki?curid=3865280", "title": "Svat\u00e9 Pole", "text": "Svat\u00e9 Pole \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865281", "revid": "287204", "url": "https://it.wikipedia.org/wiki?curid=3865281", "title": "Svate Pole", "text": ""}
{"id": "3865293", "revid": "1573940", "url": "https://it.wikipedia.org/wiki?curid=3865293", "title": "Pulsatrix perspicillata boliviana", "text": "Pulsatrix perspicillata boliviana \u00e8 una sottospecie di gufo dagli occhiali diffusa dal sud della Bolivia al nord dell'Argentina.\nDescrizione.\nAspetto.\nLa sottospecie veniva ritenuta erroneamente sottospecie del gufo dagli occhiali bruno a causa delle differenze rispetto alle altre sottospecie del gufo dagli occhiali. Presenta delle somiglianze con la \"Pulsatrix perspicillata chapmani\" ma superiormente presenta una colorazione nero-brunastra in particolare ai lati del volto, al posto di una colorazione nero scura; inferiormente il petto ha una colorazione giallo-brunastra pi\u00f9 chiara differentemente dall'altra sottospecie che lo ha di un colore bruno intenso e profondo; le piume invece sono pi\u00f9 lunghe all'incirca di 1 cm, le piume sui fianchi della femmina sono lunghe tra i 15 e i 16\u00a0cm e l'altra le ha lunghe tra i 13 e i 14,5\u00a0cm, e la sottospecie \"boliviana\" presenta il culmine dalla cera pi\u00f9 corto, meno di 2,8\u00a0cm.\nDimensioni.\nLe ali singolarmente misurano 36,6 cm, la coda 20,5\u00a0cm e il culmine, senza la cera, 2,6\u00a0cm."}
{"id": "3865298", "revid": "585241", "url": "https://it.wikipedia.org/wiki?curid=3865298", "title": "Tim Bergling", "text": ""}
{"id": "3865299", "revid": "110157", "url": "https://it.wikipedia.org/wiki?curid=3865299", "title": "Svat\u00fd Jan", "text": "Svat\u00fd Jan \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865301", "revid": "287204", "url": "https://it.wikipedia.org/wiki?curid=3865301", "title": "Svaty Jan", "text": ""}
{"id": "3865303", "revid": "585241", "url": "https://it.wikipedia.org/wiki?curid=3865303", "title": "Tom Hangs", "text": ""}
{"id": "3865304", "revid": "123200368", "url": "https://it.wikipedia.org/wiki?curid=3865304", "title": "Ribitolo", "text": "Il ribitolo \u00e8 un alditolo che deriva dalla riduzione del ribosio o del ribulosio. Il ribitolo \u00e8 un componente essenziale di molti composti organici quali la riboflavina, la FMN e il FAD. Viene utilizzato come dolcificante."}
{"id": "3865310", "revid": "661526", "url": "https://it.wikipedia.org/wiki?curid=3865310", "title": "Grigio ardesia scuro", "text": ""}
{"id": "3865311", "revid": "104458", "url": "https://it.wikipedia.org/wiki?curid=3865311", "title": "Riccardo Tonetti", "text": "Biografia.\nStagioni 2005-2011.\nHa esordito nel Circo bianco il 21 gennaio 2005 partecipando in Val Gardena a uno slalom speciale valido per il punteggio FIS giungendo 42\u00ba. Ha disputato la sua prima gara in Coppa Europa, uno slalom gigante, il 13 dicembre 2007 a San Vigilio di Marebbe (Italia), senza qualificarsi per la seconda manche.\nNel 2009 \u00e8 presente ai Mondiali juniores di Garmisch-Partenkirchen in Germania, sua seconda partecipazione iridata giovanile, durante i quali Tonetti ha ottenuto come miglior risultato il quinto posto in supergigante. L'esordio in Coppa del Mondo \u00e8 avvenuto il 26 gennaio 2010 a Schladming (Austria) in slalom speciale, senza che lo sciatore riuscisse a terminare la prova.\nStagioni 2012-2021.\nIl 24 gennaio 2012 \u00e8 salito per la prima volta sul podio in Coppa Europa, chiudendo al terzo posto nello slalom disputato a Zell am See (Austria), alle spalle del tedesco Stefan Luitz e del francese Nicolas Thoule. L'anno seguente, il 4 gennaio 2013, ha ottenuto nella stessa manifestazione continentale il primo successo, nello slalom speciale tenutosi sul tracciato francese Chamonix.\nNel 2015 si aggiudica la Coppa Europa assoluta, giungendo primo anche nella classifica di slalom speciale. Nel 2016 conquista, a Monte Pora, il titolo nazionale assoluto) di slalom gigante. Ai Mondiali di Sankt Moritz 2017, suo esordio iridato, si \u00e8 classificato 10\u00ba nello slalom gigante e 23\u00ba nella combinata. Ai XXIII Giochi olimpici invernali di , suo esordio olimpico, si \u00e8 classificato 18\u00ba nella combinata, 5\u00ba nella gara a squadre e non ha completato lo slalom gigante e lo slalom speciale; l'anno successivo ai Mondiali di \u00c5re ha vinto la medaglia di bronzo nella gara a squadre (partecipando come riserva), \u00e8 stato 4\u00ba nella combinata e non ha completato lo slalom gigante, mentre a quelli di Cortina d'Ampezzo 2021 si \u00e8 classificato 12\u00ba nello slalom gigante, 7\u00ba nella combinata, 8\u00ba nella gara a squadre e non si \u00e8 qualificato per la finale nello slalom parallelo.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale\nSouth American Cup.\nSouth American Cup - vittorie.\nLegenda:\nSL = slalom speciale\nFar East Cup.\nFar East Cup - vittorie.\nLegenda:\nSG = supergigante"}
{"id": "3865320", "revid": "661526", "url": "https://it.wikipedia.org/wiki?curid=3865320", "title": "Grigio ardesia chiaro", "text": ""}
{"id": "3865321", "revid": "1543377", "url": "https://it.wikipedia.org/wiki?curid=3865321", "title": "Guilty Crown", "text": " \u00e8 una serie televisiva anime giapponese del 2011 prodotta dalla Production I.G e trasmessa nel blocco noitaminA della Fuji TV da ottobre 2011. L'anime viene trasposto in manga a partire dal novembre 2011 su \"Monthly Sh\u014dnen Gangan\".\nLa software house Nitroplus ha pubblicato una visual novel il 26 luglio 2012 intitolata , che si pone come prequel dell'anime ed al quale \u00e8 stato allegato uno speciale OAV di sedici minuti.\nUna side story novel intitolata \"Guilty Crown: Princess of Deadpool\" \u00e8 stata pubblicata nell'aprile del 2012.\nTrama.\nLa storia prende vita nella Tokyo del 2039, a cui fa da contorno un Giappone indebolito ed incapace di provvedere a se stesso dopo la tragedia esplosa la vigilia di Natale del 2029, da tutti ricordata come \"Lost Christmas\". Sono infatti passati dieci anni da quando l'intero paese venne gettato nel panico pi\u00f9 totale da una dilagante e sconosciuta pandemia virale, denominata Virus Apocalypse.\nUn'organizzazione internazionale nota come GHQ interviene e ristabilisce l'ordine in Giappone, che ne paga il prezzo con la propria indipendenza. Dopo aver preso le redini del comando sotto legge marziale, la societ\u00e0, forte di un proprio esercito militare, approfitta della situazione nei modi pi\u00f9 svariati, arrivando anche a giustiziare civili sul momento dopo averli classificati come infetti.\nOuma Shu, studente asociale di diciassette anni, rimane coinvolto in una ribellione contro la GHQ dopo essere entrato casualmente in contatto con Yuzuriha Inori, cantante di un gruppo musicale online chiamato Egoist, di cui il ragazzo \u00e8 un fan. Inori si riveler\u00e0 essere un membro in fuga degli Undertaker, gruppo terroristico che mira all'indipendenza del Giappone.\nTsutsugami Gai \u00e8 il leader e l'anima della resistenza, che per dimostrare la propria mancanza di timore verso l'ordine costituitosi dopo il disastro, arriva anche a mostrare pubblicamente il proprio volto alla nazione durante un ufficiale annuncio dell'esistenza dell'opposizione.\nContrariamente alla sua indole poco temeraria, Shu mette a rischio la propria incolumit\u00e0 per salvare Inori dopo che questa viene rapita da un gruppo di perlustrazione della GHQ, portando con s\u00e9 una misteriosa fiala appartenente alla ragazza. Il piccolo contenitore di vetro nascosto nella sua camicia s'infrange, salvandogli la vita da un proiettile e cambiandogliela per sempre. Al codice genetico di Shu viene aggiunto il \"Potere dei Re\" derivato dal rarissimo Genoma Void contenuto nella fiala, un potere che gli consente d'estrarre artefatti chiamati Void, spesso offensivi, dal corpo delle persone. I Void subiscono cambiamenti assieme all'ego delle persone e ne sono legati, tanto che maggiore sar\u00e0 il rapporto stretto con una persona, migliore sar\u00e0 la padronanza del suo Void.\nNonostante la totale inesperienza nell'usare il proprio potere, poich\u00e9 appena acquisito, Shu riesce a salvarsi assieme ad Inori dal caos generatosi. Essendo l'arma genetica destinata in origine a Gai, il leader degli Undertaker offre al ragazzo di unirsi alla resistenza ma questi rifiuta per non voler intraprendere un percorso troppo grande e rischioso per lui, desiderando soltanto tornare alla tranquilla e sicura vita di sempre. La pace che acquista dura ben poco, verr\u00e0 presto coinvolto in altre vicende contro la sua volont\u00e0, avvicinandosi al gruppo terroristico ed ai misteri che si nascondono dietro la nascita del Lost Christmas ed il Virus Apocalypse.\nPubblicazione.\n\"Guilty Crown\" \u00e8 stato diretto da Tetsur\u014d Araki su sceneggiatura di Hiroyuki Yoshino, con la collaborazione di Ichir\u014d \u014ckouchi. Jin Hanegaya della Nitroplus ha supervisionato la storia. Il mechanical design \u00e8 stato curato da Atsushi Takeuchi mentre il prop designs da Y\u014d Moriyama. Il character design originale era opera di Redjuice mentre Hiromi Kat\u014d lo ha adattato per l'animazione. La colonna sonora \u00e8 composta da Hiroyuki Sawano. Yusuke Takeda infine \u00e8 il direttore artistico. La produzione \u00e8 opera della Divisione 6 della Production I.G. In Italia la serie \u00e8 stata pubblicata in versione sottotitolata su Netflix dal 5 aprile 2019.\nColonna sonora.\nInsert Song\nMedia.\nManga.\nUn adattamento manga della serie \u00e8 stato serializzato dalla rivista della Square Enix. La serie \u00e8 iniziata nel numero di novembre 2011 della rivista \"Monthly Sh\u014dnen Gangan\".\nAudio drama.\nUn programma radiofonico su Internet intitolato \"Guilty Crown Radio Council\" per promuovere \"Guilty Crown\" \u00e8 stato trasmesso ogni venerd\u00ec a partire dal 7 ottobre 2011. Il programma \u00e8 stato condotto da Y\u016bki Kaji, doppiatore di Shu Ouma e Ai Kayano, la doppiatrice di Inori Yuzuriha.\nVisual novel.\nLa Nitroplus ha sviluppato una visual novel Spin-off intitolata . La visual novel era inizialmente conosciuta come \"Lost X\". Sceneggiatore del videogioco \u00e8 Jin Hanegaya, che aveva curato anche \"Demonbane\". Il gioco si concentra sull'incidente \"Lost Christmas\" ed include un anime inedito di sedici minuti.\nLa storia \u00e8 ambientata nel 2029, dieci anni prima di Guilty Crown, durante il tragico scenario del Lost Christmas. Il protagonista della storia \u00e8 una cavia in fuga da un laboratorio, nome in codice \"Scrooge\" (doppiato da Sakurai Takahiro), il quale riuscir\u00e0 nell'impresa grazie all'aiuto di Carol (doppiata da Asumi Kana), una ragazza soggetta ad esperimenti nel medesimo luogo. I due si imbatteranno presto in Present (doppiata da Yuu Kobayashi), una ragazza alle dipendenze della misteriosa organizzazione GHOST.\nRomanzo.\nUna side story novel intitolata \"Guilty Crown: Princess of Deadpool\", scritta da Gan Saaku della Nitroplus ed illustrata assieme alla collaborazione di Production I.G., \u00e8 stata pubblicata nell'aprile 2012. Una versione con cover speciale \u00e8 stata venduta tra il 31 marzo ed il primo di aprile durante l'Anime Contents Expo 2012, mentre la release ufficiale cade il 25 dell'ultimo mese. La lettura del primo capitolo \u00e8 stata resa gratuita."}
{"id": "3865322", "revid": "767487", "url": "https://it.wikipedia.org/wiki?curid=3865322", "title": "Reticolo romboedrico", "text": "Il reticolo romboedrico (o reticolo R) \u00e8 uno dei 14 reticoli di Bravais, appartenente al sistema trigonale."}
{"id": "3865325", "revid": "661526", "url": "https://it.wikipedia.org/wiki?curid=3865325", "title": "Grigio ardesia", "text": ""}
{"id": "3865328", "revid": "767487", "url": "https://it.wikipedia.org/wiki?curid=3865328", "title": "Svoj\u0161ice (P\u0159\u00edbram)", "text": "Svoj\u0161ice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865329", "revid": "661526", "url": "https://it.wikipedia.org/wiki?curid=3865329", "title": "Ardesia chiaro", "text": ""}
{"id": "3865331", "revid": "661526", "url": "https://it.wikipedia.org/wiki?curid=3865331", "title": "Ardesia scuro", "text": ""}
{"id": "3865332", "revid": "205197", "url": "https://it.wikipedia.org/wiki?curid=3865332", "title": "KS Tomori Berat", "text": ""}
{"id": "3865335", "revid": "287204", "url": "https://it.wikipedia.org/wiki?curid=3865335", "title": "\u0160t\u011btkovice", "text": "\u0160t\u011btkovice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865336", "revid": "899609", "url": "https://it.wikipedia.org/wiki?curid=3865336", "title": "Baviera-Ingolstadt", "text": ""}
{"id": "3865337", "revid": "287204", "url": "https://it.wikipedia.org/wiki?curid=3865337", "title": "Stetkovice", "text": ""}
{"id": "3865338", "revid": "110157", "url": "https://it.wikipedia.org/wiki?curid=3865338", "title": "Mr. Simple", "text": " \u00e8 il quinto album studio del gruppo musicale sudcoreano Super Junior, pubblicato il 3 agosto 2011 dalla SM Entertainment e KMP Holdings in Corea del Sud. \u00c8 il secondo album del gruppo ad essere registrato solo da dieci membri, cos\u00ec come il precedente \"Bonamana\". L'album ha venduto oltre 79.000 copie nella prima settimana nei negozi, raggiungendo la vetta degli album pi\u00f9 venduti in Corea. Ad agosto 2011 l'album era arrivato a vendere 287,427 copie secondo i rilevamenti della Gaon Chart. L'album \u00e8 stato ripubblicato con il titolo A-CHa il 19 settembre 2011. In totale l'album ha venduto 473,000 copie in tutte le sue versioni soltanto nel 2011 in Corea del Sud, diventando l'album pi\u00f9 venduto della carriera dei Super Junior, oltre che l'album pi\u00f9 venduto nella storia della Gaon Chart.\nTracce.\nVersione \"A\".\nDurata totale: 47:37\nVersione \"B\".\nDurata totale: 50:58\nA-CHa.\nDurata totale: 61:12"}
{"id": "3865340", "revid": "76963", "url": "https://it.wikipedia.org/wiki?curid=3865340", "title": "Dario Michaelis", "text": "Ha lavorato nel cinema italiano, interpretando fra l'altro il film musicarello del 1959 \"Destinazione Sanremo\".\nBiografia.\nCaratterista attivo anche in televisione, la sua filmografia include una trentina di titoli e la sua carriera si \u00e8 sviluppata fra il 1949, con l'esordio in \"Amore e sangue\", in cui fu diretto da Marino Girolami - ed il 1973, quando prese parte alla miniserie televisiva \"L'et\u00e0 di Cosimo de' Medici\".\nHa interpretato film di vario genere, fra cui film del cinema horror e film peplum, e il fotoromanzo \"Regalami una mamma\" (nel periodico \"Monica-Roman Film\", anno 4 n.3, marzo 1966)."}
{"id": "3865345", "revid": "1745361", "url": "https://it.wikipedia.org/wiki?curid=3865345", "title": "Grigio cenere", "text": "Il colore grigio cenere \u00e8 una tonalit\u00e0 di grigio tendente al colore della cenere."}
{"id": "3865354", "revid": "1543377", "url": "https://it.wikipedia.org/wiki?curid=3865354", "title": "Discografia degli UFO", "text": "Qui di seguito sono elencate tutte le produzioni degli UFO."}
{"id": "3865357", "revid": "287204", "url": "https://it.wikipedia.org/wiki?curid=3865357", "title": "T\u011bcha\u0159ovice", "text": "T\u011bcha\u0159ovice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865360", "revid": "287204", "url": "https://it.wikipedia.org/wiki?curid=3865360", "title": "Techarovice", "text": ""}
{"id": "3865364", "revid": "729019", "url": "https://it.wikipedia.org/wiki?curid=3865364", "title": "La Moraleja (metropolitana di Madrid)", "text": "La Moraleja \u00e8 una stazione della linea 10 della metropolitana di Madrid. Si trova sotto alla Avenida de Bruselas nel comune di Alcobendas.\nLa scelta del nome suscit\u00f2 non poche polemiche, dato che il nome fa riferimento ad una \"urbanizaci\u00f3n\" che si trova ad oltre 1\u00a0km dalla stazione. Venne anche proposto il nome di \"Avenida de Bruselas\", ma venne scartato in favore dell'attuale.\nStoria.\nLa stazione fu inaugurata il 26 aprile 2007 come parte del progetto di ampliamento della linea 10 che prende il nome di MetroNorte, volto a dare servizio ai comuni di Alcobendas e San Sebasti\u00e1n de los Reyes\nAccessi.\nVestibolo La Moraleja"}
{"id": "3865369", "revid": "1494169", "url": "https://it.wikipedia.org/wiki?curid=3865369", "title": "Steinmetz", "text": "Steinmetz"}
{"id": "3865375", "revid": "110157", "url": "https://it.wikipedia.org/wiki?curid=3865375", "title": "Tochovice", "text": "Tochovice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3865379", "revid": "648716", "url": "https://it.wikipedia.org/wiki?curid=3865379", "title": "Matrice anti-hamiltoniana", "text": "In algebra lineare, le matrici anti-hamiltoniane sono speciali matrici che corrispondono a forme bilineari antisimmetriche su uno spazio vettoriale simplettico.\nDefinizione.\nSia formula_1 una base in \"V\", tale che formula_2 si esprimibile come formula_3. Quindi un operatore lineare \u00e8 antihamiltoniano rispetto a formula_2 se e solo se la sua matrice \"A\" soddisfa formula_5, dove \"J\" \u00e8 la matrice antisimmetrica\nOperatore anti-hamiltoniano.\nSia \"V\" uno spazio vettoriale, di dimensione pari, fornito di forma simplettica formula_2. Una mappa lineare formula_7 \u00e8 detta operatore antihamiltoniano rispetto a formula_2 se la forma formula_9 \u00e8 antisimmetrica.\ne \"In\" \u00e8 la matrice identit\u00e0 di diemnsioni formula_11 . Tali matrici sono definite antihamiltoniane."}
{"id": "3865382", "revid": "1543377", "url": "https://it.wikipedia.org/wiki?curid=3865382", "title": "Coppa Libertadores 2012 (primo turno)", "text": "Questa voce raccoglie un approfondimento sulle gare di qualificazione dell'edizione 2012 della Coppa Libertadores.\nTabella riassuntiva.\n \n \n "}
{"id": "3865391", "revid": "359266", "url": "https://it.wikipedia.org/wiki?curid=3865391", "title": "Matrice antihamiltoniana", "text": ""}
{"id": "3865395", "revid": "775372", "url": "https://it.wikipedia.org/wiki?curid=3865395", "title": "Elezioni per il Consiglio di Sicurezza dell'ONU del 1946", "text": "Le prime elezioni al Consiglio di Sicurezza dell'ONU si sono tenute il 12 gennaio 1946 all'Assemblea Generale delle Nazioni Unite alla Westminster Central Hall di Westminster, Londra, Regno Unito.\nDurante le elezioni sono stati scelti sei membri non permanenti del Consiglio di Sicurezza delle Nazioni Unite, eletti per due anni, su 18 paesi candidati: Australia, Brasile, Egitto, Messico, Paesi Bassi e Polonia.\nIn una seconda votazione Australia, Brasile e Polonia si assicurarono una membership di due anni, mentre gli altri tre membri avrebbero partecipato solo per un anno, in base alle regole sulla rotazione all'interno del Consiglio di Sicurezza."}
{"id": "3865399", "revid": "253269", "url": "https://it.wikipedia.org/wiki?curid=3865399", "title": "Eric Christmas", "text": "Nel 1936 frequent\u00f2 la Royal Academy of Dramatic Art e due anni dopo, nel 1938 incominci\u00f2 a lavorare come attore in film cinema e serie televisive. \nSmise di recitare nel 1998, dopo una carriera durata 60 anni e due anni prima di morire, nel 2000 all'et\u00e0 di 84 anni, per un cancro alla prostata."}
{"id": "3865403", "revid": "105826", "url": "https://it.wikipedia.org/wiki?curid=3865403", "title": "Stefano III di Baviera", "text": ""}
{"id": "3865405", "revid": "105826", "url": "https://it.wikipedia.org/wiki?curid=3865405", "title": "Ludovico VII di Baviera", "text": ""}
{"id": "3865406", "revid": "767487", "url": "https://it.wikipedia.org/wiki?curid=3865406", "title": "Super Show 3 3D", "text": " \u00e8 un film documentario del 2011 diretto da Ki Min-soo e Kim Hyeok-II. Il film segue il gruppo sudcoreano Super Junior per tutto il tour \"Super Show 3\", sul palco e nella vita privata. Il film \u00e8 stato distribuito il 24 febbraio 2011, ed ha debuttato alla sesta posizione dei film pi\u00f9 visti della settimana in Corea del Sud ed \u00e8 diventato il film in 3D con i migliori incassi in Corea."}
{"id": "3865408", "revid": "105826", "url": "https://it.wikipedia.org/wiki?curid=3865408", "title": "Ludovico VIII di Baviera", "text": ""}
{"id": "3865411", "revid": "105826", "url": "https://it.wikipedia.org/wiki?curid=3865411", "title": "Enrico XVI di Baviera", "text": ""}
{"id": "3865412", "revid": "729019", "url": "https://it.wikipedia.org/wiki?curid=3865412", "title": "Marqu\u00e9s de la Valdavia (metropolitana di Madrid)", "text": "Marqu\u00e9s de la Valdavia \u00e8 una stazione della linea 10 della metropolitana di Madrid. Si trova sotto al Parque Catalu\u00f1a e al Paseo de la Chopera, nel comune di Alcobendas.\nLa scelta del nome suscit\u00f2 non poche polemiche, dato che fa riferimento al politico e aristocratico palentino Mariano Osorio Lamadrid, mentre alcuni preferivano il nome di \"Parque Catalu\u00f1a\".\nStoria.\nLa stazione fu inaugurata il 26 aprile 2007 come parte del progetto di ampliamento della linea 10 che prende il nome di MetroNorte, volto a dare servizio ai comuni di Alcobendas e San Sebasti\u00e1n de los Reyes.\nAccessi.\nVestibolo Marqu\u00e9s de la Valdavia\nVestibolo Paseo de la Chopera"}
{"id": "3865414", "revid": "105826", "url": "https://it.wikipedia.org/wiki?curid=3865414", "title": "Ludovico IX di Baviera", "text": ""}
{"id": "3865417", "revid": "287204", "url": "https://it.wikipedia.org/wiki?curid=3865417", "title": "Barnabas Steinmetz", "text": ""}
{"id": "3865418", "revid": "1522738", "url": "https://it.wikipedia.org/wiki?curid=3865418", "title": "Grunf", "text": ""}
{"id": "3865419", "revid": "105826", "url": "https://it.wikipedia.org/wiki?curid=3865419", "title": "Federico di Baviera", "text": ""}
{"id": "3865426", "revid": "298055", "url": "https://it.wikipedia.org/wiki?curid=3865426", "title": "Emily Thorne", "text": ""}
{"id": "3865429", "revid": "1543377", "url": "https://it.wikipedia.org/wiki?curid=3865429", "title": "Francesco Marzi", "text": "Biografia.\nMarzi era un giovane mazziniano e aveva combattuto nel 1848 a difesa di Treviso e Vicenza. Successivamente fu esule a Firenze e divenne un moderato filo-sabaudo. Ospite e amico di Antonio Luciano Bonaparte, figlio di Luciano, fratello di Napoleone, spos\u00f2 Edwige Cardinali, sorella della moglie di Antonio Luciano Bonaparte.\nDopo l'Unit\u00e0 d'Italia, Marzi venne eletto primo sindaco di Senigallia, nella cui veste nel 1877 accompagn\u00f2 Giosu\u00e8 Carducci in visita al Regio Liceo come ispettore ministeriale. Fu deputato alla Camera per il collegio di Senigallia dal 18 novembre 1865 al 2 ottobre 1882, anche se la sua attivit\u00e0 parlamentare non fu attiva, intervenendo raramente in aula.\nMor\u00ec il 25 febbraio 1903; due giorni dopo la sua figura venne commemorata dalla Camera.\nElezioni.\nVenne eletto deputato del collegio di Senigallia ininterrottamente dalla IX alla XIV legislatura del Regno d'Italia."}
{"id": "3865431", "revid": "496065", "url": "https://it.wikipedia.org/wiki?curid=3865431", "title": "Ducati Panigale", "text": "La Ducati Panigale \u00e8 una motocicletta sportiva stradale realizzata dalla Ducati, presentata per la prima volta all'EICMA 2011. La commercializzazione \u00e8 iniziata il 24 gennaio 2012 e da allora \u00e8 stata proposta in diverse varianti e cilindrate, dando origine a una famiglia di modelli. Il suo nome \u00e8 tratto dal quartiere di Bologna Borgo Panigale (BO), sede della fabbrica bolognese. Nel 2014 le viene assegnato il XXIII Compasso D'oro ADI, insieme a lei vengono quindi premiati l'azienda produttrice e il capo designer del centro stile Gianandrea Fabbro.\nVersioni.\nAl debutto, la gamma 2012 \u00e8 composta dalle versioni \"1199 Panigale\", \"1199 Panigale S\" e dalla serie speciale \"1199 Panigale S Tricolore\", tutte equipaggiate col nuovo propulsore bicilindrico da 1198 cm\u00b3 \"Superquadro\" con funzione portante e telaio monoscocca in alluminio. Le versioni \"S\" si distinguono per le sospensioni \u00d6hlins dotate di controllo elettronico e per diversi componenti alleggeriti, come i cerchi Marchesini forgiati e i parafanghi in fibra di carbonio, in pi\u00f9 la \"Tricolore\" \u00e8 dotata del sistema ABS di serie, dell'inedita telemetria DDA+ di ultima generazione che sfrutta anche il segnale GPS e degli scarichi Termignoni in titanio con mappatura dedicata per incrementare le prestazioni forniti a corredo della moto.\nSuccessivamente, in occasione dell'EICMA 2012, viene presentato il modello di punta \"1199 Panigale R\" che rispetto alla \"S\" beneficia di nuove bielle in titanio e altri interventi che consentono di innalzare il regime di rotazione del motore, ai quali si aggiungono una rapportatura leggermente pi\u00f9 corta, il fulcro del forcellone regolabile in altezza e nuovi particolari in fibra di carbonio che permettono di ridurre il peso a secco a 165\u00a0kg, nonostante l'ABS di serie.\nNel settembre 2013 \u00e8 stata presentata al Salone dell'auto di Francoforte la \"899 Panigale\", una versione di cilindrata ridotta che presenta un'impostazione ciclistica meno estrema rispetto alla 1199 e con un'ergonomia migliore, in quanto maggiormente rivolta ad un uso stradale.\nNell'ottobre 2013 viene immessa sul mercato un'altra versione estrema della moto, prodotta in serie limitata a 500 esemplari: denominata \"1199 Superleggera\", essa fa ampio uso di leghe di magnesio (telaio monoscocca e cerchi forgiati), fibra di carbonio (telaietto posteriore e carenatura) e titanio (impianto di scarico completo), scendendo ad un peso a vuoto di soli 155\u00a0kg, ad un prezzo pi\u00f9 che doppio rispetto alla versione base. I nuovi pistoni e l'ampio uso di titanio negli organi del motore consentono di raggiungere i 200 CV.Entrata in produzione nel 2014, la \"1199 S Senna\" \u00e8 la seconda Ducati (dopo la 916 del 1994) creata per commemorare il celebre pilota di Formula 1, Ayrton Senna, appassionato del marchio bolognese. Viene prodotta in 161 esemplari riservati al mercato brasiliano, riproponendo la celebre livrea scelta personalmente dal campione sudamericano.\nPer il 2015 la gamma Panigale viene rivista introducendo i modelli \"1299 Panigale\" e \"1299 Panigale S\", caratterizzati dal nuovo propulsore da 1285\u00a0cm\u00b3 e 205 CV a sostituzione delle precedenti 1199 base ed S. La ciclistica ha ricevuto alcune modifiche e vengono introdotti dispositivi elettronici ancora pi\u00f9 evoluti, in particolar modo sulla versione S dotata di sospensioni semi-attive.\nAnche la 1199 Panigale R viene aggiornata ed ora denominata solo \"Panigale R\": mantiene il motore da 1198\u00a0cm\u00b3, conformemente al regolamento Superbike, ma raggiunge comunque i 205\u00a0cv grazie a soluzioni riprese dalla Superleggera, come i pistoni a due segmenti e tutte le valvole in titanio. Il pacchetto \u00e8 completato da frizione e sospensioni specifiche, forcellone e asse di sterzo regolabili, batteria agli ioni di litio e numerosi particolari in titanio o fibra di carbonio che permettono di raggiungere i 162\u00a0kg a secco. La 899 rimane in commercio senza modifiche di rilievo.\nL'EICMA 2015 vede l'introduzione della nuova 959 Panigale per la gamma 2016, a sostituzione della 899. Caratterizzata da una nuova variante del Superquadro, la prima ad essere omologata Euro 4, presenta inoltre alcuni affinamenti alla ciclistica e un'estetica ora allineata a quella della 1299.\nIn occasione dei 90 anni di fondazione della Ducati, nel luglio 2016 viene lanciato un modello celebrativo in serie limitata di 500 esemplari, denominato \"1299 Panigale S Anniversario\". Realizzata sulla base della 1299 S, questa versione \u00e8 equipaggiata con diversi particolari in fibra di carbonio, che consentono un alleggerimento di 2,5 kg, e una nuova piastra di sterzo che permette di realizzare le stesse geometrie della Panigale R. Debutta inoltre un'elettronica aggiornata con l'introduzione del DTC EVO e del DWC EVO.\nNel novembre 2016 all'EICMA viene presentata la nuova versione estrema in serie limitata, la \"1299 Superleggera\" prodotta in 500 esemplari. Oltre a una rivisitazione del motore 1285\u00a0cm\u00b3, portato fino a 215 CV ottenendo anche l'omologazione Euro 4, la principale novit\u00e0 di questo modello \u00e8 data dall'impiego della fibra di carbonio con cui sono realizzati telaio, forcellone e cerchi, raggiungendo un peso a secco di 156 kg.\nIn occasione dell'appuntamento di Laguna Seca del Mondiale Superbike 2017 viene lanciata la \"1299 Panigale R Final Edition\", serie numerata (ma non limitata) realizzata per celebrare la lunga carriera nelle competizioni del motore bicilindrico. Dal punto di vista tecnico adotta un motore molto simile a quello della Superleggera, installato sulla ciclistica della Panigale R.\nIl 2018 rappresenta l'uscita di scena dei modelli Panigale di maggiore cilindrata, sostituiti dalla nuova Panigale V4 dotata di motore quadricilindrico. La 959 rimane comunque in produzione e viene affiancata dalla versione \"959 Panigale Corse\", dotata di sospensioni \u00d6hlins, silenziatori in titanio e livrea ispirata alle competizioni.\nCon la gamma 2020, la 959 viene aggiornata e rinominata in \"Panigale V2\". I principali interventi riguardano l'adozione di carene esteticamente simili a quelle della Panigale V4, un nuovo forcellone monobraccio, elettronica evoluta e un motore omologato Euro 5.\nMeccanica.\n1199.\nPanigale.\nQuesto \u00e8 il primo motore della nuova famiglia \"Ducati Superquadro\" che esordisce sulla Panigale; si tratta di un bicilindrico a L di 90\u00b0 longitudinale, come da tradizione, e inclinato all'indietro di 21\u00b0. La cilindrata \u00e8 di 1198\u00a0cm\u00b3, ottenuta tramite un alesaggio di 112\u00a0mm e una corsa di 60,8\u00a0mm.\nL'alimentazione \u00e8 ad iniezione elettronica Mitsubishi, tramite quattro iniettori (due per cilindro), due corpi farfallati e un sistema full ride-by-wire. Le valvole d'aspirazione sono in titanio e hanno un diametro di 46,8\u00a0mm, mentre quelle di scarico in acciaio sono da 38,2\u00a0mm; il tutto \u00e8 comandato da un sistema a distribuzione desmodromica e, a causa delle forze d'inerzia generate, \u00e8 stata usata una coppia di catene di distribuzione al posto delle classiche cinghie dentate.\nI carter sono stati realizzati tramite l'applicazione della tecnologia Vacural, ovvero una pressofusione sottovuoto che garantisce massimo risparmio in termini di peso, spessori delle pareti omogenei e resistenza meccanica superiore. L'adozione di bronzine di banco al posto dei cuscinetti a sfera permette l'impiego di un albero motore con perni maggiorati. Le canne riportate sono del tipo a umido e sono realizzate in alluminio con rivestimento al nikasil; la coppa dell'olio \u00e8 in lega di magnesio. La pompa dell'olio viene attivata da un albero azionato da ruote dentate, in tecno-polimeri, e mantiene in costante depressione la zona sottostante ai cilindri. Il raffreddamento \u00e8 a liquido. Questo motore \u00e8 in grado di erogare 195\u00a0CV (circa 180 alla ruota) a 10.750 giri e 132\u00a0Nm di coppia a 9.000 giri al minuto, con il limitatore impostato a 11.500 giri al minutoi.\nSulla moto \u00e8 installato un cambio manuale a 6 rapporti, con frizione antisaltellamento a bagno d'olio, con un sistema ad asservimento progressivo, protetta da un carter in lega di magnesio. Il movimento \u00e8 trasferito alla ruota posteriore tramite una catena. Su tutte le Panigale \u00e8 impiegato il sistema elettronico \"Ducati Quick Shift\" che permette di salire di marcia senza usare la frizione, velocizzando le cambiate.\nPer il mercato giapponese la moto, oltre a un nuovo carter frizione, \u00e8 stata munita di un diverso sistema di scarico, in quanto quello originale non rispetta le leggi fonometriche nipponiche. Il nuovo scarico differisce dal quello utilizzato per il resto del mondo per via di un unico terminale cilindrico laterale montato in serie ai due originali.\nPanigale R (2013).\nIl propulsore della \"R\" mantiene le stesse dimensioni del 1199 base, ma adotta bielle in titanio, bilancieri della distribuzione con trattamento DLC (\"diamond-like carbon\", uno speciale rivestimento che riduce l'attrito e l'usura), volano alleggerito e un'elettronica ricalibrata. Queste soluzioni consentono di spostare il limitatore a 12.000 giri al minuto; rimangono invece invariati i valori di potenza e coppia massima. A corredo della moto viene inoltre fornito un kit per l'uso in pista che include un impianto di scarico Termignoni con mappatura specifica, che porta la potenza massima ad oltre 200\u00a0CV.\nSuperleggera.\nSu questa versione il motore da 1198\u00a0cm\u00b3 riceve pistoni speciali a due segmenti e mantello ribassato, valvole in titanio anche allo scarico, bielle in titanio, albero motore alleggerito ed equilibrato mediante contrappesi in tungsteno, impianto di scarico interamente in titanio per arrivare a 200\u00a0CV a 11.500 giri al minuto e 134\u00a0Nm di coppia a 10.200 giri al minuto, con limitatore a 12.500 giri al minuto. Anche la \"Superleggera\" \u00e8 dotata di un \"race kit\" con scarichi Akrapovic non omologati, che portano la potenza massima a 205\u00a0CV per l'uso in pista.\nPanigale R (2015).\nIl bicilindrico della \"Panigale R\" in versione 2015 riprende le caratteristiche introdotte con la Superleggera, aggiungendo alberi a camme pi\u00f9 spinti e impianto di scarico omologato Akrapovic in titanio (ma con i collettori in acciaio) per arrivare a 205\u00a0CV a 11.500 giri al minuto e 136,2\u00a0Nm di coppia a 10.250 giri al minuto. La trasmissione riceve un'evoluzione del \"Ducati Quick Shift\" che ora permette anche di scalare marce senza usare la frizione.\n899.\nIl secondo propulsore della famiglia Superquadro debutta nel 2013 sulla \"899 Panigale\", ed \u00e8 caratterizzato dalla cilindrata ridotta a 898 cm\u00b3, grazie ad un alesaggio di 100\u00a0mm e una corsa da 57,2\u00a0mm. Le valvole d'aspirazione hanno un diametro di 41,8\u00a0mm mentre quelle di scarico sono da 34\u00a0mm. Rispetto alle 1199 viene impiegato un iniettore per cilindro, mentre la coppa dell'olio \u00e8 in lega di alluminio. La potenza erogata \u00e8 pari a 148 CV a 10.750 giri al minuto e 99\u00a0Nm di coppia a 9.000 giri al minuto..\n1299.\nLa terza variante di cilindrata della famiglia \"Superquadro\" \u00e8 caratterizzata da un alesaggio maggiorato a 116\u00a0mm mentre la corsa rimane invariata a 60,8\u00a0mm, per un totale di 1285\u00a0cm\u00b3 effettivi.\nIl nuovo alesaggio \u00e8 stato ottenuto mediante canne cilindri pi\u00f9 sottili, ora realizzate in acciaio invece che in alluminio come sulla 1199.\nPistoni e bielle sono stati riprogettati, gli spinotti hanno ora il trattamento DLC, il nuovo impianto di scarico genera minore contropressione. Grazie a questi interventi la potenza erogata \u00e8 pari a 205\u00a0CV a 10.500 giri al minuto con 144,6\u00a0Nm di coppia a 8.750 giri al minuto. Anche sulle 1299 viene impiegato il nuovo quick-shift che permette il cambio marcia senza frizione sia in salita che in scalata.\nSuperleggera.\nLa 1299 Superleggera \u00e8 dotata di pistoni speciali a due segmenti e mantello ribassato, valvole in titanio maggiorate (48 mm all'aspirazione e 39,5 mm allo scarico), bielle in titanio, albero motore alleggerito ed equilibrato mediante contrappesi in tungsteno, volano alleggerito, impianto di scarico Akrapovic interamente in titanio con terminali alti per arrivare a 215\u00a0CV a 11.000 giri al minuto e 146\u00a0Nm di coppia a 9.000 giri al minuto, rispettando la normativa Euro 4.\nIl basamento del motore \u00e8 realizzato mediante fusione in sabbia, le testate sono state riprogettate e le canne cilindri tornano ad essere in alluminio come sulle 1199. A corredo vi \u00e8 anche un \"kit pista\" con scarichi Akrapovic non omologati, che portano la potenza massima a 220\u00a0CV e riducono la massa di 4 kg.\nFinal Edition.\nSu questa versione speciale viene riproposto il motore della 1299 Superleggera, con l'unica differenza costituita dall'impiego delle canne in acciaio. La potenza massima \u00e8 di 209\u00a0CV a 11.000 giri al minuto mentre la coppia raggiunge i 142\u00a0Nm a 9.000 giri al minuto, sempre con omologazione Euro 4.\n959.\nPer il 2016 debutta la quarta variante del Superquadro, la prima ad essere omologata Euro 4. Si tratta di una versione maggiorata del propulsore 899, portato a 955 cm\u00b3 grazie a una corsa allungata a 60,8\u00a0mm, mantenendo l'alesaggio di 100\u00a0mm. Rinnovati inoltre l'albero motore, le bielle e i pistoni; a differenza della 899 vengono impiegati due iniettori per cilindro. Per rispettare la normativa Euro 4 la 959 adotta un differente impianto di scarico che prevede un doppio terminale laterale; la versione per il mercato statunitense mantiene invece i tipici terminali integrati nella carenatura. La potenza raggiunge i 157\u00a0CV a 10.500 giri al minuto con una coppia massima di 107,4\u00a0Nm.\nCon la versione Panigale V2, il motore viene aggiornato alle specifiche Euro 5 erogando 155\u00a0CV a 10.750 giri al minuto e una coppia massima di 104\u00a0Nm. Le principali modifiche riguardano gli iniettori, i condotti d'aspirazione e un nuovo silenziatore di dimensioni ridotte. Inoltre la trasmissione \u00e8 ora equipaggiata col pi\u00f9 recente Ducati Quick Shift up/down Evo 2.\nCiclistica.\nTutti i modelli Panigale, ad esclusione delle due \"Superleggera\", sono caratterizzati da un telaio monoscocca in lega d'alluminio fusa, che costituisce una novit\u00e0 per le Ducati stradali in luogo del tradizionale telaio in traliccio di tubi. Rimane invece invariato il concetto di motore portante, tipico della Casa. \nIl forcellone \u00e8 in lega d'alluminio, di tipo monobraccio sui modelli 1199 e 1299 e a doppio braccio su 899 e 959. Con l'aggiornamento 2020, la 959 ribattezzata \"Panigale V2\" adotta anch'essa il monobraccio.\nIn termini di materiali adottatti, le eccezioni sono costituite dalla 1199 Superleggera, che ha un telaio in lega di magnesio, e dalla 1299 Superleggera, dotata di telaio e forcellone in fibra di carbonio.\nGamma 2012-2014.\nAl debutto della 1199, la versione base \u00e8 equipaggiata con una forcella anteriore Marzocchi da 50\u00a0mm abbinata a un monoammortizzatore posteriore Sachs con leveraggio regolabile tra lineare e progressivo; vi \u00e8 inoltre un ammortizzatore di sterzo Sachs. Le versioni S, \"Tricolore\" ed R adottano invece una forcella \u00d6hlins NIX30 da 43\u00a0mm e un monoammortizzatore \u00d6hlins TTX36, entrambi con regolazione elettronica passiva della compressione e dell'estensione (DES, Ducati Electronic Suspension); l'ammortizzatore di sterzo \u00e8 un \u00d6hlins regolabile. Sulla Superleggera, che invece \u00e8 priva del DES, la forcella \u00e8 una \u00d6hlins FL916 da 43\u00a0mm abbinata a un monoammortizzatore TTX36 dotato di molla in titanio. Sia la R che la Superleggera permettono di variare la posizione del fulcro del forcellone posteriore.Tutti i modelli Panigale sono inoltre dotati del Ducati Riding Mode che permette, tramite programmi predefiniti, di variare le tarature dell'acceleratore elettronico, del controllo di trazione DTC, del cambio DQS, della gestione del frento motore EBC, dell'ABS (dove previsto) e anche delle sospensioni per i modelli equipaggiati col DES. La Superleggera introduce inoltre la piattaforma inerziale a 5 assi che, rilevando accelerazioni e angoli d'assetto della moto, permette di realizzare il sistema anti-impennata DWC e di raffinare ulteriormente il controllo di trazione.\nL'impianto frenante \u00e8 costituito da doppi dischi anteriori semi-flottanti da 330\u00a0mm con pinza radiale Brembo monoblocco M50, e da un disco posteriore da 245\u00a0mm.\nL'interasse \u00e8 di 1437\u00a0mm, con un'inclinazione del canotto di 24,5\u00b0, mentre la distribuzione dei pesi \u00e8 52/48 anteriore/posteriore, ed il peso totale dichiarato a secco \u00e8 di 164\u00a0kg (166,5\u00a0kg se equipaggiate con ABS) per i modelli base ed S, che diventano invece 165\u00a0kg per la R e 155\u00a0kg la Superleggera (entrambe con ABS di serie).\nLa moto nei primi mesi di produzione venne richiamata pi\u00f9 volte per diverse problematiche che riguardavano l'ammortizzatore di sterzo, il forcellone, il cavo della valvola di scarico del tubo di scarico e dei tubi freno.\n899.\nLa 899 adotta una ciclistica leggermente diversa rispetto alla 1199, con un'inclinazione del canotto pari a 24\u00b0, un interasse di 1426\u00a0mm, un forcellone a doppio braccio e un telaietto reggisella in traliccio d'acciaio anzich\u00e9 in pressofusione di alluminio. Come forcella viene impiegata una Showa BPF da 43\u00a0mm, mentre rimane il monoammortizzatore Sachs ma con leveraggio solamente progressivo. L'impianto frenante, con ABS di serie, \u00e8 costituito da doppi dischi anteriori da 320\u00a0mm con pinza Brembo M4-32 e disco singolo posteriore da 245\u00a0mm. Il peso a secco \u00e8 di 169\u00a0kg.\nGamma 2015-2020.\nCon la gamma 2015 i nuovi modelli riprendono la stessa inclinazione del canotto della 899, pari a 24\u00b0, con un'avancorsa leggermente ridotta. L'interasse rimane di 1437\u00a0mm, tranne per la nuova Panigale R e la 1299 Anniversario su cui arriva a 1442\u00a0mm grazie a una differente piastra di sterzo.\nSulla versione base rimangono la forcella Marzocchi e il monoammortizzatore Sachs; la S riceve invece le nuove sospensioni \u00d6hlins Smart EC dotate di controllo semi-attivo che consente di regolare in maniera dinamica i parametri degli ammortizzatori, adeguandoli in tempo reale alle condizioni di guida. La nuova Panigale R invece monta sospensioni \u00d6hlins interamente meccaniche, a differenza della precedente R che impiegava il sistema elettronico DES.\nIl peso totale dichiarato a secco \u00e8 di 166,5\u00a0kg per i modelli base ed S, che diventano invece 162\u00a0kg per la R e 164\u00a0kg per la S Anniversario.\nTutta la gamma 2015 adotta di serie la nuova piattaforma inerziale IMU a 5 assi, l'ABS di tipo \"cornering\" e il sistema anti-impennata DWC. Rimangono inoltre i Riding Mode e il controllo di trazione DTC, ora interfacciati con la nuova elettronica.\nNel 2016, con la serie speciale S Anniversario debutta il DTC EVO, nuova versione del controllo di trazione che realizza interventi pi\u00f9 accurati nella gestione dell'aderenza della ruota posteriore e permette al pilota di impostare eventualmente un livello di slittamento maggiore. Anche il sistema anti-impennata viene aggiornato alla versione DWC EVO che massimizza le accelerazioni grazie a un nuovo software. Entrambe le soluzioni entrano a far parte dell'equipaggiamento di serie delle 1299 gamma 2017.\nLa 1299 Final Edition riprende la stessa ciclistica della Panigale R, con sospensioni \u00d6hlins meccaniche, ma viene equipaggiata di monoammortizzatore con molla in titanio. Il peso a secco \u00e8 di 168\u00a0kg.\n959.\nRispetto alla 899 vengono apportati alcuni affinamenti alla ciclistica, come l'incremento dell'interasse a 1431\u00a0mm, e carenature aggiornate. Il reparto sospensioni rimane lo stesso, con componenti Showa e Sachs. A differenza della 1299 non \u00e8 prevista la piattaforma inerziale e i dispositivi elettronici non ricevono variazioni rispetto a quelli impiegati su 899. Il peso a secco subisce un aumento e raggiunge i 176\u00a0kg, anche a causa del nuovo impianto di scarico Euro 4. La versione per il mercato nordamericano, con i terminali tradizionali, si ferma invece a 171\u00a0kg. Non sono previsti il controllo anti-impennata e la piattaforma inerziale.\nLa versione \"959 Panigale Corse\" viene equipaggiata di sospensioni \u00d6hlins completamente regolabili: forcella NIX30, monoammortizzatore TTX36 e ammortizzatore di sterzo.\nL'edizione 2020 denominata \"Panigale V2\" \u00e8 equipaggiata col forcellone monobraccio in alluminio e la piattaforma inerziale IMU a sei assi di derivazione Panigale V4, che include alcuni dei controlli elettronici pi\u00f9 evoluti come l'ABS Cornering Evo, il DQS Evo 2 e il DWC Evo. L'interasse raggiunge 1436\u00a0mm, con un angolo di sterzo di 24\u00b0 e un'avancorsa di 94\u00a0mm.\n1299 Superleggera.\nLa 1299 Superleggera costituisce un capitolo a s\u00e9 nella famiglia Panigale, essendo l'unica dotata di telaio monoscocca in fibra di carbonio con un interasse di 1456\u00a0mm. Le sospensioni prevedono una specifica forcella \u00d6hlins FL936 e il classico monoammortizzatore TTX36 con molla in titanio, regolabili e interamente meccanici. Con la fibra di carbonio vengono inoltre realizzati il forcellone, i cerchi, il telaietto posteriore e tutta la carenatura, rendendo questa moto la prima stradale al mondo a fare un uso cos\u00ec esteso di materiale compositi, che permette di ottenere un peso a secco di soli 156\u00a0kg.\nAnche la piattaforma inerziale \u00e8 inedita, essendo il primo modello ad impiegare la IMU 6D a sei assi, ed integra nuovi controlli come il Ducati Slide Control e il Ducati Power Launch.\nCarriera agonistica.\nLa Ducati Panigale \u00e8 stata impiegata nelle competizioni a partire dal 2012, disputando diversi campionati nazionali e internazionali per le derivate di serie, tipicamente nelle categorie Superbike e Superstock con la versione 1199.\nLa squadra ufficiale ha usato la Panigale R fino alla fine del 2018, venendo poi sostituita dalla Panigale V4R.\n2012.\nLa stagione 2012 ha visto l'esordio della Panigale nelle competizioni; grazie all'omologazione in Superstock della Panigale S, la moto \u00e8 stata schierata nella Superstock 1000 FIM Cup dove ha colto due vittorie con Lorenzo Savadori e Eddi La Marra, piloti del team Barni Racing. La Marra \u00e8 rimasto in lotta per il titolo fino all'ultima gara concludendo poi al secondo posto generale.\nNella stessa stagione la Panigale ha disputato e vinto il Campionato Italiano Superstock con Ivan Goi; ha inoltre partecipato ad alcuni campionati nazionali Superbike come il British Superbike Championship e l'IDM Superbike tedesco che ne han permesso l'iscrizione grazie a regolamenti tecnici differenti rispetto al mondiale superbike, per il quale la moto non era ancora omologata.\nNel settembre del 2012 una 1199 Panigale \u00e8 stata anche utilizzata nella 24 ore di Le Mans; la moto, schierata dalla Scuderia Zone Rouge, era praticamente di serie con una preparazione minima, ed era guidata da piloti St\u00e9phane Pagani, Phillipe Teissier e Herv\u00e9 Royer. La squadra si \u00e8 classificata al primo posto nella classifica Open Category e al trentaduesimo posto nella classifica generale.\n2013.\nNel 2013 la Panigale, in versione R, ha debuttato nella massimo campionato di categoria, il mondiale Superbike, avendo ottenuto la relativa omologazione per parteciparvi. Il team Alstare, col supporto ufficiale di Ducati Corse, ha schierato lo spagnolo Carlos Checa e l'italiano Ayrton Badovini, mentre il team satellite MR Racing ha messo a disposizione un'ulteriore moto per il tedesco Max Neukirchner. La stagione \u00e8 per\u00f2 risultata inferiore alle aspettative e il miglior risultato ottenuto rimane quello di Badovini nel Gran Premio di Mosca dove, in gara 1, ha ottenuto il terzo gradino del podio.\nLa Panigale R ha partecipato anche alla Superstock 1000 FIM Cup, in sostituzione della precedente versione S; in questa categoria la moto si \u00e8 dimostrata competitiva e, ancora una volta, il team Barni Racing ha lottato per il titolo con i piloti Eddi La Marra e Niccol\u00f2 Canepa. Purtroppo, durante una sessione di test, un serio incidente ha costretto La Marra ad abbandonare le competizioni; ciononostante \u00e8 riuscito a conquistare il campionato Italiano Velocit\u00e0 nella classe Superbike grazie alle sei vittorie ottenute in sella alla Panigale.\nLo spagnolo Xavi For\u00e9s vince il titolo Europeo Superstock 1000 disputatosi in prova unica ad Albacete e si laurea campione nel CEV Stock Extreme, campionato nazionale spagnolo con regolamento ispirato alla Superstock ma con pneumatici liberi.\nNel 2013 \u00e8 stata inoltre presentata la \"1199 Panigale RS\", versione pronto-gara in vendita per piloti e team clienti, omologata per i campionati Superbike.\nDa notare che nel campionato francese Superbike la Panigale R non pu\u00f2 correre, poich\u00e9 il particolare regolamento nazionale impone un limite sul prezzo di listino della controparte stradale che esclude la versione pi\u00f9 spinta della Panigale.\n2014.\nPer il mondiale Superbike 2014, dopo una sola stagione, Ducati e Alstare decidono di interrompere la collaborazione. La Casa italiana sceglie di ritornare in forma ufficiale, dopo l'abbandono avvenuto a fine 2010, creando il \"Ducati Superbike Team\" con l'appoggio tecnico di Feel Racing e schierando una nuova coppia di piloti, formata da Chaz Davies e Davide Giugliano. La squadra Althea Racing iscrive inoltre una Panigale in configurazione EVO per Niccol\u00f2 Canepa. La stagione segna un miglioramento rispetto all'anno precedente, con diversi podi ottenuti da Davies e Giugliano ma ancora nessuna vittoria.\nIl Barni Racing Team conquista la Superstock 1000 FIM Cup con Leandro Mercado, ottenendo quindi il primo titolo di livello internazionale per la Panigale; la squadra si riconferma inoltre nel CIV Superbike con Ivan Goi.\nIl Team 3C Racing domina il campionato \"IDM Superbike\" tedesco, portando alla vittoria Xavi For\u00e9s e piazzando Max Neukirchner al secondo posto assoluto.\n2015.\nLa nuova stagione \u00e8 caratterizzata da cambiamenti regolamentari nella categoria Superbike: la principale novit\u00e0 consiste nel minor grado di elaborazione concesso ai motori, che devono quindi essere pi\u00f9 simili alla versione stradale. Per adeguarsi ai cambiamenti la Ducati omologa la nuova Panigale R.\nNel Mondiale Superbike la Ducati riconferma la formazione dell'anno precedente, ma un doppio infortunio a Giugliano costringe il team ad alternare diversi sostituti, tra cui Troy Bayliss. Chaz Davies disputa un'ottima stagione, conquistando numerosi podi e soprattutto vincendo cinque gare, riuscendo cos\u00ec a portare finalmente al successo la Panigale. Il pilota gallese chiude il campionato al secondo posto in classifica, la stessa posizione ottenuta da Ducati nella graduatoria costruttori.\nNel CIV Superbike il titolo viene conquistato da Michele Pirro, confermando ancora una volta il Barni Racing Team ai vertici del campionato italiano.\nIl 2015 vede anche l'esordio nelle competizioni della 1299 Panigale S: debutta nel \"National Trophy 1000\", un trofeo nazionale di tipo Open, dove conquista il titolo con Alessandro Valia. Lo stesso modello viene inoltre omologato per il campionato francese Superbike, in deroga al limite internazionale di cilindrata per la categoria.\n2016.\nChaz Davies disputa una nuova stagione ad alto livello nel Mondiale Superbike, conquistando ben 11 gare. Nonostante sia il pilota col maggior numero di vittorie nel campionato e abbia migliorato il punteggio dell'anno precedente, deve accontentarsi del terzo posto nella classifica piloti.\nNella Superstock 1000 FIM Cup Leandro Mercado manca per pochi punti la vittoria, ma Ducati ottiene comunque il titolo costruttori.\nA livello nazionale, la Panigale R conquista nuovamente il CIV Superbike con Matteo Baiocco e riporta la Ducati al titolo BSB Superbike con Shane Byrne.\n2017.\nNel team ufficiale del Mondiale Superbike, Marco Melandri prende il posto di Davide Giugliano, ma ancora una volta il miglior pilota \u00e8 Chaz Davies con 7 vittorie e il secondo posto in classifica finale. Melandri conclude quarto con una vittoria e diversi podi. Michael Ruben Rinaldi vince il Campionato europeo Superstock, dove per\u00f2 Ducati manca il titolo costruttori per pochi punti. La Panigale R si riconferma inoltre ai vertici del CIV con Michele Pirro e bissa il titolo BSB Superbike con Shane Byrne.\n2018.\nL'ultima stagione ufficiale della Panigale bicilindrica \u00e8 piuttosto difficile: Davies e Melandri accumulano complessivamente 4 vittorie nel Mondiale Superbike, risultando ben lontani dalle prestazioni del dominatore Jonathan Rea su Kawasaki, pur confermando la Ducati come seconda forza del mondiale. Nel Campionato europeo Superstock Matteo Ferrari e Federico Sandi ottengono un'affermazione a testa.\nShane Byrne, pilota di punta nel campionato BSB inglese, \u00e8 costretto ad abbandonare le corse a seguito di un grave incidente. L'unico titolo arriva dal CIV italiano, grazie a Michele Pirro che vince il campionato per la terza volta.\n2019-2020.\nLa Panigale bicilindrica rimane in uso ad alcuni team privati. In particolare si distingue il Broncos Racing che nel CIV Superbike 2019 ottiene il terzo posto finale con Lorenzo Zanetti, e l'anno seguente conquista il \"National Trophy 1000\" con Agostino Santoro.\n2021.\nNel 2021 si ha l'esordio nelle competizioni della Panigale V2 da 955 cm\u00b3. Infatti il \"National Trophy 600\" introduce una nuova categoria aperta alle moto bicilindriche fino a 960 cm\u00b3, anticipando il nuovo regolamento tecnico del Campionato mondiale Supersport che entrer\u00e0 in vigore dal 2022."}
{"id": "3865436", "revid": "716642", "url": "https://it.wikipedia.org/wiki?curid=3865436", "title": "Koffi Dan Kowa", "text": "Carriera.\nClub.\nLa sua carriera da calciatore inizia nel 2004 quando viene acquistato dal Sahel Sporting Club per militare nelle varie divisioni giovanili del club. Dopo sei anni trascorsi con la maglia giallo-nera viene acquistato dall'Esperance Sportive de Zarzis dove debutta il 5 novembre 2011 nel match disputato contro il Gab\u00e8s; lascia la squadra nel 2013, dopo un totale di 54 presenze e 4 reti nel campionato tunisino. Dal 2013 gioca nel Bidvest Wits, squadra della massima serie sudafricana.\nNazionale.\nDal 2008 milita nella Nazionale di calcio del Niger e nel 2012 ha preso parte, insieme ai compagni di squadra, alla 28\u00aa edizione della Coppa d'Africa. Prende parte anche alla successiva edizione della Coppa d'Africa, tenutasi in Sudafrica; fa il suo esordio nella competizione il 20 gennaio 2013 nella partita persa 1-0 contro il Mali."}
{"id": "3865480", "revid": "110157", "url": "https://it.wikipedia.org/wiki?curid=3865480", "title": "Sud (album)", "text": "Sud \u00e8 un album di Fiorella Mannoia pubblicato il 24 gennaio 2012 con distribuzione Sony Music e con etichetta Oy\u00e0. L'album debutta al secondo posto della classifica FIMI.\n\u00c8 il primo album in cui Fiorella Mannoia appare come autrice. In particolare per i due brani \"Se solo mi guardassi\" e \"In viaggio\" scrive interamente il testo, oltre che per la traduzione di \"Vuelvo al Sur (Torno al sud)\". L'album \u00e8 ufficialmente dedicato a Thomas Sankara, ex presidente del Burkina Faso.\nSud tour.\nIl \"Sud tour\" di Fiorella Mannoia si articola in due parti, la prima parte nella primavera del 2012, e la seconda parte durante l'autunno e l'inverno dello stesso anno.\nSud tour (prima parte).\nSud tour (prima parte) \u00e8 il tour di Fiorella Mannoia del 2012; ha inizio il 24 marzo a Roma e il termine \u00e8 previsto per il 23 maggio a Varese. Durante il tour Fiorella Mannoia omaggia Lucio Dalla con \"Cara\", mentre l'interprete esegue questo brano sul fondo della scenografia si legge la scritta \"Grazie Lucio\". In alcune tappe del tour Fiorella Mannoia viene affiancata da Noemi.\nSuccesso commerciale.\nL'album viene certificato disco d'oro con oltre 30.000 copie vendute, dopo poco pi\u00f9 di due mesi dalla pubblicazione, dalla Federazione Industria Musicale Italiana. \"Sud\" debutta alla seconda posizione nella classifica ufficiale italiana nella settimana che raccoglie i dati di vendita dal 23 al 29 gennaio 2012. Rimane, inoltre, in top 10 per un mese e in top 20 per cinque settimane consecutive.\nRisulta essere il 19\u00ba album pi\u00f9 venduto nel primo semestre del 2012."}
{"id": "3865483", "revid": "110157", "url": "https://it.wikipedia.org/wiki?curid=3865483", "title": "Siobh\u00e1n McCarthy", "text": "Biografia.\nMcCarthy ha lavorato anche in altre serie televisive, tra le quali \"Holby City\", \"Lovejoy\" e \"The Big Battalions\". \n\u00c8 stata la prima interprete del ruolo dell'amante di Per\u00f3n nella produzione originale inglese del 1978 del musical \"Evita\", con Elaine Paige nel ruolo di Eva, per sostituire poi la Paige nel ruolo della protagonista. Ha raggiunto la celebrit\u00e0 interpretando Donna Sheridan nella produzione originale londinese del musical \"Mamma Mia!\", per il quale \u00e8 stata nominata al Laurence Olivier Award. Nel 2002 debutta a Broadway con \"Medea\", accanto a Fiona Shaw.\nAltri ruoli ricoperti dalla McCarthy sono quelli di Mrs Johnstone in \"Blood Brothers\", Svetlana nella prima produzione londinese di \"Chess\", Fantine in \"Les Mis\u00e9rables,\" Maria Maddalena in \"Jesus Christ Superstar \"e Mrs. Lovett in \"\".\nNel 2010 ha interpretato la perfida Velma Von Tussle nella produzione londinese del musical \"Hairspray\" e Joanne nella produzione della Southwark Playhouse del musical di Stephen Sondheim \"Company\".\n\u00c8 sposata con il \"sound designer\" Andrew Bruce e vive a Londra con il marito e due figli, Kieran e Juliet."}
{"id": "3865484", "revid": "77594", "url": "https://it.wikipedia.org/wiki?curid=3865484", "title": "Universit\u00e0 Pompeu Fabra", "text": "L'Universit\u00e0 Pompeu Fabra (in catalano \"Universitat Pompeu Fabra\", in spagnolo \"Universidad Pompeu Fabra\", sigla UPF) \u00e8 un'istituzione universitaria catalana, sita a Barcellona, una delle universit\u00e0 pi\u00f9 prestigiose della Spagna e dell'Europa, nonch\u00e9 unico ateneo spagnolo tra i primi 200 migliori al mondo secondo la Classifica annuale del Times Higher Education. \nL'universit\u00e0 Pompeu Fabra nasce nel 1990 e si posiziona rapidamente nei primissimi posti dei ranking spagnoli, europei e mondiali per livello di innovazione ed eccellenza, specialmente nel settore Management &amp; Economics.\n\u00c8 inoltre l'universit\u00e0 spagnola pi\u00f9 efficiente e pi\u00f9 produttiva, secondo numerosi ranking nazionali e internazionali, occupando il primo posto nel ranking nazionale spagnolo della produttivit\u00e0 scientifica dall'anno 2009.\nNel 2010 l'ateneo \u00e8 stato nominato \"Campus d'Eccellenza Internazionale\" dal governo di Spagna.\nLa UPF si ispira ai principi di libert\u00e0, democrazia, giustizia, uguaglianza, indipendenza e pluralismo. Fin dagli inizi, questa istituzione accademica si \u00e8 posta due grandi obiettivi: formare professionisti e cittadini responsabili, contribuendo allo sviluppo della ricerca. \nIl prestigioso ateneo comprende tre campus dislocati nella metropoli catalana: edificio Balmes, Campus de la Ciutadella e Campus del Mar. \nPrende il nome dal grammatico catalano Pompeu Fabra, linguista e autore del dizionario omonimo."}
{"id": "3865493", "revid": "1305772", "url": "https://it.wikipedia.org/wiki?curid=3865493", "title": "Aleksandr Valentinovi\u010d Vampilov", "text": "Biografia.\nQuarto figlio di una famiglia di insegnanti, Vampilov nacque da Valentin Nikiti\u010d, il quale discendeva da una famiglia di Buriati, e da Anastasija Prokop'evna, una russa figlia di un pope ortodosso. Il padre venne perseguitato perch\u00e9 sospettato di \"attivit\u00e0 nazionalista\". Il giovane Alexandr impar\u00f2 a suonare la chitarra e il mandolino da autodidatta e i suoi primi scritti apparvero su varie riviste a partire dal 1958. In seguito questi lavori vennero pubblicati col titolo di \"Una confluenza di circostanze\" e lo pseudonimo di A. Sanin. Dopo avere studiato letteratura e storia nel dipartimento di filologia dell'universit\u00e0 di Irkutsk, laureandosi nel 1960, si dedic\u00f2 al teatro. Diresse un giornale di Irkutsk fra il 1962 e il 1964, e in seguito divenne amico del noto drammaturgo Aleksej Arbuzov. La pubblicazione di \"Addio in giugno\" (\"\u041f\u0440\u043e\u0449\u0430\u043d\u0438\u0435 \u0432 \u0438\u044e\u043d\u0435\") nel 1966 non riscosse subito un grande successo, ma a partire dai primi anni settanta divenne molto popolare. Anche la sua commedia \"Figlio maggiore\" (\"\u0421\u0442\u0430\u0440\u0448\u0438\u0439 \u0441\u044b\u043d\"), pubblicata nel 1967 non ebbe successo immediato: venne rappresentata la prima volta nel 1969 e raggiunse il grande pubblico anni dopo. \nVampilov mor\u00ec per annegamento mentre pescava sul Lago Bajkal. Il suo ultimo lavoro fu \"La scorsa estate a \u010cumlisk\" (\"\u041f\u0440\u043e\u0448\u043b\u044b\u043c \u043b\u0435\u0442\u043e\u043c \u0432 \u0427\u0443\u043b\u0438\u043c\u0441\u043a\u0435\")."}
{"id": "3865497", "revid": "271907", "url": "https://it.wikipedia.org/wiki?curid=3865497", "title": "Aleksandr Vampilov", "text": ""}
{"id": "3865499", "revid": "113865693", "url": "https://it.wikipedia.org/wiki?curid=3865499", "title": "Sweeter", "text": "Sweeter \u00e8 il quarto album di Gavin DeGraw, pubblicato dall'etichetta discografica RCA Records il 20 settembre 2011. Definito da DeGraw l'album con un \"suono pi\u00f9 raffinato ma spigoloso solo pi\u00f9 funky e pi\u00f9 sexy rispetto agli album che ho fatto in passato\".\nL'album ha debuttato nella Billboard 200 all'ottavo posto, vendendo 34.000 copie nella prima settimana. \u00c8 il secondo album dell'artista che ha venduto di pi\u00f9, essendo il suo primo album il migliore (2008), con un debutto al numero sette e con 66.000 copie vendute nella prima settimana."}
{"id": "3865501", "revid": "1543377", "url": "https://it.wikipedia.org/wiki?curid=3865501", "title": "Campionato europeo della montagna 2008", "text": "Il Campionato europeo della montagna 2008, cinquantottesima edizione della manifestazione organizzata dalla Federazione Internazionale dell'Automobile, si svolse dal 27 aprile al 21 settembre 2008 su dodici tappe disputatesi in undici paesi (l'Italia fu l'unica nazione ad ospitare due eventi nella stagione). \nIl pilota transalpino Lionel R\u00e9gal si aggiudic\u00f2 la vittoria in \"Categoria II\" al volante di una monoposto Reynard di Formula 3000 e vincendo i due terzi delle gare a disposizione, mentre in \"Categoria I\" il titolo and\u00f2 al ceco Miroslav Jake\u0161 su Mitsubishi Lancer Evo IX."}
{"id": "3865512", "revid": "36426", "url": "https://it.wikipedia.org/wiki?curid=3865512", "title": "Tempere", "text": ""}
{"id": "3865514", "revid": "271907", "url": "https://it.wikipedia.org/wiki?curid=3865514", "title": "Vampilov", "text": ""}
{"id": "3865516", "revid": "106908", "url": "https://it.wikipedia.org/wiki?curid=3865516", "title": "Rjazanov", "text": ""}
{"id": "3865521", "revid": "81103", "url": "https://it.wikipedia.org/wiki?curid=3865521", "title": "Alessandro Liddi", "text": ""}
{"id": "3865542", "revid": "643674", "url": "https://it.wikipedia.org/wiki?curid=3865542", "title": "Ute Kircheiss-Wessel", "text": ""}
{"id": "3865544", "revid": "643674", "url": "https://it.wikipedia.org/wiki?curid=3865544", "title": "Ute Kircheis", "text": ""}
{"id": "3865546", "revid": "643674", "url": "https://it.wikipedia.org/wiki?curid=3865546", "title": "Ute Wessel", "text": ""}
{"id": "3865552", "revid": "729019", "url": "https://it.wikipedia.org/wiki?curid=3865552", "title": "Fase a orologio", "text": "Nella terminologia sportiva italiana, l'espressione fase a orologio indica la fase di una competizione che prende il via al termine della stagione regolare, e che precede i play-off ed i play-out.\nLa fase ad orologio consiste nel far disputare un numero ridotto di gare, da definire a seconda delle esigenze, a tutte le squadre che hanno partecipato alla stagione regolare; ciascuna squadra sfida le squadre che la precedono e che la seguono immediatamente in classifica. Questa fase \u00e8 caratterizzata dal riporto di tutti i punti ottenuti nella fase regolare.\nIn Italia \u00e8 adottata in larga misura nella pallacanestro; venne introdotta nella massima serie per la prima volta nella stagione 1980-1981. \u00c8 utilizzata anche nella pallamano e nel football americano."}
{"id": "3865561", "revid": "287204", "url": "https://it.wikipedia.org/wiki?curid=3865561", "title": "Vincent Jansz van der Vinne", "text": "Biografia.\nSecondo l'Istituto per la Storia dell'Arte Olandese (Netherlands Institute for Art History - RKD) fu allievo presso il padre Jan Laurentsz van der Vinne, che dipingeva pitture botaniche di fiori per i coltivatori di bulbi ad Haarlem. Fece parte della Corporazione di San Luca di Haarlem dal 1754. Divenne famoso per i paesaggi in stile italiano e le nature morte di fiori, ed oltre a questo si dedic\u00f2 anche alla creazione di cartoni per arazzi. Fu il primo curatore del nuovo Museo Teyler nel periodo 1778-1785, ma lasci\u00f2 la posizione dopo una discussione con Martin van Marum; il suo incarico fu quindi ricoperto da Wybrand Hendriks."}
{"id": "3865564", "revid": "716642", "url": "https://it.wikipedia.org/wiki?curid=3865564", "title": "Nir Bitton", "text": "Carriera.\nClub.\nNir Bitton inizia la sua carriera nel 2006 quando viene acquistato dall'Ashdod dove, compie tutta la trafila nelle formazioni giovanili del club sino al giorno del suo debutto in prima squadra: il 26 dicembre 2009 esordisce in occasione del match di campionato con l'Hapoel Petah e, durante la partita, ottiene anche la sua prima ammonizione in carriera da calciatore professionista. Il 20 febbraio 2010 realizza la sua prima rete in campionato durante il match con l'Hapoel Be'er Sheva. Il 18 dicembre realizza la sua prima doppietta in carriera durante la partita di campionato con l'Hapoel Ashkelon.\nCeltic.\nIl 30 agosto 2013 viene acquistato dagli scozzesi del Celtic per 820.000 euro.\nNazionale.\nColleziona molte presenze, con le nazionali giovanili, per poi debuttare con la nazionale maggiore, il 26 maggio 2010 nell'amichevole contro l'.\nIl 3 settembre 2015 segna la sua prima rete in nazionale contro l', in una partita valida per le qualificazioni all'Europeo 2016.\nStatistiche.\nPresenze e reti nei club.\n\"Statistiche aggiornate al 27 giugno 2019.\""}
{"id": "3865568", "revid": "119415189", "url": "https://it.wikipedia.org/wiki?curid=3865568", "title": "Skipass", "text": "Lo skipass \u00e8 un biglietto che permette di accedere agli impianti di risalita di una determinata stazione sciistica o di un comprensorio sciistico.\nL'invenzione dello skipass elettronico \u00e8 merito di una societ\u00e0 italiana, la ALFI di Borgo Ticino (NO), che nel 1974 fornisce il primo sistema di controllo accessi elettronico al mondo per impianti di risalita a San Vigilio di Marebbe. L'anno successivo tale soluzione verr\u00e0 estesa a tutto il \"neonato\" Dolomiti Superski.\nNel 1999 \u00e8 sempre la societ\u00e0 ALFIdi Borgo Ticino (NO) a fornire il primo sistema di skipass elettronico RFID ISO 15693 alla stazione francese di Plan Joux.\nNell'aprile 2018 viene presentata la prima soluzione al mondo di skipass totalmente dematerializzato, utilizzando lo smartphone al posto delle classiche card RFID ad opera della societ\u00e0 italiana BLUETICKETING di Pont Saint Martin (AO).\nSolitamente questo tipo di biglietto \u00e8 un titolo di viaggio elettronico, che pu\u00f2 essere a lettura di una banda magnetica, o pi\u00f9 recentemente di tipo \"contactless smartcard\" (CSC), una \"smart card\" che fa uso di tecnologie RFID, che permette passaggi ai varchi pi\u00f9 rapidi, grazie alla lettura a distanza del segnale a radiofrequenza con antenne.\nIl prezzo dello skipass dipende da diversi fattori:"}
{"id": "3865575", "revid": "287204", "url": "https://it.wikipedia.org/wiki?curid=3865575", "title": "Walter Savage Landor", "text": "Biografia.\nDurante l'adolescenza scrisse il suo primo poema giovanile \"Gebir\" (1798), ambientato in Egitto: esso non ebbe molto successo, ma conteneva tutte le caratteristiche che avrebbe poi rivisto nelle sue opere successive, tra le quali una fredda eleganza formale, in contraddizione con il suo temperamento focoso di rivoluzionario che partecip\u00f2 alla guerra d'indipendenza spagnola contro Napoleone Bonaparte.\nAnche le tragedie \"Count Julian\" (1812), in cui imit\u00f2 Vittorio Alfieri, \"Andrea of Hungary\" (1839), \"Giovanna of Naples\" (1839) e \"Fra Rupert\" (1839), confermarono le caratteristiche del precedente.\nUna fra le sue opere pi\u00f9 riuscite, \"The Hellenics\" (1847), \u00e8 una traduzione in inglese di una serie di idilli eroici, su tematiche greche, che egli stesso aveva scritto originariamente in latino.\nVa ricordato anche il \"The Pentameron\" (1837), opera in prosa che narra di colloqui immaginari fra Petrarca e Boccaccio.\nCaratteristiche.\nLa parte pi\u00f9 duratura delle opere in prosa \u00e8 costituita dalla \"Imaginary Conversations\" (Conversazioni immaginarie), ispirate dai \"Dialoghi dei morti\" di Luciano di Samosata, le opere di Fontenelle e di F\u00e9nelon.\nIn questa forma di prosa i personaggi che ebbero pi\u00f9 successo erano quelli di una certa rilevanza, come Savonarola e il Priore San Marco, Garibaldi o ancora il presidente del Senato siciliano.\nLo stile di Landor mostra pregi notevoli, finezza e peculiari accorgimenti non soltanto stilistici e prosodici, e soprattutto la squisitezza del linguaggio e fu molto apprezzato da illustri scrittori, quali Coleridge, Byron, Charles Lamb e Shelley."}
{"id": "3865583", "revid": "339392", "url": "https://it.wikipedia.org/wiki?curid=3865583", "title": "Insolia", "text": ""}
{"id": "3865603", "revid": "1149807", "url": "https://it.wikipedia.org/wiki?curid=3865603", "title": "Creature di Deltora", "text": "Elenco delle creature di Deltora, ovvero i personaggi immaginari presenti nella saga fantasy di Deltora della scrittrice Emily Rodda. \nAnimali comuni.\nCreature di cui esiste pi\u00f9 di un esemplare.\nDeltora.\nCosmopoliti.\nGli animali diffusi in tutta Deltora sono:\nCorvi.\nI corvi, che di aspetto sono identici ai corvi normali, a Deltora sono usati come messaggeri per le lunghe distanze. Il fatto che siano diffusi in tutta Deltora \u00e8 dimostrato da alcuni fatti: Kree il corvo viene dalle Terre del Rubino; alcuni corvi vivono nella Valle degli incantesimi; a Deltora i corvi si usano per recapitare messaggi; gli Gnomi della Montagna del Terrore usano un corvo per inviare un messaggio a Lief. Queste sono alcune prove che i corvi sono diffusi in tutta Deltora.\nRatti.\nI ratti a Deltora sono probabilmente cosmopoliti, in quanto si incontrano sia alla Citt\u00e0 dei Ratti che a Del (anche se questi ultimi sono per la maggior parte Ol).\nTerre del Topazio.\nGli animali diffusi nelle Terre del Topazio sono:\nWenn.\nGli Wenn sono creature descritte come \"pallide creature allampanate dagli occhi rossi\" che vivono sul sentiero di Wenn Del. Catturano la preda prima stordendola con il loro ronzio, poi iniettandovi un veleno paralizzante. L'unico antidoto a questo veleno \u00e8 una pozione fatta con le erbe che crescono sul sentiero di Wenn Del. Se la preda catturata \u00e8 troppo grossa per loro, la offrono in tributo al Wennbar. Barda e Lief si imbattono negli Wenn lungo il sentiero, e vengono offerti in sacrificio al Wennbar per essere poi salvati da Jasmine. La ragazza afferma poi di aver salvato anche Filli dagli Wenn.\nFilli.\nNonostante sia comparso un solo esemplare di questa creatura piccola e pelosa, chiamato appunto Filli, alcune frasi del testo lasciano presumere che ve ne siano molti. Ad esempio a Norat Lief afferma che gli animali come Filli non sono considerati pericolosi dalle sue parti, il che lascia presumere che si tratti di un animale piuttosto conosciuto.\nRagni Combattenti.\nPer quanto probabilmente i ragni combattenti non siano originari esclusivamente delle Terre del Topazio, gli unici due ragni finora comparsi, Furia e Lampo, sono comparsi a Del. I due, di propriet\u00e0 rispettivamente di Zigzag e Glock, accompagneranno Lief, Barda e Jasmine fino alle grotte degli Aurani, dove Penn decider\u00e0 di tenerli con s\u00e9.\nUccelli Intreccialiane.\nGli Uccelli Intreccialiane sono piccoli uccelli originari delle colline di Os-Mine. Questi animali hanno l'abitudine di costruire nidi intrecciando le liane degli alberi, e da ci\u00f2 deriva il loro nome. Questi nidi dopo qualche secolo formano un tetto talmente fitto che i semi degli alberi vanno a cadere sui nidi, andando a generare una nuova foresta che cresce sopra la precedente. Sotto le colline di Os-mine infatti si trova una seconda foresta, con tanto di ruscello sotterraneo. Questa \u00e8 la strada per accedere alle caverne dove si trova il mare dei Pirrani. Lief e Barda, che stanno seguendo Glock e Jasmine, scoprono l'ingresso alle grotte grazie al ragno combattente di Zigzag, Furia, che stava seguendo quello di Glock, Lampo. Jasmine invece ha saputo dell'ingresso alle grotte dagli Uccelli stessi e dagli alberi.\nTerre del Rubino.\nGli animali diffusi nelle terre del Rubino sono:\nAquile giganti.\nLe aquile giganti sono creature diffuse, a quanto appurato nei libri, solo nelle terre del Rubino, dove ne compare una, trasformata da Thaegan in un gigante dorato, per aver cercato di salvare un amico dalle sue grinfie (un uccello che Taeghan voleva mangiare). Viene salvato da Lief, che con un astuto trucco riesce a fare in modo che verit\u00e0 sia menzogna e menzogna verit\u00e0. Infatti il gigante poneva enigmi ai viandanti e li uccideva se sbagliavano. Lief sbaglia la risposta, perch\u00e9 nel contare le creature nella grotta di Taeghan dimentica l'uccello divorato vivo. Accusa il gigante di barare, e questi gli offre una scelta: dovr\u00e0 dire una frase. Se sar\u00e0 vera lo strangoler\u00e0, se sar\u00e0 falsa gli taglier\u00e0 la testa. Lief risponde \"mi taglierai la testa\" rendendo impossibile al gigante colpirlo. Infatti se fosse stata falsa, il gigante avrebbe dovuto tagliargli la testa, rendendola vera. Se invece fosse stata vera il gigante avrebbe dovuto strangolarlo, rendendola falsa. Ci\u00f2 fa diventare la verit\u00e0 menzogna e la menzogna verit\u00e0, liberando il gigante e facendolo tornare aquila. Per sdebitarsi l'animale salva Lief da una caduta in un burrone.\nVermi del Lago delle Nebbie.\nI vermi del Lago delle Nebbie sono in realt\u00e0 gli abitanti e gli animali di D'Or, tramutati in orrende creature striscianti, carnivore e pericolose, dall'incantesimo di Thaegan. Dopo che Lief, Barda e Jasmine sconfiggono la maga, il popolo di D'Or torna normale.\nI Guardiani del Frutteto.\nI Guardiani del Frutteto sono giganteschi uccelli che vivono nel Frutteto degli Alberi del Sonno (vedi oltre). Questi uccelli, con il corpo bianco eccettuate le grandi ali nere, attaccano le prede che hanno incautamente ingerito la polpa sonnifera dei frutti. Il loro becco affilato permette loro di sfondare il cranio della vittima. Dopodich\u00e9 ne divorano il corpo e fanno cadere le ossa nell'acqua del laghetto che circonda il Frutteto. Qui i vermi lisciano e sbiancano le ossa. Alla fine si genera un letto di scheletri coperti da uno strato di morbido muschio, che attira gli ignari viandanti in cerca di riposo.\nTerre dell'Opale.\nGli animali diffusi nelle Terre dell'Opale sono:\nPasticciati.\nI Pasticciati sono bizzarre creature simili a cavalli, ma con un lungo collo, e con sole tre zampe. Il loro nome deriva dalla pezzatura simile a macchie fatte con della pittura. Secondo il bottegaio Tom, essi sono animali da trasporto comuni nelle Terre dell'Opale. Questi animali sono velocissimi e molto forti. La loro andatura \u00e8 molto particolare, dato che prima si usano la zampa anteriore, poi quelle posteriori. Tre di queste creature, chiamate Noodle, Zanzi e Pip, vengono vendute da Tom a Lief, Barda e Jasmine. Egli non li informa che le tre bestie appartengono agli Akkalah-Rat. I Pasticciati tendono a ritornare verso la citt\u00e0 di Norat, portando qui i tre viaggiatori contro la loro volont\u00e0.\nDolce.\nDolce \u00e8 la cavalla che traina il carro di Steven e Nevets delle Api, i due figli dell'Ape Regina. Inizialmente sembra essere solo una cavalla piuttosto grassa, ma in seguito riveler\u00e0 un'abilit\u00e0 speciale: dopo aver bevuto il Nettare dell'Ape Regina, le api che accompagnano Steven la ricoprono completamente e le permettono di volare.\nFalene \"Alla Larga\".\nLe falene \"Alla Larga\" sono creature che i Mascherati allevano per difendersi dai nemici e dalle \"facce nude\", ossia i non mascherati. Le falene emettono veleno che causa vesciche sulla pelle dei nemici. I Mascherati le usano anche quando i loro componenti che non indossano maschere da adulto si accorgono che queste aderiscono alla pelle per sempre.\nTerre del Lapislazzuli.\nGli animali presenti nelle terre del Lapislazzuli sono:\nPiccione.\nL'unico piccione mai comparso a Deltora si trova a Rithmere, nelle Terre del Lapislazzuli, ed apparteneva a Ferdinando. Quest'ultimo afferma di averne altri due.\nMosche rosse.\nLe mosche rosse sono alcune mosche che vivono nel deserto delle sabbie mobili. Questi piccoli animali hanno l'abitudine di pungere e mordere le persone che attraversano il deserto.\nLucertole scarlatte.\nLe lucertole scarlatte sono piccole lucertole che vivono nel deserto delle Sabbie mobili; si nutrono delle mosche rosse.\nBestie delle Sabbie.\nLe Bestie delle Sabbie sono giganteschi animali, simili ad un incrocio tra un insetto ed un ragno, con otto zampe, una testa coperta di occhi, una lunga coda e decine di sacche appese sotto la pancia. In realt\u00e0 questi sono stomaci. Una volta che uno degli stomaci si riempie completamente, la bestia vi deposita all'interno un uovo, in maniera tale che la larva possa nutrirsi. Queste creature inoltre servono l'Alveare (vedi oltre), derubando i viandanti degli oggetti che pi\u00f9 gli interessano. Inizialmente Barda riteneva addirittura che fosse la bestia il guardiano della gemma, ma Lief risponde che c'\u00e8 pi\u00f9 di una creatura nel deserto, mentre il guardiano dovrebbe essere una creatura unica nel suo genere.\nTerre dello Smeraldo.\nGli animali originari delle terre dello Smeraldo sono:\nMosche della montagna.\nLe mosche della montagna sono le grosse mosche che gli Gnomi allevavano per Gellick. Dopo la sua sconfitta, gli Gnomi hanno distrutto le caverne di incubazione in cui le crescevano, dunque probabilmente ora esistono solo sulla Montagna del Terrore.\nTerre dell'Ametista.\nGli animali originari delle Terre dell'Ametista sono:\nTopolini dei boschi.\nI topolini dei boschi sono creature nominate da Dain che vivono nei boschi delle Terre dell'Ametista. Questi animali, come dice il nome, dovrebbero essere topi di piccole dimensioni, arboricoli o semi-arboricoli.\nPolipano.\nIl polipano \u00e8 una bizzarra creatura simile ad una scimmia, con lunghe braccia sgraziate. Anche se Lief afferma di averne visto uno a Rithmere, il primo polipano apparso \u00e8 Chett. L'animale lavorava a bordo della nave \"La Regina del Fiume\", finch\u00e9 i pirati non l'hanno attaccata e non hanno rapito anche la creatura. In seguito Chett \u00e8 ricomparso nel covo dei pirati, dove in cambio delle liquirizie per polipani che Lief aveva comprato per sbaglio da Steven, recupera la cintura di Deltora dal pirata che gliel'aveva rubata. In seguito dar\u00e0 fuoco alla nave pirata e fuggir\u00e0 dalla stessa, con l'aiuto di Dain, Lief, Barda e Jasmine.\nVermi di fiume.\nI vermi di fiume, o vermi assassini, sono creature vermiformi che popolano il fiume Tor, dotate di denti acuminati che usano per divorare tutto ci\u00f2 che incontrano. Secondo il capitano della Regina del Fiume, queste creature risalgono il fiume dal mare. Sono responsabili della perdita di alcune dita della mano dell'uomo, che sconsiglia a Lief, Barda e Dain qualsiasi contatto diretto con le acque del Tor.\nCapre.\nLe uniche capre mai comparse, in realt\u00e0 Ol trasformati, si trovavano vicino al ponte che passa il Tor. Controllavano che non ci fosse nessuno che attraversasse il fiume. Dato che sono comparse solo qui, \u00e8 possibile che siano originarie di queste zone di Deltora.\nTerre del Diamante.\nGli animali comuni comparsi nelle Terre del Diamante sono:\nGabbiani.\nI gabbiani sono comparsi solo nella zona tra le Terre del Diamante e quelle dell'Ametista. I gabbiani aiutarono Verity, la figlia di Han il Rosso a sopravvivere quando era legata a mo' di polena sul pennone della fortunata, la nave di Jack il Ridanciano.\nIsole Pirrane.\nNon ci sono animali selvatici a Piuma, almeno non nominati.\nAuron.\nGli animali che vivono ad Auron e nei mari circostanti sono:\nFoche pinnate.\nLe foche pinnate sono, come dice il nome, animali simili a foche ma con le zampe simili a pinne arrotondate. Alcune di queste creature vengono avvistate da Lief e compagni mentre navigano verso Auron.\nVermi soffiatori.\nI vermi soffiatori sono grosse creature simili a vermi con le zampe, che vivono nell'isola spoglia poco prima di Auron. Emettono un gas giallognolo che fa perdere i sensi agli animali che si avvicinano (anche se non sembra sortire alcun effetto sui ragni combattenti). Dopodich\u00e9 li ricoprono con uno strato di fango. Quando l'animale soffoca, aspettano che si decomponga poi ne succhiano i resti. Lief, Barda e Jasmine vengono catturati, ma vengono liberati da Kree, Filli, Furia e Lampo.\nAnguille giganti.\nLe anguille giganti sono i grossi animali simili ad anguille che gli Aurani cavalcano per muoversi in mare. Sono molto coraggiose, ma ci\u00f2 nonostante non accettano l'ordine di nuotare sotto le tele degli Arach.\nArach.\nGli Arach sono enormi creature simili a ragni, in grado di sollevare come niente fosse una barca abbastanza grossa da contenere comodamente sei persone, due ragni combattenti in gabbia e i loro bagagli. Questi grossi animali vivono nell'oscurit\u00e0, e non possono sopportare la luce. Quando la luce della cupola di Auron fuoriesce, gli Arach tentano di salvarsi fuggendo all'interno, dove \u00e8 diventato tutto buio e tenebre. Per fortuna la cupola si infrange e gli Arach ritornano nelle loro grotte.\nKeras.\ngli animali originari di Keras sono:\nSanguisughe volanti.\nLe sanguisughe volanti sono creature simili a normali sanguisughe, ma dotate di ali che permettono loro di planare su tutti coloro che attraversano il Passaggio Proibito, la gola che separa Auron da Keras. Muoiono se si espongono alla luce.\nAli di mare.\nLe ali di mare sono creature, solo nominate, che i kerani pescano usando come esche le sanguisughe volanti. Pare siano considerate molto buone.\nTerre dell'Ombra.\ngli animali delle Terre dell'Ombra sono:\nVraal.\nI vraal sono creature create appositamente per combattere. Il signore dell'ombra li utilizza per combattere nell'Arena, ma i vraal non sono sotto il suo controllo come attestano le numerose fughe di queste bestie sulla Montagna del Terrore. Il primo Vraal combatte contro Lief, Barda e Jasmine proprio qui, e se non fosse stato per l'intervento di Prin li avrebbe sicuramente sconfitti. In seguito compare un altro Vraal nella Discarica di fronte alla Fabbrica, nelle Terre dell'Ombra.\nColeotteri carnivori.\nI coleotteri carnivori sono grossi insetti che, durante il giorno, si nascondono sottoterra per poi emergere la notte divorando gli animali e i passanti ignari. Alcuni di loro rischiano di divorare il gruppo ma si ritirano al sopraggiungere dei selvaggi.\nI selvaggi.\nI selvaggi sono esperimenti falliti del signore dell'ombra. Questi esseri mostruosi un tempo erano uomini di Deltora, ma dopo la cattura il Signore dell'Ombra li ha tramutati in esseri orribili con vari esperimenti. Artiglio, uno dei componenti della Resistenza nelle terre dell'Ombra, \u00e8 riuscito a fuggire prima che il signore dell'Ombra completasse i suoi esperimenti, ma ha ora dei lunghi artigli al posto delle unghie.\nMostro dai cent'occhi.\nIl mostro dai cent'occhi \u00e8 una grande creature simile a una montagna di carne flaccida con le zampe. Sembra avere pi\u00f9 di una testa, ma un esame attento riveler\u00e0 che si tratta dei suoi piccoli, contenuti in marsupi praticamente invisibili. Un mostro con i suoi piccoli compare quando il gruppo sta fuggendo dai selvaggi.\nCreature uniche.\nNel seguente elenco rientrano tutte le creature di cui si conosce l'esistenza di un solo esemplare, che non siano asservite al Signore dell'Ombra, e che non possiedono una mente umana:\nDeltora.\nTerre del Topazio.\nWennbar.\nIl Wennbar \u00e8 una grossa creatura, descritta come dotata di quattro zampe tozze, un muso ridotto a due occhietti infossati e una chiostra di denti neri, che gli Wenn idolatrano, a cui offrono sacrifici di prede grosse catturate lungo il sentiero di Wenn Del. Operano questi sacrifici pi\u00f9 che altro per evitare di essere divorati. Infatti se non riceve un tributo il Wennbar richiede un paio di Wenn per sfamarsi. Una sua caratteristica peculiare sono le piccole pieghe di carne verdastra che ha sotto il collo, le quali gli permettono di allungarlo fino ad altezze ragguardevoli, per raggiungere le prede se queste fuggono sugli alberi. Lief, Barda e Jasmine gli sfuggono grazie al mantello dell'invisibilit\u00e0 di Lief, tessuto da sua madre.\nTerre del Lapislazzuli.\nL'Alveare.\nL'Alveare \u00e8 un'entit\u00e0 collettiva composta da milioni di insetti simili a sabbia per dimensioni e forma. Questa creatura controlla le bestie delle sabbie, le quali raccolgono per l'Alveare gli oggetti preziosi che cadono nella sabbia. Pu\u00f2 essere sconfitto dal fumo, anche se questo lo fa solo distrarre.\nTerre dell'Ametista.\nIl Glus.\nIl Glus \u00e8 una gigantesca creatura, simile ad una lumaca, con centinaia di occhi sul volto. Dalla sua bocca fuoriescono lunghi fili che emettono un materiale biancastro che usa per bloccare le prede e per costruire le pareti del labirinto, da cui trasuda lo stesso liquido. Se ci si addormenta nel labirinto si finisce bloccati da questo materiale.\nTerre del Diamante.\nMostro di alghe.\nIl mostro di alghe \u00e8 un enorme creatura simile a una lucertola color dell'oro, con pinne al posto delle zampe e una grande criniera a chiazze che vive sull'Isola delle Tenebre. Quando nuota sembra un ammasso di alghe alla deriva.\nIsole Pirrane.\nPiuma.\nLa Paura.\nLa Paura \u00e8 un enorme mostro simile a una piovra, con lunghi tentacoli che terminano con punte uncinate. \u00c8 talmente forte da riuscire a causare maremoti se non riceve un tributo all'anno. \u00c8 stato sconfitto da Glock, a costo della vita, che gli ha incastrato il moncone della sua spada nella gola.\nCreature oscure.\nLe creature oscure sono tutte le creature, dunque anche gli umani, asservite al signore dell'ombra.\nDeltora.\nle creature (inclusi gli umani) sono elencati in base alla terra in cui fanno la prima comparsa.\nTerre del Topazio.\nLe creature oscure che vivono nelle Terre del Topazio sono:\nAk-Baba.\nGli Ak-Baba sono creature enormi, simili a giganteschi uccelli nell'aspetto, che mangiano carne dei morti e vivono mille anni. Sette di loro (gli unici mai comparsi) sono asserviti al Signore dell'Ombra. Sono queste creature a rubare le sette pietre e a nasconderle nei sette luoghi pi\u00f9 pericolosi di Deltora. In seguito fanno diverse comparse, come quando uno di loro cerca i tre sulla pianura dei ratti, o quando sono appollaiati sulla torre pi\u00f9 alta del Palazzo di Del, o ancora nell'Arena nelle Terre dell'Ombra. Fanno di nuovo ritorno per cercare di impedire ai draghi di Deltora di fermare il fango tossico che doveva distruggere tutto ci\u00f2 che vive a Deltora. Qui per\u00f2 quattro di loro trovano la morte, dopo che i draghi li abbattono facendoli precipitare nel fango. Gli ultimi tre si ritirano dalla lotta.\nGuardie Grigie.\nLe Guardie Grigie sono l'esercito del Signore dell'Ombra, e devono il loro nome al colore grigio delle loro uniformi. Inizialmente sembra che queste creature altro non siano che umani, pur tuttavia dotati di sensi molto pi\u00f9 sviluppati. Marciano in drappelli di dieci, e i loro nomi propri sono costituiti dal nome del loro \"clan\" seguito da un numero. Jasmine, sulla base delle informazioni che ha carpito nelle Foreste del Silenzio, racconta a Lief e Barda che le Guardie vengono allevate in gruppi di dieci, senza una madre. In seguito si scopre che le Guardie Grigie crescono nelle vasche di crescita a gruppi di dieci, e altro non sono che una \"creatura\" del Nemico. Quando \"scadono\", ossia iniziano a liquefarsi, vengono gettate nella Discarica delle Terre dell'Ombra. Esiste una speciale divisione delle Guardie Grigie, chiamata squadrone Carn, il quale compare la prima volta sulla Montagna del Terrore.\nSorella del Sud.\nLa Sorella del Sud \u00e8 una delle quattro sorelle, creature create dal signore dell'ombra allo scopo di avvelenare le terre di Deltora meridionali. Simile per aspetto ad una gemma grigia con venature rosse a forma di vortice, la Sorella ha circa le dimensioni di una gemma della cintura di Deltora. Lief rischia di rimanerne incantato, ma viene soccorso da Jasmine.\nPaff.\nPaff \u00e8 la custode della sorella del sud, serva del signore dell'ombra. Questi le ha dato, in cambio dei suoi servigi di spia e custode, la capacit\u00e0 di evocare una creatura di fango a due teste, una di cane e una di uccello sulla nuca, con la schiena coperta di spine. Queste ultime se mozzate, possono rigenerarsi senza problemi sul dorso della creatura. Dopo la sconfitta della sorella, Paff si \u00e8 suicidata toccando la cintura, un gesto che nessun servo del signore dell'ombra pu\u00f2 permettersi.\nTerre del rubino.\nLe creature oscure delle Terre del Rubino sono:\nThaegan.\nLa maga Thaegan era una potente strega che viveva nelle Terre del Rubino. La maga era estremamente crudele, al punto da distruggere D'Or e tramutarla nel Lago delle Nebbie solo per la sua bellezza, e, quando i Ralad si lamentarono della cosa, li rese muti. In seguito condann\u00f2 un'aquila gigante a servirla facendo la guardia a un ponte, come punizione per aver tentato di ingannarla e salvare cos\u00ec un suo amico (probabilmente un altro uccello). Infatti una delle abitudini di Thaegan \u00e8 quella di divorare vivo un uccello come pasto. La strega cela il suo aspetto mostruoso dietro le sembianze di una bella donna. Il suo corpo, protetto dalla sua stessa magia, \u00e8 invulnerabile. Tuttavia, il suo unico punto debole \u00e8 il mignolo della mano sinistra che usa per scagliare gli incantesimi. Versare una goccia del suo sangue \u00e8 sufficiente per annientarla. Barda inizialmente sottovaluta la minaccia rappresentata della strega, tuttavia Jasmine dichiara che dal momento che \"il male ama il male\", da quando il Signore dell'Ombra ha invaso Deltora i poteri di Thaegan sono decuplicati. La strega ha inoltre tredici figli (vedi sotto).\nI figli di Taeghan.\nTaeghan ha tredici figli. i loro nomi, in ordine stando a quanto detto dal guardiano del ponte, sono: Hot, Tot, Jin, Jod, Fie, Fly, Zan, Zod, Pik, Snik, Lun, Lod e l'orrendo Ichabod. Non si sa per\u00f2 se ci sia un ordine o se siano semplicemente in posizione casuale. I primi a comparire sono stati i fratelli Jin e Jod. Dopo avere attirato Lief, Barda e Jasmine in una trappola di sabbie mobili, fingono di salvarli, tramutati dalla magia in anziani. Poi li invitano ad entrare in casa. Lief si rende conto della magia toccando il Topazio, che gli illumina la mente. Riesce cos\u00ec a rendersi conto di quanto \u00e8 successo e a far fuggire i suoi compagni. I due mostri affogano poi nelle sabbie mobili, dove vengono attirati da Jasmine in un momento di distrazione causato dall'assalto di Kree. Gli altri undici figli catturano i ragazzi, che per\u00f2 li inducono a lottare fra di loro. Alla fine della rissa l'unico sopravvissuto \u00e8 Ichabod, che per\u00f2 rimane ferito dal fuoco, e di conseguenza non riesce a raggiungere e catturare i tre, scappati da un buco creato da Filli nella rete in cui erano bloccati. In seguito Ichabod, d'accordo con il Signore dell'Ombra, rapisce Dain e lo porta a Del, attirando cos\u00ec in trappola tutto il gruppo. Muore quando la cintura di Deltora riconosce Lief come re e il Signore dell'Ombra si ritira, togliendogli tutto il potere.\nSoldeen.\nSoldeen \u00e8 l'enorme creatura in cui viene trasformato Nanion, simile per aspetto ad un grosso pesce gatto. Viene abbattuto da Taeghan quando viene fatto rinsavire da Lief, e in seguito torna normale dopo la morte della strega.\nRolf il Capricorno.\nRolf \u00e8 il capricorno (vedi oltre) che fa la guardia alla sorella dell'Est. Il signore dell'Ombra gli ha dato la capacit\u00e0 di tramutarsi in una creatura simile al drago del rubino, ma non altrettanto forte. Dapprima fa sbagliare strada ai tre e alle guardie che li accompagnano, poi tenta di farli cadere in un burrone. Quando Lief lo fa proseguire con le guardie mentre lui, Jasmine e Barda attraversano la Foresta Finale, il capricorno si trasforma e li uccide tutti. Poi finge che il drago lo abbia portato al Nido del Drago. Infine, quando Lief lo caccia, si trasforma di nuovo e li attacca. A questo punto viene ucciso dal Drago del Rubino.\nSorella dell'Est.\nLa Sorella dell'Est \u00e8 una creatura, di aspetto simile a un uovo di colore giallo acido, facente parte delle Quattro Sorelle e molto affine dunque alle altre tre. \u00c8 infatti lei che avvelena le Terre dell'Est.\nTerre dell'Opale.\nLe creature oscure delle terre dell'Opale sono:\nAkkalah-Rat.\nGli Akkalah-Rat (originariamente, \"accalappiaratti\") sono nove uomini che governano Norat, la citt\u00e0 dove vivono i discendenti di coloro che sfuggirono all'invasione di ratti di Hira. I Nove vestono completamente di rosso, in contrasto con gli abitanti comuni che vestono di nero. Portano legati alle braccia dei corti frustini che assomigliano a code di topo, che usano per \"eliminare gli impuri\", ossia per punire coloro che violano le leggi di Norat (che ad esempio stabiliscono che fare cadere il cibo, o non essere puliti, \u00e8 male, o che gli animali piccoli pelosi sono pericolosi). In realt\u00e0 queste leggi, come il loro gesto tipico di saluto, \"Kuanorat\" -no ratti qua- accompagnato da un movimento dalla spalla al fianco opposto, sono retaggio dei tempi in cui Hira era invasa dai ratti. Nella prima serie catturano il gruppo e li rinchiudono in prigione, ma questi, con l'aiuto di Tira, una ragazza salvata da Lief, riescono a fuggire, anche se nella fuga uccidono accidentalmente Reece, il capo dei nove Akkalah-Rat, portandolo a contatto con il muschio del Foro. Si scopre che i Nove, una volta gli accalappiaratti di Hira, sono stati marchiati dal Signore dell'Ombra, e che su suo ordine avevano incoraggiato il proliferare dei ratti nella citt\u00e0 delle Pianure, lasciandola di fatto in mano al Nemico. Lief, Barda e Jasmine scoprono inoltre che il cibo ottimo che a Norat viene gettato, viene poi raccolto e portato alla reggia di Del. Nella seconda serie i Nove costringono la popolazione di Norat ad andare nelle Terre dell'Ombra e in seguito li si vede sugli spalti nell'Arena dell'Ombra. Non si sa cosa ne sia stato di loro dopo che Emlis ha suonato il Flauto di Pirra.\nReeah.\nReeah \u00e8 il gigantesco serpente che faceva la guardia all'opale della cintura. \u00c8 un serpente di colore ambrato, lungo circa 100 metri, talmente grande da occupare l'intero, enorme salone del castello al centro della citt\u00e0. Il mostro attir\u00f2 Lief nel momento in cui questo entr\u00f2 ad Hira, usando la propria ipnosi e il potere dell'opale, ma non lo attacca subito perch\u00e9 teme il potere del rubino. Lief, cos\u00ec, lo convince con l'inganno a parlargli di come arriv\u00f2 nella citt\u00e0 e di come fece a crescere fino alle sue enormi dimensioni. Scopre cos\u00ec che gli Akkalah-Rat allevarono, su ordine del signore dell'ombra, i ratti, perch\u00e9 Reeah potesse nutrirsene e crescere. Quando poi la citt\u00e0 fu invasa dai ratti, gli Akkalah-Rat fecero emigrare la popolazione, lasciando Reeah unico re della citt\u00e0 dei ratti. Viene ucciso da Jasmine quando sta per divorare Lief.\nLa marea grigia.\nLa marea grigia \u00e8 un enorme creatura, che assomiglia ad un'enorme onda grigia (in linea con le altre quattro sorelle che assomigliano ad oggetti inanimati). \u00c8 estremamente velenosa, al punto da riuscire ad uccidere semplicemente quando viene sfiorata (come dimostra quando uccide i ratti di Hira). Si nasconde sotto la citt\u00e0 di Hira (ed \u00e8 questo che ha spinto il signore dell'ombra a conquistare la citt\u00e0).Il Signore dell'ombra, si \u00e8 inoltre ispirato ad una leggenda tratta dagli \"Annali di Deltora\", nella quale si narra di quattro sorelle (soprannominate \"Acqua\",\"Viva\",\"Terra\" e \"Flora\") dalla voce melodiosa, che cantavano recando gioia all'isola nella quale abitavano. Quando uno stregone malvagio venne ad abitarci, disgustato dal loro canto, le imprigion\u00f2 in quattro angoli estremi dell'isola. Tutta via queste continuavano a cantare, e furono uccise dal perfido stregone. Quando per\u00f2 cess\u00f2 il silenzio, una mostruosa creatura giacente sotto l'isola, cullata nel sonno dalla dolce melodia delle sorelle, distrusse l'isola fin quando nessuno la rivide mai pi\u00f9. Il Signore dell'ombra rese le sorelle malvagie dotate di un terribile canto, talmente stridente e fastidioso, da riuscire a far impazzire una persona. Messe a tacere le cantilene delle sorelle, fu svegliata la Marea grigia. \u00c8 stata sconfitta dai sette draghi di Deltora, che hanno bruciato e solidificato il fango fino a distruggerlo.\nTerre del Lapislazzuli.\nLe creature delle terre del Lapislazzuli sono:\nMamma Brightly.\nMamma Brightly \u00e8 la donna che dirige la Locanda dei Campioni di Rithmere da quando il Signore dell'Ombra ha cacciato Fardeep. Viene descritta come \"una donna florida, con un vestito verde pisello ornato di pizzi e nastri\". Si dimostra gentile e premurosa, ma in realt\u00e0 consegna i campioni del torneo alle Guardie Grigie, che poi li deportano nelle Terre dell'Ombra, dove sono costretti a combattere contro i Vraal. Lief, Barda e Jasmine vengono catturati dalle Guardie a causa sua, ma vengono salvati da Destino e da Dain.\nTerre dello Smeraldo.\nLe creature oscure delle terre dello smeraldo sono:\nGellick.\nGellick era il gigantesco rospo che faceva la guardia allo smeraldo della cintura di Deltora. Lief e i suoi compagni lo vedono la prima volta usando l'acqua della fonte dei sogni. Poi convincono gli gnomi che possono sconfiggere il mostro, pensando di usare le bombe pustola, per poi scoprire che queste sono inefficaci in quanto piene del veleno dello stesso mostro. Lief lo trasforma in un albero facendogli bere l'acqua della fonte dei sogni.\nIl Mascherato.\nIl Mascherato, alias Kirsten di Porta delle Ombre, \u00e8 la guardiana della Sorella del Nord. Dopo che Remi la seduce e poi riparte con gli altri mascherati, fugge per la vergogna. Viene sedotta dal potere del Signore dell'Ombra, che la trasforma nel guardiano del Nord. Ha il potere di emanare creature che soffocano i nemici. Viene uccisa dai serpenti che si trovavano in compagnia della Sorella del Nord.\nSorella del Nord.\nLa Sorella del Nord \u00e8 una delle Quattro Sorelle. Questa creatura si nascondeva a Porta delle Ombre e avvelenava le Terre del Nord. Somiglia ad un grosso serpente, ma non ha n\u00e9 occhi n\u00e9 lingua.\nTerre dell'Ametista.\nLe creature oscure nelle terre dell'Ametista sono:\nOl.\nGli ol sono creature proteiformi, che si dividono in tre diversi livelli, che vengono determinati dalla loro abilit\u00e0 nelle trasformazioni:\nJack il Ridanciano.\nJack il Ridanciano \u00e8 un uomo molto pericoloso che presta soldi ai disperati, per poi farsi restituire dieci volte quello che presta. Jack \u00e8 anche stato capitano di una nave-casin\u00f2, \"La Fortunata\", che ha abbandonato quando una tempesta l'ha quasi distrutta. Venne maledetto da Verity, la figlia di Han il Rosso di Punta dello scheletro. Quando ruba a Jasmine delle monete, tra cui anche una proveniente dalla nave e vinta in precedenza da Lief, la nave lo attira a s\u00e9 e lo costringe a incatenarsi sotto coperta. Poi la nave affonda, uccidendolo. Inoltre \u00e8 il fratello di Tom e di Alila.\nTerre del Diamante.\nLe creature oscure delle terre del Diamante sono:\nIl guardiano.\nIl guardiano, alias Fardeep di Rithmere, \u00e8 un uomo che viveva a Rithmere, ma che dopo essere stato cacciato dal Signore dell'Ombra si \u00e8 rifugiato nella valle degli incantesimi. Il tiranno poi lo ha costretto a diventare il guardiano. Dentro di lui Odio, Cupidugia, Empiet\u00e0 e Presunzione sono cresciuti al punto da finire per trasformarsi in quattro tozze creature legate al suo petto con dei cordoni. Sottopone a un indovinello tutti coloro che entrano nella valle e chi non indovina \u00e8 condannato a vagare nella nebbia. Lief risolve l'enigma, la cui risposta \u00e8 ENDON, e vince il diamante della cintura. Poi taglia i cordoni che legano le bestiacce al Guardiano e le uccide. Dopodich\u00e9 Fardeep ritorna umano, e con lui anche tutti coloro che erano stati sconfitti, assieme ai Torani.\nSorella dell'Ovest.\nLa Sorella dell'Ovest \u00e8 una creatura creata dal signore dell'ombra per avvelenare le terre dell'ovest. Il suo guardiano \u00e8 Jack il Ridanciano. La creatura assomiglia ad una massa informe di gelatina, e viene uccisa da una vampata del drago dell'Ametista. Quando venne trovata da Lief, Barda e Jasmine, era contenuta all'interno del corpo di Doran da anni, l'amico dei draghi, che per\u00f2 chiede al drago dell'Ametista di ucciderlo per permettergli di riposare in pace. Il drago ubbidisce, e lo uccide rubandogli il respiro.\nTerre dell'Ombra.\nLe creature oscure delle Terre dell'Ombra sono:\nVermi Testarossa.\nI Vermi Testarossa sono creature create dal signore dell'Ombra per assumere il controllo delle menti degli abitanti di Deltora. Questi mostri si infilano nelle orecchie degli umani e assumono il controllo delle loro menti. Inizialmente avevano effetti collaterali (le persone diventavano sorde, come Amarantz, o soffrivano di emicranie come Pieter, l'aspirante attentatore di Lief). Quando il signore dell'Ombra termina di perfezionarli, e si prepara a liberarli, Lief suona il Flauto di Pirra e le creature muoiono.\nPiante e animali-piante.\nDeltora.\nTerre del Topazio.\nLe piante delle Terre del Topazio sono:\nGigli della vita.\nI gigli della vita sono piante particolari, che quando fioriscono emettono dalla corolla del nettare, che permette di guarire anche le ferite pi\u00f9 gravi. A detta di Gorl, poi, berne una coppa dona l'eterna giovinezza. Quando, dopo la sconfitta del mostro, il sole ricomincia a filtrare, i gigli fioriscono. Lief ne usa il nettare per guarire Barda, e Jasmine ne raccoglie alcune gocce per curare ferite future. Infatti, lo usa dopo lo scontro con Jin e Jod per curare l'ala ferita di Kree, poi per curare le ferite di Lief alla citt\u00e0 dei Ratti, e ancora per curare Prin dopo che viene colpita da una freccia degli gnomi. Queste sono le ultime gocce, e infatti dopo questo momento Jasmine non ne avr\u00e0 pi\u00f9 a disposizione.\nTerre del Rubino.\nLe piante delle Terre del Rubino sono:\nGli alberi del Sonno.\nGli alberi del Sonno sono alberi su cui crescono i frutti del Sonno. Crescono in gruppo in una zona della foresta finale, il Frutteto, e a detta di Jasmine parlano solo con i loro simili. Vivono in una specie di simbiosi con i guardiani del frutteto. Infatti i frutti fanno addormentare gli incauti che le mangiano senza la buccia (l'antidoto) e i guardiani li divorano, trasformando poi gli avanzi in concime.\nTerre dell'Opale.\nLe piante delle terre dell'Opale sono:\nMeli dell'Ape Regina.\nI meli dell'Ape Regina sono piante che si trovano nel frutteto dell'Ape Regina, che producono mele particolari da cui si distilla un succo speciale che permette di recuperare le forze. Lo bevevano le guardie del palazzo prima dell'ascesa del Signore dell'Ombra, e in seguito viene usato ai giochi di Rithmere.\nTerre dello smeraldo.\nAlberi muti.\nGli alberi muti sono persone malvagie che sono state trasformate in piante dall'acqua della fonte dei sogni. La prima volta in cui si vede questo avvenimento \u00e8 quando la bevono due Guardie Grigie. Pare comunque che la magia richieda tempi diversi da persona a persona, infatti le guardie grigie si trasformano molto pi\u00f9 lentamente di Gellick.\nTerre del Diamante.\nPinzoni.\nI pinzoni sono pericolosissime piante carnivore, che crescono sulle colline che affiancano la strada che va da Tora a Del. Lief, Barda e Jasmine vengono morsi da queste piante, perch\u00e9 non sapevano cosa fossero. Una volta infatti che queste tengono chiuse le loro fauci, situate al livello del suolo, si mimetizzano perfettamente con la vegetazione circostante. Mentre Lief e Jasmine riescono a salvarsi con solo qualche morso, Barda viene ferito gravemente. Quando poi arrivano a Withick Mire, i tre vengono curati da Glock, che fa usare loro uno speciale unguento, dato che bendare le ferite non basta, perch\u00e9 i pinzoni iniettano una sostanza che impedisce la coagulazione sanguigna. In seguito, Glock vanta che tra i talismani della sua famiglia ci sia anche il fiore di un pinzone.\nGigli carnivori.\nI gigli carnivori sono piante che crescono solo sull'isola rossa. I loro petali si staccano quando trovano forme di vita, e succhiano il sangue delle vittime, che spesso non si accorgono di quanto accade finch\u00e9 non \u00e8 troppo tardi. Questi fiori uccisero il Drago del Diamante nel sonno, ma non riuscirono a scalfire l'uovo che ella depose. \u00c8 probabile che ai tempi del Drago i gigli non fossero presenti sull'isola, o formassero solo un anello intorno ad essa, come suggerito da Jasmine.\nIsole Pirrane.\nAlberi Fungo.\nGli alberi fungo sono alberi che crescono su tutte le isole pirrane, e che hanno membrane simili a quelle dei funghi al posto delle foglie.\nPopoli e Creature senzienti.\nTerre del Topazio.\nPopolo di Del.\nIl Popolo di Del \u00e8 la popolazione (trib\u00f9) originaria delle terre del Topazio, di cui questa pietra era il talismano. Questo popolo un tempo era il solo ad abitare le terre del Topazio, ma ora il Popolo si \u00e8 diffuso in tutta Deltora. Di questo popolo fanno parte, tra i personaggi importanti, i re di Deltora (da parte di padre), Barda, Jasmine, Destino, Zigzag, Ranesh, Josef e Paff (vedi anche creature oscure). Si pensa quindi che, sebbene la trib\u00f9 si sia distribuita sul territorio di tutto il regno, nella citt\u00e0 di Del la grande maggioranza degli abitanti discenda ancora dall'omonima trib\u00f9. Per le aree geografiche delle terre del Topazio vedi Luoghi di Deltora.\nGrugni.\nI Grugni sono creature scimmiesche che si divertono molto a sottoporre i viandanti che attraversano le loro terre, le colline di Os-Mine, a venti indovinelli. Il premio in palio sono le dita di mani e piedi, che vengono divorate una per ogni errore. Lief, Barda e Zigzag prima, e Rolf dopo, hanno partecipato a questo gioco, e Rolf ha perso il mignolo.\nTerre del Rubino.\nRalad.\nI Ralad sono la popolazione (trib\u00f9) originaria delle Terre del Rubino, di cui questa pietra era il talismano. Un tempo era l'unica popolazione ad abitare le Terre del Rubino, ma come per le altre trib\u00f9 in seguito l'area venne colonizzata anche da altri popoli. I Ralad hanno l'aspetto di gracili omini di bassa statura, dalla pelle grigia e rugosa, gli arti lunghi e sottili, gli occhietti neri e rotondi e radi capelli rossi. Essi per\u00f2 sono molto forti, e a Deltora sono famosi come costruttori. Hanno eretto la loro citt\u00e0, Raladin, la reggia di Del ed il faro di Punta dello Scheletro. La maga Taeghan lanci\u00f2 su di loro un incantesimo che li rese muti, insieme a tutta la loro stirpe, per quasi un secolo, finch\u00e9 la strega non fu uccisa da Kree il corvo. Per informazioni sulla loro citt\u00e0, vedi Luoghi di Deltora. Di questo popolo fa parte Manus.\nPopolo di D'Or.\nIl popolo di D'Or \u00e8 una popolazione che risiede nelle Terre del Rubino, anche se, a quanto dice Destino, arriv\u00f2 dal mare dopo che Adin un\u00ec le Sette Trib\u00f9. Gli abitanti di D'Or vengono descritti come dotati di una carnagione dorata. Taeghan lanci\u00f2 su di loro e sulla citt\u00e0 un incantesimo, che la tramut\u00f2 nel Lago delle Nebbie per quasi un secolo (quando poi i Ralad protestarono, Taeghan li rese muti), e tramut\u00f2 gli abitanti in orride creature striscianti. Di questo popolo fanno parte Nanion e sua moglie Ethena.\nPopolo di Broome.\nIl popolo di Broome \u00e8 quello di umani che vivono nella zona con capoluogo Broome. Probabilmente questa popolazione \u00e8 in realt\u00e0 il risultato di una miscellanea di popolazioni. Gli abitanti di Broome sono tutti alti e forti, e le donne tengono i capelli molto corti, perch\u00e9, a quanto pare, in questa zona un tempo si aggiravano numerosi draghi, e la tradizione \u00e8 rimasta anche dopo che i draghi sono stati ritenuti estinti.\nA questo popolo appartiene Lindal di Broome.\nTerre del Opale.\nPopolo delle Pianure.\nIl popolo delle Pianure \u00e8 il popolo il cui talismano era l'Opale. Questa popolazione ha subito la stessa sorte delle altre, a causa della sua unione con gli altri popoli. A detta del drago del Topazio, in queste terre nascono strane creature, riferendosi a Steven e Nevets. Oltre a questi ultimi, delle Terre dell'Opale sono originari l'Ape Regina e gli abitanti di Norat.\nI Mascherati.\nI Mascherati sono un gruppo di girovaghi che si possono incontrare, anche se con una certa difficolt\u00e0, nel nord di Deltora. Compaiono la prima volta nelle Terre dell'Opale, e Lief e compagni si uniscono a loro sotto copertura per attraversare le Terre del Nord fino a Porta delle Ombre. Tuttavia, in un piccolo paese chiamato Valle Felice, Lief, Barda e Jasmine si separano in maniera rocambolesca dai Mascherati. Questi, infatti, indossano, nel momento che raggiungono la maggiore et\u00e0, una cosiddetta \"Maschera da Adulto\" che aderisce al loro volto per sempre.\nTerre del Lapislazzuli.\nPopolo delle Paludi.\nIl popolo delle paludi \u00e8 il popolo originario delle terre del Lapislazzuli, cui apparteneva questa pietra. Ha subito la stessa sorte delle altre trib\u00f9. Rappresentanti di questo popolo sono gli abitanti di Rithmere.\nTerre dello Smeraldo.\nGnomi della Montagna del Terrore.\nGli Gnomi della Montagna del Terrore sono il popolo cui apparteneva lo Smeraldo. Sono l'unica trib\u00f9 del Regno, oltre ai Ralad, ad avere statura e comportamento diverso dagli umani normali, dato che tendono a non accettare gli estranei e ad essere sospettosi. La piccola Prin racconta a Lief, Barda e Jasmine della propensione di questo popolo per scherzi e burle crudeli. Gli Gnomi hanno la loro base nelle viscere della Montagna, dove conservano il loro tesoro, ma spesso si avventurano per quanto possibile lungo i sentieri di tutta la Montagna. Cacciandoli con l'utilizzo di frecce avvelenate hanno anche quasi fatto estinguere i Kin.\nRappresentanti di questo popolo sono Fa-Glin, Gla-Thon e Ri-Nan.\nKin.\nI Kin sono grossi animali marsupiali, dotati di ali che quando sono a terra lasciano ripiegate sui fianchi. Sono marrone scuro, apparentemente privi di pelo, hanno orecchie piccole e attaccate al cranio, zampe posteriori tozze e massicce e zampe anteriori pi\u00f9 esili e prensili. Vivono in branco e sono dotati di parola. Quando dormono accovacciati sembrano grossi massi. Il loro habitat originale era la Montagna del Terrore, ma gli Gnomi della Montagna hanno dato loro la caccia al punto che hanno quasi determinato l'estinzione della specie. I Kin superstiti hanno abbandonato la Montagna e vivono alle sue pendici, nella radura di un bosco magico dove sgorga l'acqua dei sogni, lontani da uomini e Gnomi. Gli abitanti di Deltora, Lief per primo, li ritenevano estinti. Tre esemplari di Kin femmina, Alisa, Merin e Bruna, decidono di accompagnare in volo Lief, Barda e Jasmine sulla Montagna del Terrore trasportandoli nei loro marsupi. Atterrano alla \u201cSosta dei Kin\u201d, che si trova circa a met\u00e0 Montagna, un luogo ora completamente invaso dalla foresta di Boolong, alberi che in loro assenza si sono moltiplicati. Rappresentante di questa specie \u00e8 anche Prin, la Piccola, la pi\u00f9 giovane del branco, che accompagna Lief, Barda e Jasmine sulla Montagna fin dentro la cittadella degli Gnomi. I Kin covano un odio reciproco nei confronti degli Gnomi della Montagna, che da qualche anno li uccidono con le loro frecce avvelenate, e usano le loro pelli per fare delle giubbe, ma questa antica inimicizia sembra finire quando Lief uccide il rospo Gellick e mette pace tra le due razze.\nPopolo dello Smeraldo.\nIl popolo dello Smeraldo \u00e8 formato dagli umani che vivono in queste terre. Esempi di citt\u00e0 umane sono Porta delle Ombre (la citt\u00e0), e altri piccoli insediamenti. Probabilmente hanno una storia comune con gli abitanti di citt\u00e0 come Broome. Rappresentanti di questo popolo son Kirsten e Mariella.\nTerre dell'Ametista.\nPopolo di Tora.\nIl popolo di Tora \u00e8 la trib\u00f9 cui apparteneva l'ametista. Questo popolo sembra essere circoscritto alla sola Tora, il che ne fa uno dei popoli pi\u00f9 piccoli. La trib\u00f9 \u00e8 dedita alla magia dai tempi di Adin. Sono stati esiliati nelle terre del Diamante da un loro stesso incantesimo nel momento in cui si rifiutarono di prestare soccorso a Re Endon in fuga, ma re Lief li ha perdonati e loro sono tornati alla loro citt\u00e0. Rappresentanti di questo popolo sono i re di Deltora (da parte di madre), Zeean e Marilen.\nTerre del Diamante.\nJalis.\nGli Jalis sono il popolo pi\u00f9 selvaggio e bellicoso di tutta Deltora, la cui pietra era il diamante. Quando il Signore dell'Ombra invase il Paese, questo popolo guerriero combatt\u00e9 valorosamente e venne sconfitto. Dopo questo momento, l'ultimo dei Jalis libero fu Glock. Egli mor\u00ec combattendo contro la Paura, ma Lief liber\u00f2 quelli che erano stati resi schiavi nelle Terre dell'Ombra.\nIsole Pirrane.\nPopolo dei Goblin.\nI Goblin sono le tre fazioni (Piumani, Aurani e Kerani), che si unirono dopo che Lief suon\u00f2 il flauto di Pirra. Discendono dai Pirrani, che vennero sconfitti dal signore dell'Ombra millenni prima. Vivono su tre isole nel mare segreto situato sotto il regno di Deltora. Vengono descritti come dotati di aspetto umanoide, testa di cane e carnagione molto pallida, dovuta alla vita sotterranea che conducono."}
{"id": "3865608", "revid": "110157", "url": "https://it.wikipedia.org/wiki?curid=3865608", "title": "Chiesa del Sacro Cuore (Bellinzona)", "text": "La chiesa conventuale del Sacro Cuore \u00e8 un edificio religioso che si trova a Bellinzona.\nStoria.\nVenne costruita fra il 1934 ed il 1936 su progetto dei fratelli Carlo e Rino Tami.\nDal 1986 \u00e8 monumento storico nazionale.\nDescrizione.\nLa chiesa ha una pianta ad unica navata, affiancata da cappelle laterali e conclusa con un coro quadrangolare. Prima della facciata si trova un portico a tre archi. L'organo a canne \u00e8 stato costruito nel 2010 da Walter Chinaglia ed \u00e8 interamente a trasmissione meccanica; esso dispone di 9 registri su due manuali e pedale.\nLe pareti interne ospitano una gigantesca \"Via Crucis\" affrescata, opera di Guido Gonzato."}
{"id": "3865609", "revid": "399", "url": "https://it.wikipedia.org/wiki?curid=3865609", "title": "Lev\u00e0", "text": ""}
{"id": "3865615", "revid": "287204", "url": "https://it.wikipedia.org/wiki?curid=3865615", "title": "Jean Bouvier", "text": "Biografia.\nNato in una modesta famiglia di piccoli commercianti di Lione, Jean Bouvier pot\u00e9 accedere agli studi superiori grazie al sostegno del suo insegnante elementare. Poco dopo la laurea in Storia all'Universit\u00e0 di Lione, nel 1943 entr\u00f2 nella Resistenza antinazista e fece parte dello Stato maggiore di Lione del movimento armato clandestino.\nDopo la guerra, vinse un concorso per l'insegnamento della storia nelle scuole superiori e insegn\u00f2 in licei di Lione e di Parigi. Attratto dalla ricerca storica, si interess\u00f2 inizialmente ad argomenti relativi alla nascita e allo sviluppo delle ferrovie. Intraprese poi un dottorato di ricerca e, con la guida di Charles-Hippolyte Pouthas, studi\u00f2 la nascita del Cr\u00e9dit Lyonnais e ebbe accesso per otto anni agli archivi della banca. Nel 1953 fu distaccato presso il CNRS, per poter terminare la tesi di dottorato la quale venne discussa nel 1959. Fu poi reclutato da Fernand Braudel e dal 1960 al 1963 fu direttore della sesta sezione della \"\u00c9cole pratique des hautes \u00e9tudes\".\nNel 1963 divenne professore universitario. Insegn\u00f2 dapprima nelle universit\u00e0 di Brest e di Lilla. L'esperienza del movimento studentesco e il suo desiderio di avvicinarsi a Parigi lo spinsero a diventare nel 1968 uno dei fondatori del Centre universitaire de Vincennes (oggi ). Nel 1974 fond\u00f2, assieme a Maurice L\u00e9vy-Leboyer, la collana di storia economica DEA. Nel 1977, divenne professore dell'Universit\u00e0 Paris 1 Panth\u00e9on-Sorbonne, succedendo a Pierre Vilar, e vi rimase fino al pensionamento, nel 1984.\nJean Bouvier cur\u00f2 anche numerose opere collettive ed ebbe la direzione di riviste, fra cui \"Le Mouvement Social\" (Il movimento sociale), la \"Revue \u00e9conomique\" (Rivista di economia), \"Vingti\u00e8me si\u00e8cle\" (Ventesimo secolo), la \"Revue internationale d'histoire de la banque\". Nel 1978 entr\u00f2 nel consiglio dell\"Institut d'histoire du temps pr\u00e9sent\" (Istituto di storia contemporanea) del CNRS e nel 1982 fu presidente della sezione di storia moderna e contemporanea del \"Conseil Sup\u00e9rieur Provisoire des Universit\u00e9s\" (Consiglio Superiore delle Universit\u00e0). Fece spesso anche opera di divulgazione in trasmissioni radiofoniche e televisive.\nJean Bouvier fu impegnato politicamente. Nel 1935 ader\u00ec alla \"Jeunesses communistes\" (Giovent\u00f9 comunista) e prese parte al dibattito politico nel periodo del \"Front Popolare\". Militante del Partito Comunista Francese (PCF), nel 1953, l'anno della morte di Stalin, pubblic\u00f2 con Jean Gacon un libro intitolato \"La v\u00e9rit\u00e9 sur 1939\" in cui si sosteneva che l'Unione Sovietica non avesse mai sottoscritto il Patto Molotov-Ribbentrop. Pi\u00f9 tardi riconobbe pubblicamente come errati interventi di questo tipo. Cominci\u00f2 ad allontanarsi dal PCF in occasione della repressione della rivoluzione ungherese del 1956 e ruppe definitivamente col partito nel 1969, durante il Maggio francese. Alla fine della sua vita le sue posizioni politiche erano vicine a quelle dei socialisti riformisti."}
{"id": "3865629", "revid": "287204", "url": "https://it.wikipedia.org/wiki?curid=3865629", "title": "A' Kat\u012bgoria 2006-2007", "text": "L'edizione 2006-2007 della A' Kat\u012bgoria fu la 68\u00aa del massimo campionato di calcio cipriota; vide la vittoria finale dell'APOEL, che conquist\u00f2 il suo diciannovesimo titolo.\nCapocannoniere del torneo fu Esteban Solari dell'APOEL con 20 reti.\nFormula.\nLe 14 squadre partecipanti disputarono il campionato incontrandosi in due gironi di andata e ritorno, per un totale di 26 giornate. Erano previste tre retrocessioni."}
{"id": "3865632", "revid": "339392", "url": "https://it.wikipedia.org/wiki?curid=3865632", "title": "Divisione A cipriota 2006-2007", "text": ""}
{"id": "3865638", "revid": "729019", "url": "https://it.wikipedia.org/wiki?curid=3865638", "title": "Gordine\u0219tii Noi", "text": "Gordine\u0219tii Noi \u00e8 un villaggio che fa parte del comune di Edine\u021b e conta una popolazione di 360 abitanti.\nGeografia fisica.\nGordine\u0219tii Noi \u00e8 un villaggio che si trova nel nord della Repubblica Moldova, e fa parte del comune di Edine\u021b, nel distretto di Edine\u021b. Il villaggio confina a est con Edine\u021b, a sud-est con Alex\u0103ndreni, a ovest con Gordine\u0219ti. Il villaggio si trova circa 5\u00a0km dalla citt\u00e0 di Edine\u021b e a circa 207\u00a0km dalla capitale.\nIl clima.\nIl clima \u00e8 molto rigido d'inverno con temperature e nevicate siberiane, soprattutto verso la fine di Gennaio e l'inizio di Febbraio. Le temperature durante il giorno possono tranquillante raggiungere i -15\u00a0\u00b0C e persistere per giorni o settimane, mentre durante la notte le temperature precipitano anche a -25/-30\u00a0\u00b0C. L'estate \u00e8 molto calda con poche precipitazioni, e questo determina a volte dei periodi pi\u00f9 o meno lunghi senza pioggia con gravi ripercussioni sull'agricoltura.\nSociet\u00e0.\nEvoluzione demografica.\nIn base al censimento del 2004 la popolazione \u00e8 cos\u00ec suddivisa dal punto di vista etnico:\nStoria.\nIl villaggio nasce nei primi anni del ventesimo secolo. La popolazione del villaggio nel 1930 contava 16 grandi proprietari terrieri, mentre nel 1970 la popolazione contava 161 abitanti.\nEconomia.\nSul territorio del villaggio opera un'impresa agricola di nome \"Gordine\u0219ti\" che si dedica alla crescita dei bovini."}
{"id": "3865644", "revid": "729019", "url": "https://it.wikipedia.org/wiki?curid=3865644", "title": "Cour de justice de l'Indochine", "text": "La Cour de justice de l'Indochine (\"Corte di giustizia dell'Indocina\") \u00e8 stata una giurisdizione francese creata nell'indomani della Seconda guerra mondiale. Viene creata dalla legge dell'11 maggio 1946 sulla repressione degli atti di collaborazione e di indegnit\u00e0 nazionale per i territori che formano l'Unione indocinese. La legge del 1\u00ba marzo 1950 rimuove la Corte di giustizia dell'Indocina e trasferisce le sue competenze al Tribunale militare di Parigi e ai tribunali della Seine.\nOrganizzazione.\nL'articolo 1 della legge determina la sede (Parigi) e la competenza territoriale, limitata ai territori che formano l'Unione indocinese. Definisce la competenza materiale della corte: giudica le violazioni delle leggi penali nei territori indocinesi quando \"rivelano l'intenzione di promuovere le imprese della Germania, del Giappone e dei loro alleati, nonostante qualsiasi legge in vigore\". I fatti si sono svolti tra il 16 giugno 1940 e la liberazione di questi territori. La corte \u00e8 competente solo per i cittadini francesi.\nL'articolo 3 stabilisce che i tribunali militari o civili ordinari sono competenti fino all'installazione della corte.\nLa sezione 5 determina la composizione della corte:"}
{"id": "3865654", "revid": "62004", "url": "https://it.wikipedia.org/wiki?curid=3865654", "title": "Enrico Battaglin", "text": "In carriera ha vinto tre tappe al Giro d'Italia, una nel 2013, una nel 2014 e una nel 2018.\nNon ha legami di parentela con l'ex ciclista Giovanni Battaglin, nonostante i due siano entrambi nativi di Marostica.\nCarriera.\nGli esordi e gli anni da Under-23.\nEnrico Battaglin comincia a gareggiare nel 1996, all'et\u00e0 di sei anni, su spinta del padre Gianni, appassionato di ciclismo; percorre cos\u00ec la trafila delle categorie giovanili e, dopo gli anni negli Esordienti al Cycle Team Cassola e quelli tra gli Allievi/Juniores con la Sandrigosport, approda tra i dilettanti Under-23 vestendo la divisa dell'importante squadra trevigiana Zalf-D\u00e9sir\u00e9e-Fior.\nNel 2010 vince otto corse del calendario dilettanti Elite/Under-23 FCI, tra cui il Gran Premio San Giuseppe a Montecassiano, la prima tappa e la classifica generale del Giro delle Regioni e il Gran Premio Capodarco: questi successi lo portano a vestire la maglia azzurra nella prova in linea Under-23 dei campionati del mondo di Melbourne, ove conclude quarantanovesimo.\nL'anno dopo, sempre tra gli Under-23, migliora il proprio \"score\" aggiudicandosi undici corse del calendario italiano, tra le quali il Trofeo ZS\u0160DI, il Gran Premio San Giuseppe e il Trofeo Citt\u00e0 di Brescia. Il 1\u00ba agosto 2011 passa, in qualit\u00e0 stagista, alla Colnago-CSF Inox, squadra Professional Continental, e gi\u00e0 alla quinta corsa tra i \"pro\", la Coppa Sabatini, ottiene il successo battendo allo sprint Davide Rebellin e Giovanni Visconti.\nIl professionismo.\nPer la stagione 2012 viene riconfermato alla Colnago-CSF, completando il vero e proprio salto nel professionismo. In stagione non ottiene successi; si classifica comunque terzo al Gran Premio di Lugano e in una tappa della Settimana Coppi e Bartali, e partecipa per la prima volta al Giro d'Italia.\nNel 2013 corre di nuovo il Giro d'Italia; in quella \"Corsa rosa\" si aggiudica in volata la quarta tappa, quella con arrivo a Serra San Bruno (ottiene cos\u00ec la prima effettiva vittoria da professionista) e si piazza poi secondo nella settima tappa, quella con arrivo a Pescara. In luglio sempre a Pescara conclude terzo nel Trofeo Matteotti, classica del calendario \"pro\" italiano. Al Giro d'Italia 2014 vince la 14\u00aa tappa con arrivo in salita al Santuario di Oropa. Entra nella fuga di giornata insieme ad altri coraggiosi e, nel finale, controlla i loro attacchi. Con una grande rimonta sul rettilineo finale in pav\u00e9 supera Dario Cataldo e Jarlinson Pantano.\nPer la stagione 2016 passa al Team Lotto NL-Jumbo. Al Giro d'Italia si dimostra una valida spalla per il capitano Steven Kruijswijk, risultando spesso il suo ultimo gregario nei tratti di salita quando l'olandese conquista la maglia rosa. Tuttavia Kruijswijk, che sembra destinato a vincere la corsa, si piazzer\u00e0 quarto anche a causa di una rovinosa caduta avvenuta in un tratto di discesa della 19\u00aa tappa. Grazie al fatto di correre in una squadra World Tour, Battaglin fa anche il suo esordio alla Freccia Vallone, alla Liegi-Bastogne-Liegi e alla Vuelta a Espa\u00f1a.\nNel 2017 ottiene il quarto posto nella tappa di Peschici al Giro d'Italia. L'anno dopo al Giro d'Italia conclude terzo nella frazione di Caltagirone; l'indomani vince la quinta tappa, la Agrigento-Santa Ninfa, al termine di una volata con arrivo in leggera salita."}
{"id": "3865663", "revid": "486946", "url": "https://it.wikipedia.org/wiki?curid=3865663", "title": "Comitato Interministeriale per la Politica Economica Estera", "text": ""}
{"id": "3865667", "revid": "661526", "url": "https://it.wikipedia.org/wiki?curid=3865667", "title": "I.E.N.A.", "text": "I.E.N.A. \u00e8 il secondo album in studio del rapper italiano Clementino, pubblicato il 19 dicembre 2011 dalla Relief Records EU.\nIl disco.\nL'uscita dell'album \u00e8 stata anticipata dalla pubblicazione del videoclip del brano \"La mia musica\", avvenuta il 6 giugno 2010.\nDall'album sono stati estratti ulteriori cinque videoclip: \"Toxico\" (20 gennaio 2012), \"Rovine\" (4 marzo 2012), \"Risata di una I.E.N.A.\" (12 maggio 2012), \"Funk e TheRivati\" (18 maggio 2012) e \"Animals\" (15 luglio 2012), resi disponibili per la visione sul canale YouTube ufficiale della Relief Records.\nIl videoclip di \"Rovine\" \u00e8 stato anticipato da un'anteprima ufficiale pubblicata su YouTube nel tardo novembre del 2011. In \"Rovine\", Clementino rappa dentro caverne e, appunto, rovine; durante i ritornelli e anche durante alcuni versi del rapper napoletano vi appare Mama Marjas.\nAccoglienza.\nL'album \u00e8 stato accolto molto positivamente da tutti i critici specializzati in musica rap.\nAndrea Mazzoli, di RapBurger, ha affermato che ascoltando il disco \"balza subito all'orecchio una peculiare attitudine da giocoliere che rende il disco piacevole all'ascolto e di forte appeal\". Enrico Piazza, di Rockit, ha definito \"I.E.N.A.\" un disco cento per cento hip hop, fresco nei suoni che per\u00f2 non si svende mai alle tendenze del momento, elogiando in particolar modo le produzioni dell'album."}
{"id": "3865684", "revid": "110157", "url": "https://it.wikipedia.org/wiki?curid=3865684", "title": "Caja Rural", "text": "La Caja Rural \u00e8 una rete di societ\u00e0 di credito cooperativo spagnole.\n\u00c8 formata da diverse aziende, tra le quali spiccano la Asociaci\u00f3n Espa\u00f1ola de Cajas Rurales (che gestisce l'intera rete di aziende), il Banco Cooperativo Espa\u00f1ol (banca centrale del gruppo), la Rural Servicios Inform\u00e1ticos (gestore dei dati del gruppo comune a tutte le consociate) e la Seguros RGA (compagnia assicurativa), che a loro volta controllano numerose societ\u00e0 minori presenti in tutto il territorio spagnolo, per un totale di 73 casse rurali associate al gruppo.\nIl gruppo nel suo complesso \u00e8 stato main sponsor di due squadre ciclistiche professionistiche spagnole, una tra il 1987 e il 1989 ed una a partire dal 2010, oltre ad aver supportato alcune formazioni dilettantistiche."}
{"id": "3865696", "revid": "1272592", "url": "https://it.wikipedia.org/wiki?curid=3865696", "title": "Klubi Futbollit Erzeni Shijak", "text": "Il Klubi Futbollit Erzeni Shijak \u00e8 una squadra di calcio albanese fondata nel 1931 a Shijak. Nella sua storia ha disputato prevalentemente campionati minori con 4 apparizioni nella massima serie del campionato albanese di calcio. Attualmente milita nella Kategoria e Par\u00eb.\nStoria.\nIl club \u00e8 stato fondato nel 1931 e disputa le serie minori fino alla pausa dei campionati causati dallo scoppio della seconda guerra mondiale. Alla ripresa dell'attivit\u00e0 agonistica prende parte al torneo di seconda divisione e viene promosso in \"Kategoria e Par\u00eb\", all'epoca il massimo campionato. Conclude il torneo al terzo posto nel proprio girone ma a causa di una riforma del campionato viene retrocesso. Ritorna in massima serie vent'anni dopo, nella Kategoria e Par\u00eb 1965-1966, terminata all'ultimo posto e quindi retrocesso nuovamente.\nLa terza e ultima promozione risale alla stagione 2000-2001. Nella Kategoria Superiore 2001-2002 termina al dodicesimo posto mentre l'anno successivo viene retrocesso. Viene ulteriormente retrocesso nella terza serie, dove milita anche nella stagione 2011-2012.\nRosa 2016-2017.\n\"Aggiornata al 1\u00ba luglio 2016.\"\n (Capitano)\n \nStadio.\nIl club gioca i suoi incontri casalinghi nello Stadiumi Tefik Jashari, impianto dotato di 4.000 posti."}
{"id": "3865698", "revid": "205197", "url": "https://it.wikipedia.org/wiki?curid=3865698", "title": "KF Erzeni Shijak", "text": ""}
{"id": "3865701", "revid": "6923", "url": "https://it.wikipedia.org/wiki?curid=3865701", "title": "Villa romana di Marsicovetere", "text": "La villa romana di Marsicovetere \u00e8 una villa rustica scoperta nel 2006 in localit\u00e0 Barricelle nel territorio comunale di Marsicovetere,in provincia di Potenza. La villa fu abitata dal II secolo a.C. al VII secolo d.C.. Fu monumentalizzata in et\u00e0 imperiale allorch\u00e9 fu di propriet\u00e0 dei \"Bruttii Praesentes\", una famiglia lucana che ha dato i natali fra gli altri all'imperatrice Bruttia Crispina, moglie di Commodo nel 178.\nScoperta.\nIn seguito alla scoperta di giacimenti petroliferi in Basilicata, l'Eni avvi\u00f2 nel 1999 opere di infrastrutturazione per il trasporto di petrolio e altri idrocarburi realizzando condotte coincidenti con le linee che collegano i pozzi petroliferi al centro Oli Eni di Viggiano. Tali opere hanno permesso di analizzare il sottosuolo lucano a livello archeologico. Le ricerche si sono concentrate in modo particolare su una area di circa 44\u00a0km2 sul litorale sinistro del fiume Agri.\nDurante le attivit\u00e0 di scavo, sempre affiancate da un addetto della Soprintendenza per i Beni Archeologici della Basilicata, \u00e8 stata rinvenuta nel 2006 la villa di Marsicovetere, ritrovamento significativo per l'estensione e la rilevanza storica.\nLo scavo, ancora non del tutto terminato nel giugno del 2016, \u00e8 proseguito per conto della Soprintendenza per i Beni Archeologici della Basilicata. La direzione scientifica dello scavo \u00e8 di Alfonsina Russo, le indagini sul campo sono condotte da Maria Pina Gargano e lo studio delle iscrizioni e delle ceramiche \u00e8 a cura di Helga di Giuseppe. Inoltre hanno lavorato allo scavo numerosi operai specializzati, ingegneri e topografi.\nStoria.\nLa villa \u00e8 situata ai piedi del monte Volturino ed \u00e8 costeggiata dal torrente Molinara, affluente del fiume Agri. La posizione \u00e8 considerata strategica in quanto estremamente vicina alla \"Via Herculia\", che collegava l'area con le citt\u00e0 di \"Potentia\", \"Venusia\" e \"Grumentum\" (probabili mercati dei prodotti realizzati nella villa) e all'incrocio di quest'ultima con un percorso trasversale che giungeva in Campania. La felice posizione geografica ha fatto s\u00ec che la villa continuasse a essere occupata per tutta l\u2019et\u00e0 tardoantica e fino agli inizi del VII sec. d.C., sia pur con profonde modifiche planimetriche e di destinazione d'uso, che interessarono principalmente la \"pars urbana\".\nIl rinvenimento, in corso di scavo, di dodici tegole bollate recanti la formula onomastica che rimanda ad un Caius Bruttius Praesens, ha reso possibile l'attribuzione della villa ai Bruttii Praesentes, noti alle cronache storiche per aver dato i natali a consoli e senatori, nonch\u00e9 a Bruttia Crispina \u201cl'imperatrice lucana\u201d sposa dell imperatore Commodo nel 178 d.C..\nCaius Bruttius Praesens era nome sia del padre che del nonno di Crispina dunque la propriet\u00e0 potrebbe essere stata, in origine, del Caius Praesens nonno, dal quale poi il figlio omonimo l'avrebbe ereditata o potrebbe esser stata costruita dal Caius Praesens padre, che l'avrebbe poi data in eredit\u00e0 a sua figlia. Probabilmente a seguito del matrimonio fra Crispina e Commodo, la propriet\u00e0 passa dai Bruttii Praesentes alla famiglia imperiale. A conferma dello stretto legame fra la villa e la famiglia imperiale dell'epoca vi \u00e8 il prezioso sigillo recante il nome di un liberto dell'imperatore Commodo, Moderatus, che, alla luce di quanto sappiamo sulle antiche forme di gestione delle propriet\u00e0 imperiali, si pu\u00f2 ipotizzare fosse incaricato di gestire l'impianto in nome e per conto dell'imperatore.\nCause di crollo.\nAl fine di fare chiarezza sulla tipologia dell'evento che ha portato al crollo della villa sono state fatte indagini di tipo geologico, geofisico e ingegneristico. Tali indagini operate nella superficie limitrofa allo scavo permettono di affermare che il crollo non pu\u00f2 essere attribuito a fenomeni naturali come frane o alluvioni; si esclude anche un crollo dovuto al sovraccarico delle coperture in seguito a una copiosa precipitazione nevosa.\nSono molti invece gli esiti che depongono a favore di un terremoto. Come gi\u00e0 noto per il bacino della Val d\u2019Agri, gli studi sottolineano come i sedimenti presenti nella valle comportino l'amplificazione del moto sismico. Fatti importanti sono il ritrovamento di un corpo e la datazione del crollo.\nAll'interno della villa \u00e8 stato rinvenuto lo scheletro di un individuo adulto di sesso maschile. La salma si trovava in un luogo decisamente inusuale per la sepoltura; in pi\u00f9 la particolare posizione delle parti del corpo fa pensare che l'uomo sia stato colto da morte improvvisa. Il corpo \u00e8 stato rinvenuto su un fianco con gli arti inferiori flessi e con uno degli arti superiori sul capo in una collocazione stratigrafica significativa, ovvero al di sopra del pavimento della villa e sotto ai calcinacci dovuti al crollo. Nella stessa collocazione stratigrafica \u00e8 stata ritrovata una moneta attribuibile ad Antonino Pio che permette agli esperti di collocare il sisma in un periodo storico risalente alla fine del I secolo inizi del II sec d.C.. Tale data risale a circa 1700 anni prima del terremoto che devast\u00f2 parte della Val d\u2019Agri nel 1857, in accordo con i tempi di ricorrenza dei terremoti sulle faglie appenniniche.\nDescrizione.\nFino al gennaio 2012 sono stati messi in luce circa 2300 m2 di un vasto complesso edilizio corrispondente al modello di villa rustica residenziale e produttiva delineato da Catone e Varrone, ossia al modello di una costruzione comprendente tre aree:\nLa villa si \u00e8 sviluppata in un lungo periodo che va dall'et\u00e0 augustea all'alto medioevo (I sec a.C. \u2013 VII sec d.C.). Nel corso degli anni la villa ha subito varie trasformazioni sia sul piano della struttura sia per quanto riguarda la destinazione d'uso dei vari locali. Gli esperti tendono a suddividere l'avanzamento della villa in cinque periodi fondamentali.\nPrima fase.\nFine II\u00a0\u2013 met\u00e0 I sec a.C.\nNella prima fase la pianta della villa ha una forma rettangolare. I muri costruiti a secco con blocchi di pietra calcarea sono parzialmente visibili a causa delle successive ricostruzioni. Nella parte meridionale della villa, allo stesso livello di stratificazione, sono stati rinvenuti numerosi resti di ossa animali: ci\u00f2 fa pensare all'esistenza di una fattoria.\nAd oggi mancano dati cronologici per il preciso inquadramento della struttura in questa prima fase, ma la presenza di ceramica a vernice nera e a pasta grigia testimonia il popolamento della villa negli ultimi anni del II secolo a.C. L'assenza di sigillata italica in questo strato induce a fissare la conclusione della prima fase intorno alla met\u00e0 del I sec. a.C. e ad ipotizzare che il sito sia stato abbandonato in seguito alla guerra sociale.\nSeconda fase.\nEt\u00e0 augustea\u00a0\u2013 fine I - Inizi II sec. a.C.\nIn questa fase vi \u00e8 una completa riorganizzazione degli spazi. Nella zona nord \u00e8 presente una vasca di raccolta che era utilizzata per lo stoccaggio dell'olio ed era munita di pozzetto di decantazione. Il settore settentrionale era invece dedicato alla produzione di vino. In questa zona sono state rinvenute le buche per il torchio a vite, tre grandi contenitori per lo stoccaggio e una vasca di raccolta. Oltre a queste attivit\u00e0 all'interno della villa era presente una zona destinata alla lavorazione della lana e nella parte nord-est era presente l'area utilizzata per l'allevamento costituita in gran parte dalle stalle. Nella villa erano previsti alcuni ambienti destinati alla servit\u00f9.\nTerza fase.\nPrima met\u00e0 II\u00a0\u2013 seconda met\u00e0 III sec. d.C\nIl crollo sismico collocato temporalmente verso la fine del I - inizi II sec.d.C. \u00e8 il punto di partenza della terza fase. La villa in questa fase sar\u00e0 occupata ininterrottamente fino agli inizi III secolo d.C. La planimetria dello stabile in questa fase non subisce particolari variazioni. Gli ambienti sono collocati nei pressi del cortile e i muri della fase precedente vengono riutilizzati. Nella zona settentrionale della villa, tre ambienti vengono unificati costituendo, in questa fase, un unico ambiente di 54 metri quadrati.\nIl pavimento \u00e8 realizzato con tegole piane sistemate di piatto e fissate con terra. Il materiale ceramico e i resti di argilla cotta lasciano supporre che il nuovo locale fosse una cucina dotata di due piani cottura.\nA questa fase appartengono reperti come coppe in terra sigillata africana, molte lucerne con becco tondo, un sigillo in bronzo e frammenti di tegola con bollo, che riconducono alla potente famiglia dei Bruttii Praesentes.\nQuarta fase.\nFine II-inizi III\u00a0\u2013 met\u00e0 IV sec. d.C.\nAnche nella quarta fase avviene una la riorganizzazione di alcuni locali attraverso la realizzazione di un nuovo ambiente, a pianta rettangolare. Nel nuovo ambiente sono stati rinvenuti i resti del crollo. Il nuovo pavimento \u00e8 stato realizzato con piccole pietre di malta biancastra e in un angolo a sud vi era un piccolo focolare dalla quale provengono delle ceramiche annerite. Ci\u00f2 rafforza l'ipotesi che si tratti di un vano cucina.\nA questa fase sono attribuibili le sepolture di due bambini rinvenute nel cortile: le tombe sono state collocate in uno strato al di sopra del crollo.\nLa costruzione dei muri in questa fase risulta differente rispetto alle precedenti poich\u00e9 sono state utilizzare pietre calcare locali disposte in modo del tutto regolare.\nQuinta fase.\nSeconda met\u00e0 IV\u00a0\u2013 met\u00e0 V sec. d.C.\nL'ultima fase di vita della villa ufficialmente \u00e8 questa, databile al periodo compreso fra seconda met\u00e0 del IV e la met\u00e0 del V sec. d.C. In realt\u00e0 gli archeologi che hanno lavorato allo scavo pensano che la villa sia stata popolata nell'alto medioevo e ipotizzano una sesta fase testimoniata dai resti di un villaggi a capanne comunemente costruiti in Italia tra il IX e il X sec.d.C. Fra questi materiali i pi\u00f9 interessanti sono uno stilo in osso e un anello in bronzo con un serpente inciso nel centro.\nRitrovamenti.\nLa Villa Romana in Localit\u00e0 Barricelle ha restituito numerosi reperti appartenenti alla vita quotidiana, a quella lavorativa e alla sfera funeraria. Di particolare importanza sono 12 tegole bollate, un \"signaculum\" in bronzo, un'epigrafe funeraria e un \"anulus signatorius\"; anche alcuni oggetti della vita quotidiana sono degni di nota. I resti appartengono a fasi cronologicamente diverse.\nTegole bollate.\nNella prima parte dello scavo sono state rinvenute in primo luogo due tegole con bollo. Inizialmente la decodifica risult\u00f2 ostica, in quanto i frammenti riportavano spezzoni della scritta che divenne pi\u00f9 chiara con il prosieguo dello scavo e dopo il ritrovamento di altre 10 tegole. Su di esse \u00e8 incisa la formula onomastica abbreviata \u201cCBRVTTPRAE\u201d. Tale formula conduce a identificare il personaggio indicato sulle tegole in membro della potente famiglia dei \"Brutti Praesentes\", in particolare nell'imperatrice Bruttia Crispina.\nL'epigrafe funeraria.\nL'epigrafe funeraria in questione molto probabilmente \u00e8 stata riutilizzata come soglia in tarda epoca, infatti \u00e8 cos\u00ec che \u00e8 stata rinvenuta dagli archeologi. Questo tipo di lapide (arca lucana o cupa), particolarmente diffusa nell'Italia meridionale, ha forma quasi rettangolare. Sulla sua superficie \u00e8 visibile un quadrato di circa 30 cm che contiene un testo organizzato su quattro righe. L'incisione riporta la dedica da parte di una probabile serva della villa al padre morto all'et\u00e0 di 40 anni. L'importanza dell'epigrafe risiede nel fatto che grazie ad essa, e ad un'altra lapide rinvenuta a Venosa, si sono potuti ricostruire i rapporti e le vicende della famiglia dei \"Bruttii Praesentes\" e dei loro servi nel territorio lucano. Ci\u00f2 \u00e8 stato possibile attraverso un incrocio di nomi e cognomi riportati sulle lapidi.\nIl signaculum.\nUn altro ritrovamento che comprova ulteriormente l'appartenenza della villa alla famiglia dei \"Bruttii Praesentes\" \u00e8 un sigillo in bronzo. Il sigillo di forma lunare apre nuove considerazioni sul passaggio di propriet\u00e0 della villa. L'iscrizione presente sul sigillo ha un andamento sinistrorso, in rilevo \u00e8 visibile la scritta \"MODERATI AVG\". L'Augusto in questione \u00e8 probabilmente l'imperatore Commodo e Moderatus \u00e8 il servo incaricato di gestire la villa per conto dell'imperatore stesso. Tale identificazione \u00e8 possibile dal momento che Bruttia Crispina e Commodo nel 178 d.C. si strinsero in matrimonio. Si aggiunge a ci\u00f2 il fatto che la tipologia di sigillo \u00e8 compatibile con quelle di circolazione sotto Commodo che era solito fare uso di sigilli di questo tipo per firmare documenti e delegare ai suoi servi l'amministrazione dei suoi averi.\nL'anulus signatorius.\nTra i materiali rinvenuti nella villa \u00e8 incluso un anello di bronzo probabilmente destinato ad un uomo considerate le dimensioni molto grandi. Su di esso \u00e8 inciso un monogramma contornato da una doppia fila di perline laterali. Si tratta di un anello che aveva la particolare funzione di timbro per la cera che sigillava i documenti (\"anulus signatorius\"). In questo modo l'origine dei documenti risultava sempre chiara.\nSi pensa che sia un \"anulus signatoris\" appartenente all'epoca repubblicana. Nonostante l'anello sembri testimoniare la continuit\u00e0 delle pratiche amministrative da parte della famiglia dei \"Bruttii Praesentes\" non ci \u00e8 dato sapere se la villa sia entrata a far parte del patrimonio degli Antonini.\nAltri oggetti di vita quotidiana e lavorativa.\nNumerosi sono gli oggetti di vita quotidiana rinvenuti nella villa:\nSepolture.\nSuccessive all'abbandono della villa sono sette sepolture, sei monosome e una bisoma. Un esempio \u00e8 offerto da due tombe rinvenute all'interno della pars urbana: la prima accoglie una mamma deposta supina con un braccialetto in sottile verga di bronzo ancora indossato al polso e la seconda invece accoglie il suo bambino molto piccolo, forse morto subito dopo la nascita.\nQueste due sepolture sono particolarmente interessanti per la presenza di una brocca posizionata verticalmente nel terreno, da interpretarsi come strumento utilizzato nell'antica pratica cristiana del \"refrigerium\". Tale pratica consisteva in una serie di gesti volti a \"refrigerare\" il defunto per ottenerne la beatitudine eterna. Le due sepolture, pertanto, rappresentano una delle pi\u00f9 antiche testimonianze della diffusione del cristianesimo in Basilicata.\nProgetto di valorizzazione.\nL'importanza che la villa di Barricelle a livello archeologico riveste nel territorio della Lucania antica e pi\u00f9 in dettaglio della Val d'Agri, unita alla cooperazione tra Eni e Ministero per i Beni e le Attivit\u00e0 Culturali hanno portato all'ideazione del \u201cProgetto di recupero, di valorizzazione di fruizione della Villa di Baricelle\u201d avanzato nel luglio 2008.\nIl progetto prevede l'inserimento del nuovo sito in localit\u00e0 Barricelle nel tradizionale tour guidato al parco archeologico e al Museo della citt\u00e0 Romana di Grumentum.\nIl piano di lavoro si suddivide in due lotti.\nPrimo lotto.\nIl Primo lotto ha come obiettivo principale la continuazione della ricerca archeologica, attraverso l'ottenimento di ulteriori dati per favorire il restauro delle strutture e dei reperti archeologici, la ricomposizione storica del territorio dell'Alta Val d'Agri attraverso analisi paleozoologiche e paleobotaniche e infine la catalogazione di tutti i materiali ritrovati all'interno della villa.\nLe operazioni previste dal primo lotto, quasi del tutto giunte a termine, sono state bloccate nel giugno 2016 per questioni burocratiche.\nSecondo lotto.\nIl Secondo lotto punta a rendere la villa accessibile al pubblico attraverso vari interventi di marketing culturale. La fruizione della villa sar\u00e0 resa possibile grazie alla realizzazione di aree di sosta, parcheggi e segnaletica. Inoltre fondamentali saranno le opere di allestimento di una libreria e soprattutto la ricostruzione di alcuni locali dell'antica villa. Infatti \u00e8 previsto il rifacimento dei locali di deposito del vino, dell'olio e di quelli che erano destinati alla lavorazione della lana; di un angolo del peristilio che sar\u00e0 popolato da un giardino ricreato grazie all'ingegneria naturalistica; di un \"cubiculum\" e un \"triclinio\" situati nella zona sud-est del peristilio;\nAd accompagnare i visitatori nel tour della villa sar\u00e0 la stessa imperatrice Crispina che prender\u00e0 vita attraverso ologrammi e racconter\u00e0 la sua storia. Dal punto di vista didattico il progetto prevede la realizzazione di cinque percorsi tematici che verteranno:\nNel progetto sono inclusi supporti multimediali tra i cui un impianto che consentir\u00e0 un viaggio virtuale nel passato, laboratori di archeologia e la creazione di una mascotte destinata ai visitatori pi\u00f9 piccoli.\nRapporto con ENI.\nEni e la Soprintendenza per i Beni archeologici della Basilicata nel 1999 hanno stipulato un accordo in occasione dell'avvio dei lavori per la costruzione dell'oleodotto che permette a Eni di costruire le condotte salvaguardando il territorio grazie alle attivit\u00e0 di archeologia preventiva.\nIl ritrovamento ha impedito di ultimare la costruzione della condotta e, vagliato l'alto livello di antropizzazione dell'area, non \u00e8 stato possibile individuare un percorso diverso da quello originario. Dunque si \u00e8 deciso di realizzare un microtunnel costruito a una profondit\u00e0 tale da passare sotto la villa e da non interferire con le ricerche future.\nIl microtunnel, realizzato secondo le normative vigenti e in accordo con le peculiarit\u00e0 geotecniche del terreno, \u00e8 situato ad una profondit\u00e0 di 12 metri dallo scavo. Ha un diametro di 3000 millimetri, una lunghezza di 80 metri e ingloba al suo interno 5 condotte per il trasporto di idrocarburi, 2 cavi elettrici di media tensione e 2 fibre ottiche e cavi di controllo.\nDopo il ritrovamento, Eni ha firmato con la Direzione Regionale per i Beni Culturali della Basilicata un protocollo per il recupero e la valorizzazione della villa per un investimento da parte di Eni e Shell pari a 2.794.800 euro."}
{"id": "3865703", "revid": "120061521", "url": "https://it.wikipedia.org/wiki?curid=3865703", "title": "Celso Cittadini", "text": "\u00c8 stato autore di importanti opere in cui dimostra la correlazione tra il latino volgare e le lingue romanze, definendo inoltre leggi fonetiche che evidenziano la correlazione tra alcune vocali latine e le corrispondenti in toscano. Nel 1601 scrisse il \"Trattato della vera origine e del processo e nome della nostra lingua\", cui segu\u00ec il \"Trattato degli articoli e di alcune particelle della volgar lingua\" nello stesso anno; tre anni dopo scrisse \"Le origini della volgar toscana favella\".\nNel 1721, quasi cento anno dopo la morte, Girolamo Gigli pubblic\u00f2 una raccolta delle sue opere principali, pi\u00f9 il postumo \"Trattato degli idiomi toscani\".\nBiografia.\nCelso Cittadini nacque in una famiglia di origini nobili, che annoverava anche Cecco Angiolieri tra i propri antenati. Studi\u00f2 le lingue ed i classici greci e latini, e viaggi\u00f2 spesso. In qualit\u00e0 di segretario di corte, da Roma si trasfer\u00ec prima a Parma da Ranuccio I Farnese, poi a Urbino da Francesco Maria II Della Rovere, infine a Milano dal cardinale Federico Borromeo.\nTorn\u00f2 a Roma nel 1581, e sul modello di Petrarca scrisse un canzoniere di madrigali e sonetti per la nobildonna Hippolita Calcagni detta Fiamma, dal titolo \"Rime platoniche\". Ricominci\u00f2 a viaggiare gi\u00e0 dal 1589, e nello stesso anno scrisse l\"'Apologia delle donne\".\nTrasferitosi a Siena, si spos\u00f2 con Eufrasia Petroni. Fu scelto come educatore di Cosimo, figlio di Ferdinando I de' Medici; nel 1598, su proposta dello stesso Ferdinando, venne nominato titolare della cattedra di lingua toscana e \"perpetuo archivista di Siena\". Si dedic\u00f2 attivamente allo studio della grammatica e della linguistica, nonch\u00e9 alla storia della lingua italiana. Studioso di araldica, ricostru\u00ec l'albero genealogico delle pi\u00f9 importanti e storiche famiglie senesi.\nNel 1601 pubblic\u00f2 il \"Trattato della vera origine e del processo e nome della nostra lingua\", opera di filologia fondata sulla tesi secondo cui l'italiano derivi dal latino popolare. Accompagn\u00f2 il testo con il \"Trattato degli articoli e di alcune particelle della volgar lingua\", in cui spiega l'uso delle particelle pronominali, delle preposizioni semplici e degli articoli; di questi ultimi dimostra la derivazione dal caso nominativo dei pronomi latini. Nel 1604 diede alle stampe le opere \"Le origini della volgar toscana favella\" e \"Partenodoxa o vero Exposition della Canzone del Petrarca alla Vergine Madre di Dio\"."}
{"id": "3865705", "revid": "55935", "url": "https://it.wikipedia.org/wiki?curid=3865705", "title": "Bruttia Crispina", "text": ""}
{"id": "3865707", "revid": "421293", "url": "https://it.wikipedia.org/wiki?curid=3865707", "title": "Discografia dei The Cardigans", "text": ""}
{"id": "3865715", "revid": "765341", "url": "https://it.wikipedia.org/wiki?curid=3865715", "title": "Dave Barry", "text": "Dalle sue opere sono stati tratti film ed una serie televisiva incentrata sulla sua vita.\nBiografia.\nBarry \u00e8 nato a Armonk, New York, dove suo padre, David Barry, era un pastore presbiteriano. Ha studiato alla Wampus Elementary School ed alla Harold C. Crittenden Junior High School (entrambe a Armonk), e alla Pleasantville High School, dove \u00e8 stato eletto \"pagliaccio della classe\" nel 1965. Ha conseguito la laurea in inglese all'Haverford College nel 1969. Nel suo libro, \"Dave Barry's Greatest Hits\", ha dichiarato che durante l'universit\u00e0 suonava in una band chiamata \"The Federal Duck\".\nBarry ha evitato il servizio militare durante la guerra del Vietnam registrandosi come obiettore di coscienza religiosa.\nBarry ha sposato la sua seconda moglie, Beth Lenox, nel 1976 da cui ha avuto un figlio, Robert, nel 1980. Barry e Beth hanno lavorato insieme al Daily Local News a West Chester, dove iniziarono la loro carriera giornalistica lo stesso giorno del messe di settembre del 1971. Barry e Lenox hanno divorziato nel 1993. Nel 1996, Barry sposa Michelle Kaufman, una giornalista sportiva del Miami Herald, nel 2000 nasce la figlia Sophie."}
{"id": "3865716", "revid": "282579", "url": "https://it.wikipedia.org/wiki?curid=3865716", "title": "VCSAF", "text": ""}
{"id": "3865718", "revid": "254059", "url": "https://it.wikipedia.org/wiki?curid=3865718", "title": "Isabella di Capua", "text": "Biografia.\nIsabella di Capua era la figlia primogenita di Ferrante di Capua, principe di Molfetta, 2\u00ba duca di Termoli, marchese di Specchia e conte di Alessano, e di Antonicca del Balzo.\nFu promessa sposa di Troiano Caracciolo, principe di Melfi, che spos\u00f2 nel 1525. Il matrimonio venne annullato per motivi politici da Papa Clemente VII nel 1530; nello stesso anno si rispos\u00f2 a Napoli con Ferrante I Gonzaga, conte di Guastalla, capitano e uomo di fiducia dell'Imperatore Carlo V d'Asburgo, portando in dote al marito molti feudi, tra cui Campobasso, Chieuti, Giovinazzo, Molfetta, San Paolo di Civitate e Serracapriola. Alla morte della madre eredit\u00f2 altri feudi, tra cui Alessano.\nIsabella \u00e8 ricordata come una donna adulata da poeti e letterati di corte che le dedicarono madrigali e poemetti per la sua bellezza e le sue virt\u00f9 morali.\nMor\u00ec a Napoli il 17 settembre 1559.\nDiscendenza.\nIsabella di Capua e Ferrante I Gonzaga ebbero sette figli e quattro figlie:"}
{"id": "3865719", "revid": "1543377", "url": "https://it.wikipedia.org/wiki?curid=3865719", "title": "Matt Flynn", "text": "Carriera professionistica.\nGreen Bay Packers.\nFlynn fu scelto dai Green Bay Packers nel settimo giro (209\u00ba) nel draft del 2008. Il 23 luglio, Matt firm\u00f2 un contratto di quattro anni da rookie fino alla stagione 2011. Flynn occup\u00f2 il ruolo di prima riserva dei Packers nel ruolo di quarterback, avendo vinto la competizione per il ruolo di riserva di Aaron Rodgers, superando l'altro rookie scelto al secondo giro Brian Brohm. La battaglia per la posizione di secondo fu la pi\u00f9 intrigante del campo di allenamento. Flynn era visto come meno dotato di talento rispetto a Brohm a causa della taglia superiore di quest'ultimo, della velocit\u00e0 di braccia e di gamba, aggiunti al fatto che Brohm era stato scelto molto pi\u00f9 in alto nel draft rispetto a Flynn.\nIl 19 dicembre 2010, Flynn fece il suo debutto nella NFL contro i New England Patriots dopo che il quarterback titolare Aaron Rodgers non aveva ricevuto l'ok medico per giocare. Flynn nel giorno del suo debutto lanci\u00f2 per tre touchdown, uno a testa per John Kuhn, James Jones e Greg Jennings ma lanci\u00f2 anche un intercetto che venne ritornato in touchdown nel secondo tempo. La gara giunse equilibrata nel punteggio fino ai minuti finali quando Flynn con la palla sulla linea delle 15 yard di New England, la perse subendo un sack. I Packers persero la partita 31-27. Flynn complet\u00f2 23 passaggi su 37 per 254 yard nella sconfitta.\nIl 1\u00ba gennaio 2012, dopo che i Packers ebbero centrato il #1 nel tabellone della NFC ed il vantaggio casalingo in tutte le gare dei playoff, Matt Flynn gioc\u00f2 la gara finale della stagione contro i Detroit Lions. Quel giorno lanci\u00f2 per 480 yard e ben 6 touchdown nella vittoria 45-41 di Green Bay, entrambi diventati i nuovi record assoluti della franchigia.\nSeattle Seahawks.\nScaduto il contratto coi Packers, Flynn era considerato il miglior quarterback disponibile tra i free agent fino all'annuncio della separazione di Peyton Manning dai Colts. Pro Football Weekly lo classific\u00f2 al 17\u00ba posto tra i migliori free agent disponibili nel mercato 2012. Il 18 marzo 2012, Flynn firm\u00f2 un contratto triennale coi Seattle Seahawks del valore di 26 milioni di dollari, di cui 10 milioni garantiti. I Seahawks superarono la concorrenza dei Miami Dolphins nella trattativa. Nella sua prima visita alla franchigia come Seahawk, Flynn chiese ed ottenne di passare dal numero 10 indossato a Green Bay al 15, suo numero al college ma indisponibile ai Packers in quanto ritirato in onore di Bart Starr.\nNel training camp del 2012, Flynn lott\u00f2 per il posto di quarterback titolare con Tarvaris Jackson e il rookie Russell Wilson. Il 7 agosto, l'allenatore Pete Carroll annunci\u00f2 che Matt sarebbe partito come titolare nella prima gara di pre-stagione contro i Tennessee Titans. Dopo due solide prestazioni di Flynn nelle prime due gare della pre-stagione, compensate per\u00f2 da grandi prestazioni di Wilson, nella terza gara contro i Kansas City Chiefs, Matt non gioc\u00f2 a causa di una tendinite al gomito. Wilson dal canto suo fu cos\u00ec convincente come titolare in quella partita che fu nominato quarterback titolare dei Seahawks per la gara di debutto della stagione regolare del 9 settembre contro gli Arizona Cardinals, portando nuovamente Flynn nel ruolo di seconda scelta della squadra come gi\u00e0 a Green Bay.\nFlynn non entr\u00f2 mai in campo nella prima met\u00e0 della stagione, complice anche un problema al gomito che gli impediva di allenarsi con regolarit\u00e0 e le prestazioni sempre pi\u00f9 convincenti di Wilson. Debutt\u00f2 con la maglia dei Seahawks solo nella settimana 14 quando, nella giornata in cui Seattle stabil\u00ec il primato di franchigia battendo 58-0 gli Arizona Cardinals, entr\u00f2 nel secondo dopo a risultato ormai ampiamente acquisito. La sua prima gara della stagione termin\u00f2 con 5 passaggi completati su 9 tentativi e 68 yard guadagnate.\nOakland Raiders.\nIl 1\u00ba aprile 2013, Flynn fu scambiato con gli Oakland Raiders per una scelta del quinto giro del Draft 2014 e una scelta da definire del Draft 2015. Firm\u00f2 un contratto biennale del valore di 11,5 milioni di dollari, 6,5 milioni dei quali garantiti. Il 23 maggio ristruttur\u00f2 il suo contratto, liberando 1,255 milioni di spazio sul tetto salariale.. Coi Raiders, Flynn rivisse la stessa situazione dell'annata precedente, venendo superato a sorpresa da Terrelle Pryor per il posto di titolare nella gara di debutto della stagione 2013. Dopo che Pryor sub\u00ec una commozione cerebrale nella settimana 3, Flynn part\u00ec come titolare nella settimana 4 contro i Washington Redskins, in cui complet\u00f2 21 passaggi su 32 tentativi per 227 yard, con un passaggio da touchdown e un intercetto, coi Raiders che furono sconfitti malgrado fossero stati in vantaggio di 14 punti a inizio gara. Dopo questa prestazione scese al terzo posto nelle gerarchie dei quarterback della squadra dietro a Pryor e il rookie non scelto nel draft Matt McGloin. Il 7 ottobre 2013 venne svincolato.\nBuffalo Bills.\nIl 14 ottobre 2013, Flynn firm\u00f2 coi Buffalo Bills dopo gli infortuni del quarterback titolare EJ Manuel e della sua riserva Thaddeus Lewis. Il 4 novembre fu svincolato senza essere mai sceso in campo.\nRitorno ai Packers.\nDopo gli infortuni di Aaron Rodgers e Seneca Wallace, l'11 novembre 2013 Flynn firm\u00f2 per fare ritorno ai Packers. Nella settimana 12 contro i Minnesota Vikings subentr\u00f2 nel terzo quarto al posto dell'inefficacie Scott Tolzien e con la sua squadra in svantaggio di 13 punti la guid\u00f2 alla rimonta fino ai supplementari, dove la gara termin\u00f2 in pareggio, il secondo in 107 sfide tra le due franchigie. La sua prestazione termin\u00f2 con 218 yard passate e un touchdown. Tre giorni dopo fu annunciato che sarebbe partito come titolare nella gara del Giorno del Ringraziamento contro i Lions disputando per\u00f2 un pomeriggio da incubo con sole 139 yard passate e subendo sette sack, un intercetto, una safety e perdendo un fumble nella sconfitta 40-10. Malgrado la cattiva prestazione, con Rodgers ancora infortunato, Flynn fu confermato titolare nella settimana 14 contro gli Atlanta Falcons in una gara cruciale per tenere vive le ultime speranze di playoff dei Packers che tornarono a vincere dopo sei partite grazie a 258 yard passate e un touchdown del quarterback (un intercetto subito).\nNella settimana 15, all'AT&amp;T Stadium contro i Dallas Cowboys, i Packers conclusero il primo tempo in svantaggio per 26-3, un risultato che poteva persino apparire stretto per i padroni di casa. Nel secondo tempo per\u00f2, Flynn e il running back rookie Eddie Lacy salirono in cattedra guidando la squadra alla rimonta, fino al 37-36 finale. Matt concluse la partita con 299 yard passate e 4 touchdown (1 intercetto), guidando la squadra a segnare in tutti i \"drive\" del secondo tempo in una delle pi\u00f9 grosse sorprese della stagione. Fu la prima vittoria di Green Bay a Dallas dalla stagione .\nNella settimana 16, in un Lambeau Field innevato, i Packers furono superati dagli Steelers a meno di 90 secondi dal termine della gara. Flynn termin\u00f2 quella gara con 232 yard passate, un touchdown e un intercetto subito. Dopo questa gara, Rodgers torn\u00f2 in campo per l'ultima decisiva gara della stagione contro i Bears, ma Flynn ebbe comunque il merito di tenere la squadra a galla durante l'assenza della sua stella.\nNew England Patriots.\nL'11 giugno 2015, Flynn firm\u00f2 coi New England Patriots. Il 10 agosto 2015 fu svincolato per fare spazio a Ryan Lindley.\nNew York Jets.\nIl 18 agosto 2015, Flynn firm\u00f2 coi New York Jets. Il 5 settembre 2015 fu svincolato.\nNew Orleans Saints.\nIl 9 novembre 2015, Flynn firm\u00f2 coi New Orleans Saints per fungere da riserva di Drew Brees. La stagione 2015 fu l'unica della carriera in cui il quarterback non scese in campo in alcuna partita.\nStatistiche.\nStagione regolare"}
{"id": "3865720", "revid": "599013", "url": "https://it.wikipedia.org/wiki?curid=3865720", "title": "Eduardo Alterio", "text": "Carriera.\nClub.\nAlterio gioc\u00f2 nel Chacarita dal 1924 al 1934: con la maglia del club ha assommato pi\u00f9 di 200 presenze in massima serie argentina. Debutt\u00f2 nel campionato 1924; nella Copa Campeonato 1926 gioc\u00f2 16 incontri, nella Primera Divisi\u00f3n 1927 presenzi\u00f2 in 32 partite, e nel campionato 1928 mise a referto 35 apparizioni. Nel Concurso Est\u00edmulo 1929 gioc\u00f2 11 volte, e segn\u00f2 un gol su calcio di rigore, contro l'Estudiantil Porte\u00f1o il 26 gennaio 1930. Nel 1931 divenne professionista, e fu il portiere titolare del Chacarita per tutta la Primera Divisi\u00f3n. Fu il primo portiere a segnare una rete in un campionato professionistico argentino: il 9 agosto, alla 12\u00aa giornata, trasform\u00f2 un rigore contro il Club Atl\u00e9tico Tigre. Nel 1935 gioc\u00f2 15 partite con l'Atlanta, e nel 1937 pass\u00f2 al Colegiales, in seconda divisione.\nNazionale.\nAlterio gioc\u00f2 un incontro in Nazionale: fu impiegato nell'amichevole contro la il 3 agosto 1930, a Buenos Aires."}
