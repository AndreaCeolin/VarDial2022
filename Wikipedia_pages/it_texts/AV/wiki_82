{"id": "3890709", "revid": "599013", "url": "https://it.wikipedia.org/wiki?curid=3890709", "title": "Chiesa di San Biagio (Patern\u00f2)", "text": "L'ex chiesa di San Biagio di Patern\u00f2, in provincia di Catania, \u00e8 un'antica chiesa sconsacrata, oggi ridotta a rudere fatiscente e pericolante.\nStoria e descrizione.\nSituata in pieno centro storico di Patern\u00f2, nei pressi del palazzo di Citt\u00e0 (sede di rappresentanza del comune di Patern\u00f2), la sua edificazione risalirebbe al XVII secolo, epoca in cui si verific\u00f2 lo spostamento dell'abitato della citt\u00e0 dal colle alla pianura sottostante.\nDeve il suo nome alla Compagnia di San Biagio, che assieme alla Congregazione dei preti del Lume, si occupava dell'istruzione religiosa dei fanciulli. La chiesa era intitolata anche a San Giovanni Battista.\nAcquistato da una locale famiglia di imprenditori nel 1942, l'edificio fu adibito a deposito per i prodotti della loro industria molitoria. Fu abbandonato nel 1984.\nDal punto di vista architettonico, la chiesa non presenta particolari elementi di rilievo, ed ha una facciata realizzata in stile rinascimentale, con unico portale sormontato da una piccola finestra, ed \u00e8 costruita in pietra lavica. L'interno ha unica profonda navata e presbiterio con abside ad emiciclo.\nDal 1976 il culto di Biagio di Sebaste a Patern\u00f2 \u00e8 ospitato in una moderna chiesa, costruita grazie al noto benefattore Michelangelo Virgillito, in via Messina 96, nell'omonima zona \"San Biagio\". La parrocchia, ad oggi, presenta una grandissima affluenza di giovani che si impegnano nella comunit\u00e0 in diversi gruppi parrocchiali."}
{"id": "3890710", "revid": "339392", "url": "https://it.wikipedia.org/wiki?curid=3890710", "title": "Parco ILA di Legnano", "text": ""}
{"id": "3890718", "revid": "767487", "url": "https://it.wikipedia.org/wiki?curid=3890718", "title": "Fatta per amare", "text": "Fatta per amare (\"Easy to Love\") \u00e8 un film del 1953 diretto da Charles Walters. Il titolo originale del film, \"Easy to Love\" \u00e8 quello di una popolare canzone di Cole Porter scritta per il musical del 1936 \"Nata per danzare\".\nProduzione.\nIl film fu prodotto dalla Metro-Goldwyn-Mayer (MGM). Una delle scene pi\u00f9 spettacolari, coreografata - come tutto il film - da Busby Berkeley, venne girata in Florida, ai Cypress Gardens al 2600 di S. Lake Summit Drive, a Winter Haven.\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA il 25 dicembre dopo una prima tenuta a New York il 26 novembre 1953. Il film, che in originale ha il titolo di \"Easy to Love\", fu distribuito in tutto il mondo. In Finlandia come \"Juhla Floridassa\", fu fatto uscire nelle sale il 20 agosto 1954; in Germania Ovest, il 10 settembre 1954 col titolo \"Du bist so leicht zu lieben!\".\nIl film viene citato e ne viene mostrato un lungo brano in \"Hollywood... Hollywood\", antologia dei musical MGM, film diretto da Gene Kelly e uscito nel 1976."}
{"id": "3890719", "revid": "438304", "url": "https://it.wikipedia.org/wiki?curid=3890719", "title": "Charles Pahud de Mortanges", "text": "Biografia.\nLe cinque medaglie olimpiche conquistate in tre edizioni dei Giochi olimpici estivi, lo pongono alle spalle di soli otto atleti nell'intera storia olimpica."}
{"id": "3890722", "revid": "599013", "url": "https://it.wikipedia.org/wiki?curid=3890722", "title": "Donovan McNabb", "text": "Fu il quarterback dei Philadelphia Eagles dal 1999 al 2009 e trascorse la stagione 2010 coi Washington Redskins oltre che una parte del 2011 coi Minnesota Vikings. Al college, McNabb gioc\u00f2 football e basketball per la Syracuse University. Gli Eagles lo scelsero come secondo assoluto nel Draft NFL 1999.\nMcNabb guid\u00f2 gli Eagles a quattro vittorie consecutive della division NFC East (2001, 2002, 2003 e 2004), a cinque finali della NFC (2001, 2002, 2003, 2004, e 2008) e ad un Super Bowl (il Super Bowl XXXIX, in cui la sua squadra fu sconfitta dai New England Patriots). Forse la sua giocata pi\u00f9 famosa \u00e8 quella conosciuta come \"4th and 26\", che ebbe luogo contro i Green Bay Packers nei minuti finali dei Divisional playoff della NFC nel 2003.\n\u00c8 il leader di tutti i tempi degli Eagles per vittorie in carriera, passaggi tentati e completati, yard passate e touchdown passati. Il 29 luglio 2013 gli Eagles hanno annunciato che avrebbero ritirato il numero 5 indossato da McNabb il 19 settembre 2013."}
{"id": "3890727", "revid": "124756106", "url": "https://it.wikipedia.org/wiki?curid=3890727", "title": "Chiesa di San Marco (Patern\u00f2)", "text": "La chiesa di San Marco \u00e8 una chiesa di Patern\u00f2, in provincia di Catania, ubicata sull'omonima collina.\nStoria e descrizione.\nCostruita in epoca normanna, probabilmente agli inizi del XII secolo, fu inizialmente un monastero benedettino. Passato nel 1340 all'obbedienza dell'abate di Santa Maria di Licodia, l'edificio fu poi abbandonato dai monaci che si trasferirono nel monastero di San Nicol\u00f2 l'Arena a Catania.\nSuccessivamente, per molti secoli, la chiesa dipese dalla chiesa di Santa Maria della Valle di Josaphat.\nLa chiesa, che sorge nelle campagne di contrada San Marco, ha forma parallelepipedale e nel retro invece, presenta una sorta di semicerchio che corrisponde all'abside. L'interno \u00e8 costituito da un'unica navata e presenta decorazioni alle pareti risalenti al Seicento.\nAbbandonata per molti decenni, la chiesa \u00e8 stata recentemente ristrutturata e recuperata al culto."}
{"id": "3890729", "revid": "716003", "url": "https://it.wikipedia.org/wiki?curid=3890729", "title": "Emanuele di Pralormo", "text": ""}
{"id": "3890732", "revid": "1305772", "url": "https://it.wikipedia.org/wiki?curid=3890732", "title": "Angerer", "text": ""}
{"id": "3890736", "revid": "125838252", "url": "https://it.wikipedia.org/wiki?curid=3890736", "title": "Abbazia di Santa Maria la Scala", "text": "L'Abbazia di Santa Maria la Scala \u00e8 un antico luogo di culto cristiano di Patern\u00f2, in provincia di Catania, oggi in rovina, che sorge nei pressi del quartiere Scala Vecchia-Palazzolo.\nStoria.\nL'erezione del tempio avvenne intorno al 1140 per volont\u00e0 della contessa Adelasia del Vasto, moglie del conte normanno Ruggero I di Sicilia, che fond\u00f2 il monastero basiliano sotto il nome di Santa Maria della Scala. Patern\u00f2 era stata liberata dal domino saraceno nel 1061 con i Normanni, e come nelle altre citt\u00e0 siciliane liberate, vi fecero costruire chiese, i conventi e i monasteri, in prevalenza di rito latino, ma importante era la presenza di monasteri basiliani di rito greco, che rappresentava un lascito della dominazione bizantina. \nIl monastero di Santa Maria della Scala fu fatto edificare fuori dall'antico centro abitato, a oriente dalla collina di Patern\u00f2, lontano dalla vista del mare per essere meno esposto alle scorrerie dei pirati e pienamente inserito nella politica di governo o \"instrumentum regni\" della Valle del Simeto da parte dei Normanni. In Sicilia, i monasteri basiliani furono costruiti in particolare dopo il trasferimento del Patriarcato di Costantinopoli avvenuto nel 731. Malgrado l'occupazione araba della Sicilia del IX secolo, che port\u00f2 alla diffusione dell'Islam nell'isola, i monasteri bizantini continuarono a fiorire. Quello di Patern\u00f2 rappresenta uno dei pochi monasteri di rito greco fondati in Sicilia in un periodo successivo a quello della dominazione bizantina, tuttavia per\u00f2 i monaci greci dovevano ubbidire all'abate latino nominato dai sovrani normanni, come attestato da un diploma del 1170.\nSotto il re Guglielmo I di Sicilia, che aveva come suo segretario un eremita greco di nome Stefano, il monastero pass\u00f2 dal rito greco a quello latino e da quel momento entr\u00f2 in stretto contatto con l'Arcidiocesi di Messina. Durante i vari secoli il monastero ebbe tante donazioni, privilegi ed esenzioni: terreni, case, chiese, mulini, e il casale di Resinecchi in territorio di Lentini, furono donati nel 1170 dal re Guglielmo II di Sicilia all'eremita Stefano. Nel 1182, il medesimo sovrano don\u00f2 alcuni beni con la concessione dello \"ius pascendi\" (diritto di pascolo) sulle terre demaniali. Nel 1217, i priori di Santa Croce e di San Clemente di Messina, intervenuti su sollecitazione del Papa in una controversia giuridica, imposero al monastero di Santa Maria la Scala la restituzione di alcune terre che erano state in malafede sottratte ai monaci di Santa Maria della Valle di Josaphat, pena la scomunica. Altre donazioni al monastero furono fatte anche in epoca sveva, come il mulino dei Lombardi concesso dal re Federico I di Sicilia.\nNel 1343, la regina Eleonora d'Angi\u00f2, dot\u00f2 il monastero di nuove case e beni, tuttavia per\u00f2 in epoca aragonese, conobbe un periodo di decadenza. Fu definitivamente latinizzato nel 1360, quando and\u00f2 via l'ultimo monaco greco Giacomo. Nel 1369, per diploma del re Federico IV di Sicilia, il monastero ricevette un donativo annuo di 12 onze d'oro. Abbandonato dai Benedettini, nel 1376 vi si insediarono i monaci dell'Ordine certosino, con facolt\u00e0 apostolica data nel 1369 da papa Urbano V. \nNel 1468, il Monastero di Santa Maria della Scala fu aggregato all'Abbazia di Santa Maria di Nuovaluce di Catania, e vi si insediarono gli Agostiniani scalzi. Questi ultimi vi abitarono fino al 1785, quando lo abbandonarono per trasferirsi in una nuova chiesa costruita al Cassero Vecchio. Il convento fu soppresso nel 1833 e incorporato nei beni demaniali dopo le leggi del 1866 sui patrimoni delle corporazioni religiose.\nDescrizione.\nL'ex Abbazia di Santa Maria della Scala, attiva fino alla fine del XVIII secolo, di cui oggi rimangono pochi resti, sorge nella parte sudest del territorio di Patern\u00f2, nella zona che prende il nome di Scala Vecchia-Palazzolo.\nI resti dell'antico monastero consistono in antiche mura in pietra lavica, con una porta che presenta un arco acuto, e qualche altra struttura, con una volta a botte, all'interno di un edificio privato. Nel passato molte tombe di monaci basiliani e agostiniani sono state saccheggiate da scavatori clandestini e distrutte dall'incuria degli uomini e dallo scorrere del tempo. \nFino al 1993, erano ancora riconoscibili magazzini, stanze e un palmento che facevano parte dell'antico convento. Ancora altre testimonianze storiche descrivono l'abside dell'antica chiesa, dedicata a Santa Maria la Scala, annessa all'abbazia detta anche \"conventaccio\", che presentava affreschi con due nicchie laterali e una incassata al centro."}
{"id": "3890737", "revid": "1305772", "url": "https://it.wikipedia.org/wiki?curid=3890737", "title": "Come in uno specchio (disambigua)", "text": ""}
{"id": "3890738", "revid": "459531", "url": "https://it.wikipedia.org/wiki?curid=3890738", "title": "Padri Benedettini", "text": ""}
{"id": "3890739", "revid": "834", "url": "https://it.wikipedia.org/wiki?curid=3890739", "title": "L'enigma del Bow", "text": ""}
{"id": "3890740", "revid": "281652", "url": "https://it.wikipedia.org/wiki?curid=3890740", "title": "Giunta Regionale del Veneto", "text": ""}
{"id": "3890744", "revid": "834", "url": "https://it.wikipedia.org/wiki?curid=3890744", "title": "Morte a porte chiuse", "text": ""}
{"id": "3890745", "revid": "834", "url": "https://it.wikipedia.org/wiki?curid=3890745", "title": "The Big Bow Mystery", "text": ""}
{"id": "3890746", "revid": "599013", "url": "https://it.wikipedia.org/wiki?curid=3890746", "title": "La pausa", "text": ""}
{"id": "3890749", "revid": "1573940", "url": "https://it.wikipedia.org/wiki?curid=3890749", "title": "Amblyoponinae", "text": "Amblyoponinae \u00e8 una sottofamiglia di insetti imenotteri della famiglia Formicidae.\nDescrizione.\nLe operaie di questa sottofamiglia si caratterizzano per gli occhi piccoli o del tutto assenti, il margine anteriore del clipeo con setae dentiformi, il peziolo ampiamente fuso con il terzo tergite addominale, il postpeziolo assente e il pungiglione ben sviluppato.\nBiologia.\nLe operaie e le regine di questa sottofamiglia si nutrono praticando dei fori nel corpo delle larve e succhiandone l'emolinfa.Tale comportamento \u00e8 definito come una forma di \"cannibalismo non distruttivo\", ed ha fruttato a queste formiche il soprannome di \"formiche vampiro\" (\"Dracula ant\").\nDistribuzione e habitat.\nLa sottofamiglia Amblyoponinae ha una distribuzione cosmopolita.\nIn particolare, il genere \"Amblyopone\", a cui si ascrivono circa i 2/3 delle specie della sottofamiglia, \u00e8 ampiamente distribuito nelle regioni tropicali e temperate di Nuovo Mondo e Vecchio Mondo; \"Prionopelta\" \u00e8 anch'esso ampiamente diffuso nelle regioni tropicali e sub-tropicali; \"Adetomyrma\" \u00e8 un genere endemico del Madagascar; \"Mystrium\" ha un areale che comprende il Madagascar, l'Africa centrale e occidentale, il sud est asiatico e l'Australia settentrionale; \"Myopopone\" va dallo Sri Lanka alle Filippine, spingendosi a sud fino all'Australia; \"Onychomyrmex\" \u00e8 endemico dell'Australia.\nTassonomia.\nLa sottofamiglia Amblyoponinae comprende i seguenti generi:"}
{"id": "3890750", "revid": "1305772", "url": "https://it.wikipedia.org/wiki?curid=3890750", "title": "Dream On (Noel Gallagher's High Flying Birds)", "text": "Dream On \u00e8 un singolo del gruppo musicale britannico Noel Gallagher's High Flying Birds, il quarto estratto dall'album di debutto omonimo. \u00c8 stato pubblicato il 12 marzo 2012 nei formati download digitale, CD e 45 giri (quest'ultimo in edizione limitata di 3.000 copie numerate).\nIl brano.\nComposta da Noel Gallagher e prodotta da David Sardy, \"Dream On\" \u00e8 la seconda traccia dell'album \"Noel Gallagher's High Flying Birds\". \u00c8 stato definito dalla testata online \"Spin\" come un \u00abbrano rock dal ritmo incalzante, con chitarre armoniose, un pianoforte martellante e strumenti a fiato strillanti.\u00bb Come ha rivelato lo stesso Gallagher, le origini della canzone risalgono al 2008, durante le sessioni di registrazione per l'album \"Dig Out Your Soul\" degli Oasis:\nLa versione demo del brano \u00e8 stata poi inserita nel disco bonus \"Faster than the Speed of Magic\", incluso nelle edizioni speciali dell'album dal vivo \"International Magic Live at The O2\" pubblicato nell'ottobre 2012.\nLato B.\nIl lato B del singolo \u00e8 \"Shoot a Hole into the Sun\", un remix della canzone \"If I Had a Gun...\" effettuato in collaborazione con il duo psichedelico britannico degli Amorphous Androgynous. Il brano \u00e8 stato trasmesso per la prima volta il 28 febbraio del 2012 su BBC Radio 1, all'interno del programma condotto da Zane Lowe; nello stesso giorno \u00e8 stato diffuso anche su YouTube.\nVideo musicale.\nIl videoclip, diretto da Mike Bruce, \u00e8 stato pubblicato online il 10 febbraio 2012. Girato in bianco e nero, mostra un incontro di pugilato tra marito e moglie dove l'arbitro del match \u00e8 lo stesso Noel Gallagher."}
{"id": "3890753", "revid": "1305772", "url": "https://it.wikipedia.org/wiki?curid=3890753", "title": "The Look", "text": ""}
{"id": "3890754", "revid": "1305772", "url": "https://it.wikipedia.org/wiki?curid=3890754", "title": "Ordine al merito (Giamaica)", "text": "L'Ordine al merito \u00e8 un'onorificenza della Giamaica, la terza per importanza nel sistema di onorificenze giamaicano.\nStoria.\n\u00c8 conferita a cittadini giamaicani o insigni cittadini di altri paesi che si sono particolarmente distinti in ambito internazionale nelle scienze, nelle arti, nella letteratura e in altri campi. L'ordine pu\u00f2 essere conferito a non pi\u00f9 di quindici persone viventi. I membri e i membri onorari possono fregiarsi delle insegne dell'ordine e hanno diritto al titolo di \"honourable\". Possono inoltre aggiungere la sigla OM al proprio nome, OM(Hon) in caso di membri onorari. Il motto dell'Ordine \u00e8 \"He that does truth comes into the light\" (Chi pratica la verit\u00e0 raggiunge la luce).\nL'Ordine al merito era inizialmente conferito ai capi di Stato esteri, dal 2003 questa funzione spetta all'Ordine di Eccellenza .\nClassi.\nL'ordine dispone dell'unica classe di \"membro\"."}
{"id": "3890755", "revid": "643662", "url": "https://it.wikipedia.org/wiki?curid=3890755", "title": "Yeroskipou", "text": ""}
{"id": "3890756", "revid": "599013", "url": "https://it.wikipedia.org/wiki?curid=3890756", "title": "David Geddis", "text": ""}
{"id": "3890757", "revid": "1305772", "url": "https://it.wikipedia.org/wiki?curid=3890757", "title": "Look (disambigua)", "text": ""}
{"id": "3890759", "revid": "767487", "url": "https://it.wikipedia.org/wiki?curid=3890759", "title": "Stanley Tshosane", "text": "Carriera.\nDopo essere gi\u00e0 stato commissario tecnico \"ad interim\" nel 2002 e, successivamente, assistente di Colwyn Rowe, nel 2008 \u00e8 stato nominato CT del Botswana. Durante il suo periodo da assistente, ha ricoperto anche l'incarico di allenatore presso il Botswana Defence Force XI, squadra in cui ha anche militato come calciatore."}
{"id": "3890762", "revid": "46291", "url": "https://it.wikipedia.org/wiki?curid=3890762", "title": "Lavandula canariensis", "text": "Lavandula canariensis \u00e8 una specie della famiglia delle Lamiaceae, endemica delle isole Canarie."}
{"id": "3890771", "revid": "214753", "url": "https://it.wikipedia.org/wiki?curid=3890771", "title": "Ian McCall", "text": "Combatte nella categoria dei pesi mosca per l'organizzazione UFC.\nNel 2011, prima di firmare un contratto esclusivo con l'UFC, McCall era il campione dei pesi mosca TPF in carica.\nPer i ranking ufficiali dell'UFC \u00e8 il contendente numero 3 nella divisione dei pesi mosca.\nCarriera nelle arti marziali miste.\nInizi.\nIan McCall inizia la sua carriera nelle arti marziali miste nella categoria dei pesi gallo.\nDebutta il 3 agosto 2002 nella promozione Warriors Quest con una vittoria per strangolamento.\nCombatte vari incontri in leghe minori degli Stati Uniti mettendo a segno un record personale di 5-0.\nWorld Extreme Cagefighting.\nNel 2007 McCall riesce a stipulare un contratto con la WEC, prestigiosissima lega nazionale per le categorie di peso pi\u00f9 leggere.\nEsordisce con una vittoria per KO sull'imbattuto Coty Wheeler, ma nell'incontro successivo dovr\u00e0 arrendersi all'ex campione KOTC Charlie Valencia, che sottomette McCall con uno strangolamento.\nNel 2009 ebbe l'occasione di sfidare un emergente Dominick Cruz, lottatore che di l\u00ec a pochi anni sarebbe diventato campione WEC e UFC: McCall perde ai punti, raccogliendo cos\u00ec la sua seconda sconfitta in carriera.\nTachi Palace Fights.\nNel 2011 McCall fa la scelta di passare ai pesi mosca, categoria di peso al tempo scarsamente inflazionata e non considerata da buona parte delle maggiori federazioni mondiali di arti marziali miste; firma cos\u00ec un contratto con la TPF, associazione californiana che organizza i propri eventi presso il Tachi Palace Hotel &amp; Casino di Lemoore.\nQui McCall esordisce alla grande sconfiggendo ai punti il brasiliano Jussier da Silva, risultato considerato un upset visto che al tempo da Silva era considerato il peso mosca numero 1 in assoluto.\nMcCall sconfigge anche Dustin Ortiz e sottomette il campione in carica Darrell Montague, divenendo quindi campione di categoria Tachi Palace Fights.\nUltimate Fighting Championship.\nSul finire del 2011 la UFC, al tempo considerata la migliore lega di arti marziali miste del mondo, decise di istituire la categoria dei pesi mosca creando di conseguenza la nuova cintura di campione.\nMcCall, al tempo considerato il peso mosca pi\u00f9 forte del mondo, firm\u00f2 il nuovo contratto con l'UFC nel dicembre 2011 ed esord\u00ec il 3 marzo 2012 nell'evento \"\", dove prese parte al torneo a quattro che avrebbe determinato il primo campione dei pesi mosca UFC.\nL'avversario in semifinale era Demetrious Johnson, ex contendente al titolo dei pesi gallo UFC: l'incontro fu molto combattuto ed al termine dei tre round i giudici assegnarono una vittoria non unanime a Johnson, sentenza che fece imbestialire McCall che lasci\u00f2 immediatamente l'ottagono a testa bassa; successivamente il risultato venne cambiato in un pareggio. Nel successivo rematch McCall soccombe al buon striking dell'avversario e viene sconfitto ai punti, uscendo quindi dal torneo valido per il titolo di categoria.\nNel febbraio 2013 sfida il finalista del torneo Joseph Benavidez, sconfitto anch'esso da Demetrious Johnson: McCall perse per decisione unanime dei giudici di gara, i quali assegnarono due round su tre al rivale.\nOttiene il primo successo in UFC in agosto quando in Brasile affronta il lottatore di casa Iliarde Santos vincendo per decisione unanime e ottenendo anche il premio \"Fight of the Night\".\nIn dicembre avrebbe dovuto affrontare l'ex peso gallo Scott Jorgensen, ma proprio McCall s'infortun\u00f2 e non pot\u00e9 prendere parte al match; nel marzo 2014 doveva lottare nel Regno Unito contro l'atleta di casa Brad Pickett, ma ancora una volta McCall diede forfait a causa di un acciacco e l'incontro venne posticipato a luglio: in una sfida cruciale per la categoria McCall s'impose ai punti contro il forte atleta britannico.\nA novembre avrebbe dovuto affrontare John Lineker, ma dopo la verifica del peso, McCall ebbe un'infezione virale e fu costretto a rinunciare all'incontro, incontro che venne posticipato a gennaio 2015: la corsa di McCall venne fermata dal potente striker sudamericano e contendente numero 6 dei ranking, il quale s'impose per decisione unanime.\nAd agosto doveva vedersela con Dustin Ortiz. Tuttavia, McCall si infortun\u00f2 verso la fine di giugno e non potendo prendere parte all'evento venne sostituito da Willie Gates.\nMcCall doveva affrontare Justin Scoggins il 30 luglio del 2016, all'evento UFC 201. Tuttavia, solo 2 giorni prima dell'evento, Scoggins annunci\u00f2 di aver avuto grossi problemi nel taglio del peso. La UFC decise quindi di cancellare l'intero match.\nIl 10 settembre doveva competere all'evento UFC 203, affrontando Ray Borg. Il 7 settembre, per\u00f2, Borg sub\u00ec un infortunio e venne rimosso dalla card. A causa del poco tempo a disposizione, non venne trovato un altro lottatore da poter accoppiare a McCall.\nA novembre del 2016 avrebbe dovuto affrontare Neil Seery. Tuttavia, a causa di alcuni problemi di salute dovuti al taglio del peso, McCall venne rimosso dall'incontro."}
{"id": "3890773", "revid": "767487", "url": "https://it.wikipedia.org/wiki?curid=3890773", "title": "Pat Heard", "text": "Caratteristiche tecniche.\nGiocava nel ruolo di terzino sinistro."}
{"id": "3890776", "revid": "287204", "url": "https://it.wikipedia.org/wiki?curid=3890776", "title": "Chvalsiny", "text": ""}
{"id": "3890777", "revid": "686936", "url": "https://it.wikipedia.org/wiki?curid=3890777", "title": "Robert Griffin III", "text": "Griffin si dichiar\u00f2 eleggibile per il Draft 2012 saltando l'ultimo anno di college. Il 12 dicembre 2011, Griffin (conosciuto anche come RG3) ha vinto l'Heisman Trophy, il premio pi\u00f9 importante riservato a un giocatore universitario, divenendo il primo giocatore della storia della Baylor University a ricevere tale onore.\nCarriera universitaria.\nStagione 2008.\nNel suo primo anno coi Baylor Bears, Griffin vinse il premio di Offensive Freshman of the Year della Big 12 Conference. Griffin gioc\u00f2 come titolare in 11 delle 12 gare disputate. Nella sorprendente vittoria per 41\u201321 sui Texas A&amp;M Aggies, complet\u00f2 13 passaggi su 23 tentativi per 241 yard, 2 touchdown, nessun intercetto e sack subiti. La squadra termin\u00f2 la stagione con un record di 4 vittorie e 8 sconfitte (2\u20136 nella Big 12).\nStagione 2009.\nGriffin rimase fuori dai campi di gioco della NCAA per tutta la stagione 2009 dopo che si ruppe un legamento del ginocchio nel corso del terzo quarto della terza partita (tutte giocate come titolare) della sua stagione da sophomore. I Bears vinsero 68-13 sulla Northwestern State ma senza il loro quarterback terminarono con un record di 4\u20138 (1\u20137 nella Big 12).\nStagione 2010.\nA Griffin fu garantito la status di \"redshirt\" nella stagione 2010. Secondo le regole della NCAA, i giocatori che nella stagione precedente avevano disputato a causa di infortuni meno del trenta per cento dell'annata, potevano essere considerati redshirt. Griffin aveva giocato solo tre partite su 12, quindi la percentuale di stagione giocata era solo del 21 per cento. Baylor miglior\u00f2 il proprio record terminando con un bilancio positivo di 7\u20136 (4\u20134 nella Big 12).\nStagione 2011.\nAll'inizio della stagione 2011, i Baylor Bears non erano considerati tra i favoriti per l'imminente annata, venendo pronosticati al sesto posto nella Big 12. I Bears aprirono la stagione contro TCU, classificata al 15\u00ba posto nel ranking. I Bears vinsero 50-48 grazie a una prestazione di Griffin da 359 yard, 5 touchdown e un 77,8% di passaggi completati. Gi\u00e0 dopo questa partita, Griffin fu considerato un autorevole candidato per l'Heisman Trophy. Dopo una settimana di pausa, Baylor surclass\u00f2 la Stephen F. Austin State University 48-0 con Griffin che pass\u00f2 con 20 su 22 (90,9%) per 247 yard e 3 touchdown e corse per altre 78 yard. Nella 4 settimana , RG3 port\u00f2 Baylor alla terza vittoria, battendo la Rice University 56-31. Griffin complet\u00f2 29 passaggi su 33 (87,9%) per 338 yard oltre a 51 yard su corsa e un touchdown. Nella 5 settimana, contro la Kansas St. University, Griffin port\u00f2 quasi i Bears alla quarta vittoria consecutiva, ma dovette arrendersi 36-35 completando 23 passaggi su 31 (74.2%) per 346 yard, 5 touchdown e un intercetto. Nella settimana successiva, contro Iowa State, Griffin condusse Baylor alla quarta vittoria della stagione completando 22 passaggi su 30 (73,3%) per 212 yard, un touchdown e nessun intercetto subito. Egli vinse l'Heisman Trophy, il primo giocatore della storia di Baylor ad ottenere il prestigioso riconoscimento. Griffin guid\u00f2 la sua universit\u00e0 a un record di 10-3, compresa la vittoria 67-56 sui Washington Huskies nell'Alamo Bowl. Con 123 punti totali, quella fu la partita con pi\u00f9 punti segnati in una finale di un campionato NCAA. Con la vittoria dell'Alamo Bowl, Griffin divenne il primo giocatore da Tim Tebow nel 2007 a vincere l'Heisman e non apparire nella finale nazionale (che quell'anno fu LSU, numero 1 del ranking, contro Alabama, numero 2).\nL'11 gennaio 2012, Griffin annunci\u00f2 ufficialmente la sua eleggibilit\u00e0 per il Draft NFL 2012.\nCarriera professionistica.\nWashington Redskins.\nIl 26 aprile 2012 Robert Griffin III venne selezionato come seconda scelta assoluta dai Washington Redskins, franchigia della capitale nordamericana bisognosa da diverse stagioni di un quarterback di qualit\u00e0. Il 18 luglio, RG3 firm\u00f2 coi Redskins un contratto quadriennale (con un'opzione per un quinto anno) del valore di 21.119.098 dollari, tutti garantiti. Griffin divenne il primo giocatore nella storia delle quattro maggiori leghe professionistiche americane (NFL, NBA, NHL, MLB) a portare un numero romano accanto al cognome nella sua uniforme da gara, dopo il cambiamento della regola che lo impediva da parte della lega nell'estate 2012.\n2012.\nIl 9 settembre, nel debutto da professionista in casa dei quotati New Orleans Saints, Griffin non deluse le attese: nella vittoria dei Redskins per 40-32, RG3 pass\u00f2 per 320 yard (secondo miglior risultato di tutti i tempi per un rookie alla partita di debutto, dopo le 422 di Cam Newton) con 2 passaggi da touchdown e nessun intercetto subito, per un passer rating di 139,9. Grazie a questa prestazione, Robert vinse il premio di miglior rookie della settimana e il premio di miglior quarterback della settimana. Nel turno successivo i Redskins furono sconfitti 28-31 dai St. Louis Rams. Griffin continu\u00f2 tuttavia a giocare bene completando 20 passaggi su 29 per 206 yard e un touchdown, oltre a correre 82 yard e segnare altri due touchdown su corsa.\nNella settimana 3, i Redskins persero in casa contro i Cincinnati Bengals malgrado un tardivo tentativo di rimonta guidato da Griffin che chiuse con 221 yard passate e un touchdown oltre a ben 85 yard corse e un altro touchdown segnato su corsa. La settimana seguente, Washington ottenne la seconda vittoria dell'anno sui Tampa Bay Buccaneers: RG3 gioc\u00f2 alla grande passando 323 yard oltre a correrne altre 43 e segnare un touchdown su corsa. Grazie a questa prestazione, Griffin biss\u00f2 il premio di miglior rookie della settimana.\nNella quinta settimana, con i Redskins in vantaggio di tre punti sugli imbattuti Atlanta Falcons nel finale del terzo quarto, Griffin sub\u00ec un durissimo colpo alla testa che lo costrinse a lasciare il match venendo sostituito da Kirk Cousins con Washington che alla fine venne sconfitta.\nMalgrado la commozione cerebrale subita, Robert fece ritorno nel turno successivo interrompendo una striscia negativa di 8 sconfitte consecutive in casa per i Redskins. In totale complet\u00f2 17 passaggi su 22 tentativi per 182 yard, con un touchdown e un intercetto, oltre a correre ben 138 yard, compresa una strepitosa corsa da 76 yard verso la end zone nel quarto periodo in cui segn\u00f2 il secondo touchdown su corsa di giornata. Con questa prestazione, Robert si trov\u00f2 al secondo posto nella NFL per touchdown segnati su corsa con 6 dietro solamente ad Arian Foster e vinse per la terza occasione il premio di miglior rookie della settimana.\nNel turno successivo, RG3 e i Redskins sfiorarono la rimonta contro i campioni in carica dei New York Giants, perdendo alla fine 27-23. Il quarterback pass\u00f2 258 yard con 2 touchdown e un intercetto, oltre a 89 yard guadagnate su corsa.\nDopo settimane di lodi ininterrotte da parte dei media, RG3 disput\u00f2 una partita non all'altezza delle precedenti nella sconfitta della settimana 8 contro i Pittsburgh Steelers in cui complet\u00f2 16 passaggi su 34 tentativi per 177 yard con un passaggio da touchdown. Nella settimana seguente Washington perse ancora contro i Carolina Panthers di Cam Newton: RG3 pass\u00f2 215 yard senza touchdown e intercetti e corse altre 53 yard.\nI Redskins tornarono alla vittoria nella settimana 11 battendo i Philadelphia Eagles in una gara senza storia: RG3 gioc\u00f2 un'altra prova di grandissima precisione, completando 14 passaggi su 15 tentativi, con 4 touchdown, nessuna intercetto subito e un perfetto passer rating di 158,3 (il massimo ottenibile) oltre a correre 84 yard. Dopo questa gara fu nominato per la seconda volta giocatore offensivo della settimana della NFC, per la quarta volta rookie della settimana, divenne il primo rookie della storia della lega a passare per 200 yard con 4 touchdown e correre pi\u00f9 di 75 yard in una singola gara e il pi\u00f9 giovane giocatore a concludere un incontro con un passer rating perfetto, all'et\u00e0 di 22 anni e 284 giorni. Quest'ultimo primato fu successivamente superato da Marcus Mariota nel .\nNella gara del Giorno del Ringraziamento, nel primo ritorno nel natio Texas, Griffin gioc\u00f2 un'altra prestazione di alto livello passando con 20/28 per 311 yard con 4 touchdown e un intercetto, coi Redskins che batterono facilmente i Dallas Cowboys. Dopo questa prova fu nominato per la seconda volta in stagione miglior quarterback della settimana e per la quinta volta miglior rookie. A fine mese, RG3 fu premiato per la seconda volta come miglior rookie offensivo del mese di novembre.\nNel Monday Night Football della settimana 13, Griffin e i Redskins ottennero una grande vittoria sui Giants che li port\u00f2 su un record di 6-6 e al secondo posto nella NFC East, alla pari coi Cowboys e dietro di una sola vittoria proprio ai Giants. RG3 continu\u00f2 a macinare record, battendo quello di yard corse in stagione da un quarterback rookie, stabilito l'anno precedente da Cam Newton. Ancora una volta dopo questa partita, il premio di rookie della settimana fu suo.\nNella settimana 14 Griffin fu costretto ad uscire per un infortunio al ginocchio dopo un violento scontro con Haloti Ngata nel quarto periodo, venendo sostituito da Kirk Cousins che guid\u00f2 la squadra alla vittoria nei supplementari contro i Baltimore Ravens. RG3 concluse la sua prestazione con 246 yard passate e un touchdown. Coi Redskins decisi a non rischiare la loro stella, nella gara successiva contro i Cleveland Browns Griffin lasci\u00f2 il posto come titolare a Cousins che guid\u00f2 la squadra alla vittoria.\nTornato nella settimana successiva contro gli Eagles, Griffin condusse i Redskins alla vittoria con 198 yard passate, 2 touchdown e un intercetto subito. Ancora una volta fu votato come miglior rookie della settimana.\nIl 26 dicembre, RG3 fu convocato per il primo Pro Bowl in carriera, unico rookie tra i non membri degli special team. Nell'ultimo turno di campionato, i Redskins necessitavano di una vittoria sui Cowboys per accedere ai playoff. Un Griffin non al meglio per il precedente infortunio al ginocchio guid\u00f2 comunque la squadra alla vittoria con 100 yard passate e un touchdown segnato su corsa, con Washington che conquist\u00f2 il suo primo titolo della NFC East Division dal . La sua prima stagione regolare si concluse cos\u00ec con 3.200 yard passate, 20 touchdown, 5 soli intercetti, leader della lega tra tutti i quarterback ad aver giocato la maggior parte della stagione come titolari (secondi furono Aaron Rodgers e Tom Brady con 8), e un passer rating di 102,4 che fu il terzo migliore della NFL. Fu la prima volta nella storia che un quarterback rookie raggiunse un rating a tre cifre (primato raggiunto nella stessa stagione da Russell Wilson).\nNella prima gara di playoff in carriera, Griffin guid\u00f2 i Redskins a un vantaggio di 14-0 alla fine del primo quarto contro i Seattle Seahawks. Poco prima di lanciare il suo secondo touchdown per\u00f2 si infortun\u00f2 nuovamente al ginocchio gi\u00e0 malmesso, dando il via alla rimonta degli avversari. La partita del giocatore termin\u00f2 quando nel quarto periodo, dopo un brutto snap commise un fumble e nel tentativo di recuperarlo compromise definitivamente il suo ginocchio venendo sostituito da Kirk Cousins. RG3 concluse la partita con 84 yard passate, 2 touchdown e un intercetto mentre i Redskins vennero eliminati. Esami effettuati nei giorni successivi rivelarono per il giocatore la parziale rottura del legamento crociato anteriore e del legamento laterale collaterale. Il 9 gennaio Griffin si sottopose con successo all'operazione chirurgica, prevedendo uno stop tra i sei e gli otto mesi.\nIl 3 febbraio 2013, la notte prima del Super Bowl XLVII, Robert Griffin fu premiato come miglior rookie offensivo dell'anno superando Andrew Luck e Russell Wilson. A fine anno fu posizionato al numero 15 nella classifica dei migliori cento giocatori della stagione.\n2013.\nDopo mesi di speculazioni, il 2 settembre l'allenatore Mike Shanahan annunci\u00f2 che Griffin sarebbe stato il titolare nella prima gara della stagione contro i Philadelphia Eagles. Il quarterback tuttavia non gioc\u00f2 bene, disputando la prima gara in carriera con 2 intercetti subiti e terminando con 329 yard passate, 2 touchdown e 2 fumble nella netta sconfitta. Washington perse anche la sfida successiva contro i Green Bay Packers. Griffin lanci\u00f2 un intercetto a inizio gara e termin\u00f2 con 320 yard passate e tre touchdown, ma tutti nel secondo tempo a risultato ampiamente deciso.\nNella settimana 3, i Redskins persero la prima gara della storia della franchigia in casa contro i Detroit Lions, interrompendo una striscia di 21 vittorie consecutive che durava dal 1939. Robert pass\u00f2 326 yard e sub\u00ec un intercetto. La prima vittoria stagionale giunse la settimana successiva sugli Oakland Raiders con 227 yard e un touchdown passati da RG3.\nDopo la settimana di pausa, Griffin gioc\u00f2 un'altra gara sotto la media nella sconfitta contro i Cowboys in cui pass\u00f2 246 yard e sub\u00ec un intercetto. La domenica seguente condusse i Redskins alla seconda vittoria stagionale in una spettacolare gara dominata dagli attacchi contro i Chicago Bears terminata 45-41.\nNella sconfitta della settimana 8 contro i Denver Broncos, la squadra per cui tifava da bambino, Griffin pass\u00f2 solamente 132 yard con un touchdown e due intercetti subiti, terminando col peggior passer rating e il minor numero di yard passate per tentativo in carriera fino a quel momento. La vittoria torn\u00f2 la domenica successiva ai supplementari contro i San Diego Chargers con RG3 che pass\u00f2 291 yard e sub\u00ec un intercetto. A questa gara ne segu\u00ec una in cui Griffin disput\u00f2 una grande prestazione fatta di 281 yard e 3 touchdown passate, ma una cattiva prova della difesa dei Redskins vanific\u00f2 i suoi sforzi e la sua squadra fu battuta dai Minnesota Vikings. Successivamente, Washington perse con gli Eagles e con i San Francisco 49ers, nella prima gara tra college e professionismo in cui una squadra guidata da Griffin non riusc\u00ec a segnare nessun touchdown.\nNella settimana 13, Griffin inizi\u00f2 completando 16 passaggi su 17 tentativi nel primo tempo mentre nel secondo scese a un parziale di 8 su 15, coi Redskins che guadagnarono solo 95 yard dopo l'intervallo, perdendo e venendo eliminati matematicamente dalla corsa ai playoff per la diciassettesima volta negli ultimi 21 anni. Dopo un'altra sconfitta coi Kansas City Chiefs Griffin, mai ripresosi completamente dall'infortunio subito undici mesi prima nei playoff, fu dichiarato inattivo per la settimana 15, venendo sostituito da Kirk Cousins. Poche ore dopo questo annuncio, fu lo stesso giocatore ad affermare che, malgrado avesse espresso il proprio desiderio di giocare, l'allenatore Shanahan decise di lasciarlo fuori dai campi di gioco per tutto il resto della stagione 2013 per dargli modo di essere guarito al meglio per la stagione successiva. La sua seconda annata si concluse cos\u00ec con 3.203 yard passate, 16 touchdown e 12 intercetti in 13 presenze.\n2014.\nGriffin torn\u00f2 in campo nella prima gara della stagione 2014 completando 29 passaggi su 37 tentativi per 267 yard ma i Redskins furono sconfitti dagli Houston Texans. La domenica successiva si infortun\u00f2 alla caviglia a inizio gara dopo avere completato un passaggio per DeSean Jackson, non facendo pi\u00f9 ritorno in campo. L'infortunio lo costrinse a rimanere inattivo sino al settimana 8. A partire dal turno successivo fu nuovamente nominato titolare per la gara contro i Vikings, in cui pass\u00f2 251 yard, un touchdown e un intercetto nella sconfitta esterna. Seguirono altre due sconfitte in cui il quarterback continu\u00f2 a faticare, venendo anche criticato apertamente dall'allenatore Jay Gruden dopo quella coi Buccaneers. All'alba della settimana 13, la squadra annunci\u00f2 che a partire come titolare nella gara contro i Colts sarebbe stato Colt McCoy. RG3 torn\u00f2 in campo quando McCoy si infortun\u00f2 all'inizio della gara del quindicesimo turno contro i Giants mostrando alcuni progressi rispetto alle prove precedenti. La giocata decisiva della partita fu per\u00f2 un suo touchdown su corsa da 8 yard che gli venne annullato per una penalit\u00e0, spostando l'inerzia della sfida verso gli avversari. La sua prestazione si concluse con 236 yard passate e un touchdown nella sconfitta 24-13. L'infortunio di McCoy pose fine alla sua stagione e Griffin fu nominato nuovamente titolare per la gara della settimana 16 contro Philadelphia, in cui si interruppe una striscia di sei sconfitte consecutive per la squadra della capitale. RG3 concluse quella sfida con 220 yard passate e un intercetto nella prima gara completa da oltre un anno.\n2015.\nIl 31 agosto, dopo la terza gara di pre-stagione in cui Griffin non era sceso in campo per infortunio, Kirk Cousins fu nominato quarterback titolare al suo posto per l'inizio della stagione regolare 2015. RG3 rimase cos\u00ec tutto l'anno in panchina, non disputando alcuna gara.\nCleveland Browns.\nIl 25 marzo 2016, Griffin firm\u00f2 con i Cleveland Browns. L'8 agosto il capo-allenatore Hue Jackson lo nomin\u00f2 quarterback titolare per la stagione regolare. L'11 settembre 2016 debutt\u00f2 con la nuova maglia contro i Philadelphia Eagles ma la sfortuna torn\u00f2 ad accanirsi contro il giocatore che in quella gara sub\u00ec un grave infortunio alla spalla sinistra, venendo inserito il giorno successivo in lista infortunati. Torn\u00f2 ad essere nominato titolare prima della gara del 14\u00ba turno, coi Browns che non vinsero nemmeno una gara durante la sua assenza. Nel penultimo turno, RG3 evit\u00f2 ai Browns l'onta di una stagione senza vittorie, guidando la squadra a battere i San Diego Chargers per 20-17.\nIl 10 marzo, Griffin fu svincolato dai Browns.\nBaltimore Ravens.\nDopo essere rimasto senza squadra per tutta la stagione 2017, il 4 aprile 2018 Griffin firm\u00f2 con i Baltimore Ravens. Con i Ravens gi\u00e0 sicuri del primo posto nel tabellone della AFC, Griffin part\u00ec come titolare al posto di Lamar Jackson nell'ultimo turno della stagione 2019 portando la squadra alla vittoria contro i Pittsburgh Steelers.\nGriffin nel 2020 fu nominato titolare per la gara della settimana 12 contro i Pittsburgh Steelers a causa della positivit\u00e0 di Lamar Jackson al COVID-19. Si infortun\u00f2 al tendine del ginocchio sinistro nel secondo quarto ma rimase in campo fino al quarto periodo, quando fu sostituito da Trace McSorley. Concluse la partita con 7-12 per 33 yard e un intercetto (che fu ritornato in touchdown da Joe Haden) oltre a 7 corse per 68 yard. I Ravens persero per 14-19.\nStatistiche.\nStagione regolare"}
{"id": "3890778", "revid": "161273", "url": "https://it.wikipedia.org/wiki?curid=3890778", "title": "C/2011 Y3 Boattini", "text": "C/2011 Y3 (Boattini) \u00e8 la ventunesima cometa scoperta da Andrea Boattini: in quanto cometa periodica ha anche la designazione Boattini 9, essendo la nona cometa periodica scoperta da Boattini. Appartiene alla famiglia delle comete gioviane, pur presentando una periodicit\u00e0 anomala per questo gruppo di comete."}
{"id": "3890779", "revid": "599013", "url": "https://it.wikipedia.org/wiki?curid=3890779", "title": "Carlos Tom\u00e1s Wilson", "text": ""}
{"id": "3890780", "revid": "287204", "url": "https://it.wikipedia.org/wiki?curid=3890780", "title": "Carlos Tomas Wilson", "text": ""}
{"id": "3890781", "revid": "179980", "url": "https://it.wikipedia.org/wiki?curid=3890781", "title": "Carlos Thomas Wilson", "text": ""}
{"id": "3890783", "revid": "179980", "url": "https://it.wikipedia.org/wiki?curid=3890783", "title": "Juan Jos\u00e9 Rithner", "text": ""}
{"id": "3890785", "revid": "599013", "url": "https://it.wikipedia.org/wiki?curid=3890785", "title": "Andy Blair", "text": ""}
{"id": "3890786", "revid": "621682", "url": "https://it.wikipedia.org/wiki?curid=3890786", "title": "Andrew Blair", "text": ""}
{"id": "3890788", "revid": "287204", "url": "https://it.wikipedia.org/wiki?curid=3890788", "title": "Cerna v Posumavi", "text": ""}
{"id": "3890790", "revid": "287204", "url": "https://it.wikipedia.org/wiki?curid=3890790", "title": "La Certosa di Parma (miniserie televisiva)", "text": ""}
{"id": "3890791", "revid": "767487", "url": "https://it.wikipedia.org/wiki?curid=3890791", "title": "Kelowna (Stargate)", "text": "Kelowna \u00e8 una nazione immaginaria dell'universo fantascientifico di Stargate, in particolare di Stargate SG-1. Kelowna \u00e8 la patria di Jonas Quinn.\nDescrizione.\nKelowna \u00e8 una delle tre nazioni principali del pianeta Langara. Con le altre due superpotenze, Terrania e la Federazione Andari ha sempre mantenuto difficili relazioni, finch\u00e9 le tre non diedero vita ad un governo unificato per combattere Anubis. Lo Stargate di Langara, si trova proprio all'interno dei confini di Kelowna e la sua esistenza fu svelata ai Terraniani e Andariani solo quando Anubis minacci\u00f2 il loro mondo.\nKelowna presenta una vena profonda di Naquadria, facendo cos\u00ec del pianeta una fonte di risorse inestimabile per i Goa'uld. Circa 3.000 anni fa, il pianeta era infatti nel dominio del Goa'uld Thanos.\nL'avanzamento tecnologico dei Kelowniani, quando incontrarono l'SG-1 era l'equivalente di quello dell'Occidente, in particolar modo degli Stati Uniti d'America, a met\u00e0 del Ventesimo secolo. Il Capo del governo Kelowniano \u00e8 il Primo Ministro, equiparabile per poteri concessi al Presidente degli Stati Uniti. Quando l'SG-1 giunse su Langara, il Primo Ministro era Velis mentre durante l'attacco di Anubis era Dreylock, che fu ucciso dal Goa'uld.\nStoria recente.\nIl primo contatto con i terrestri, port\u00f2 l'SG-1 a scoprire che i Kelowniani avevano scoperto come usare il Naquadria, un materiale radioattivo, per costruire bombe simili alle armi nucleari sulla Terra. Gli avvertimenti vani della squadra sulla distruzione che avrebbe portato la loro nuova arma e l'inarrestabile volont\u00e0 dei Kelowniani ad usarla port\u00f2 alla rottura delle relazioni tra i due mondi.\nQuando Kelowna fu sulla soglia della distruzione per colpa di un'alleanza stipulata dai loro nemici, i Kelowniani inviarono sulla Terra una rappresentanza per chiedere un aiuto militare ai terrestri. Il Comando Stargate per\u00f2, conscio della superiorit\u00e0 che avrebbero portato ai Kelowniani, preferirono non intervenire e quindi di rigettare le richieste di Kelowna.\nDurante l'ultimo periodo di dominio dei Goa'uld, Langara, e quindi anche Kelowna, furono invase da Anubis che voleva impossessarsi della vena naturale di Naquadria, praticamente presente solo su Langara. Quando l'SG-1, aiutato da altri Signori del Sistema, avversari di Anubis, respinsero l'invasione, i tre governi di Langara decisero di unificarsi in un unico consiglio. In seguito a ci\u00f2, Jonas Quinn ritorn\u00f2 in patria.\nPoco tempo dopo, il Comando Stargate venne a sapere che le tre superpotenze si erano unificate sotto un'unica nuova nazione, Langara, e dovette aiutare Jonas Quinn ad impedire la distruzione del loro pianeta a causa delle emanazioni volatili di una vena sotterranea di Naquadria."}
{"id": "3890793", "revid": "20090", "url": "https://it.wikipedia.org/wiki?curid=3890793", "title": "Michele Ruggeri", "text": ""}
{"id": "3890798", "revid": "287204", "url": "https://it.wikipedia.org/wiki?curid=3890798", "title": "Dolni Dvoriste", "text": ""}
{"id": "3890799", "revid": "712828", "url": "https://it.wikipedia.org/wiki?curid=3890799", "title": "Csilla", "text": "Origine e diffusione.\n\u00c8 un nome recente, creato dallo scrittore Andr\u00e1s Dugonics per il suo romanzo del 1788 \"Etelka\", e successivamente ripreso e popolarizzato dal poeta Mih\u00e1ly V\u00f6r\u00f6smarty; si basa sull'ungherese \"csillag\", che significa \"stella\", ed \u00e8 quindi analogo dal punto di vista semantico a Stella, Astro, Ylli, Hoshi, Najm, Tara ed Ester.\nOnomastico.\nIl nome non \u00e8 portato da alcuna santa, quindi \u00e8 adespota, e l'onomastico ricade il 1\u00ba novembre in occasione di Ognissanti."}
{"id": "3890800", "revid": "30610", "url": "https://it.wikipedia.org/wiki?curid=3890800", "title": "J.F. Sebastian", "text": ""}
{"id": "3890803", "revid": "104458", "url": "https://it.wikipedia.org/wiki?curid=3890803", "title": "Italo-celtico", "text": ""}
{"id": "3890816", "revid": "287204", "url": "https://it.wikipedia.org/wiki?curid=3890816", "title": "Dolni Trebonin", "text": ""}
{"id": "3890817", "revid": "124808", "url": "https://it.wikipedia.org/wiki?curid=3890817", "title": "Sindrome della sirena", "text": ""}
{"id": "3890821", "revid": "1522738", "url": "https://it.wikipedia.org/wiki?curid=3890821", "title": "Naquadria", "text": ""}
{"id": "3890823", "revid": "599013", "url": "https://it.wikipedia.org/wiki?curid=3890823", "title": "Steve Ogrizovic", "text": "Carriera.\nHa giocato sempre in Inghilterra. Con il Liverpool vinse, da portiere di riserva, vari trofei nazionali e internazionali, come la UEFA Champions League e la Supercoppa UEFA. Dal 1984 fino alla fine della sua carriera gioc\u00f2 con il Coventry City, con cui totalizz\u00f2 pi\u00f9 di 500 presenze."}
{"id": "3890824", "revid": "621682", "url": "https://it.wikipedia.org/wiki?curid=3890824", "title": "Steven Ogrizovic", "text": ""}
{"id": "3890825", "revid": "599013", "url": "https://it.wikipedia.org/wiki?curid=3890825", "title": "Alberto Anglese", "text": "Caratteristiche tecniche.\nGiocava come difensore sinistro o mediano sinistro.\nCarriera.\nClub.\nAnglese esord\u00ec in massima serie argentina durante la Primera Divisi\u00f3n 1927: la sua prima partita fu Excursionistas-Sportivo Buenos Aires del 22 maggio. Nella prima stagione assomm\u00f2 quattro presenze da difensore sinistro. Nel campionato 1928 scese in campo in venti occasioni, mentre nel Concurso Est\u00edmulo 1929 gioc\u00f2 un incontro. Nel 1930 fu impiegato in 24 delle 35 partite del torneo, sempre da mediano sinistro, ruolo che ricopriva gi\u00e0 dal 1928. Gioc\u00f2 poi la Primera Divisi\u00f3n 1932 con il River Plate, ottenendo una sola presenza. Nel 1935 gioc\u00f2 una partita nell'Argentino di Quilmes, in seconda serie."}
{"id": "3890826", "revid": "1805885", "url": "https://it.wikipedia.org/wiki?curid=3890826", "title": "Pordenone Montanari", "text": "Biografia.\nAmerico Montanari \u00e8 nato a Pordenone (da cui prende il nome d'arte) nel 1937. Comincia a dipingere frequentando in giovane et\u00e0 lo studio dello zio materno. Sposa Flavia Cappellari nel 1961 a Milano citt\u00e0 nella quale si trasferisce nel 1962, dove frequenta per un breve periodo la facolt\u00e0 di Filosofia dell'Universit\u00e0 Statale e un corso di scultura all'Accademia di Brera. Nel 1967 si stabilisce a Parigi dove ha modo di frequentare lo studio del pittore Orfeo Tamburi. Visita con quotidiana \"attenzione e tensione\" il Museo del Louvre. Nell'albergo di Rue St. Placide, in cui abita con la moglie, realizza piccole tele, una serie di autoritratti e di nature morte. Nel gennaio 1969 parte per la Spagna del sud dove si ferma a dipingere per sei mesi cercando nuovi modi espressivi. Dall'ottobre 1971 al novembre 1972 \u00e8 in Germania. Gi\u00e0 in questo periodo i suoi quadri sono caratterizzati da una unit\u00e0 compositiva avente al centro la figura femminile il cui mistero, del resto, ha quasi sempre alimentato la sua ispirazione. Nel 1973 ritorna a Milano. Vi rimane fino al 1990. Successivamente si trasferisce sulle colline biellesi, a Valle San Nicolao, lavorando per diciotto anni in completo isolamento, fino a ottobre 2007. Sono di questo periodo grandi sculture in legno e altre sculture oltre a numerosissime terrecotte.\nViene casualmente tratto dall'isolamento per una serie di circostanze fortuite che lo portano ad esporre a Londra, all'Istituto Italiano di Cultura nel 2010 con un ottimo successo di critica. dice di lui:\"Si tratta di una voce completamente nuova. Montanari \u00e8 un artista unico, che scardina la storia convenzionale dell'arte postbellica italiana\u201d. \"I suoi lavori sembrano richiamare in qualche modo pittori come Cezanne, Braque, Picasso, Bacon, ma in un modo completamente nuovo, mai visto.\"\nNel 2011 viene chiamato, dal curatore Vittorio Sgarbi a realizzare una personale all'interno del Padiglione Regionale del Friuli Venezia Giulia della 54\u00aa Biennale di Venezia. Vive e lavora tra Pieve di Cadore e Trieste."}
{"id": "3890829", "revid": "599013", "url": "https://it.wikipedia.org/wiki?curid=3890829", "title": "Colin Irwin", "text": "Caratteristiche tecniche.\nGiocava nel ruolo di difensore centrale."}
{"id": "3890835", "revid": "1543377", "url": "https://it.wikipedia.org/wiki?curid=3890835", "title": "Athl\u012btikos Omilos Agia Napa", "text": "L'Athl\u012btikos Omilos Agia Napa (in greco \"\u0391\u03b8\u03bb\u03b7\u03c4\u03b9\u03ba\u03cc\u03c2 \u038c\u03bc\u03b9\u03bb\u03bf\u03c2 \u0391\u03b3\u03af\u03b1 \u039d\u03ac\u03c0\u03b1\", cio\u00e8 \"Sport Club di Agia Napa\"), conosciuta come AO Agia Napa o pi\u00f9 semplicemente Agia Napa, \u00e8 una societ\u00e0 calcistica cipriota di Agia Napa.\nStoria.\nIl club fu fondato nel 1990 come fusione dell'\"Athl\u012btik\u012b Podosfairik\u012b En\u014ds\u012b Agias Napas\" (APEAN Agia Napa) e dell'\"En\u014ds\u012b Ne\u014dn Agias Napas\".\nCominci\u00f2 le proprie attivit\u00e0 dalla Terza Divisione, dove milit\u00f2 fino alla stagione 2000/01, quando fu promossa in Seconda Divisione grazie al secondo posto finale.\nArriv\u00f2 alla Divisione A al termine della stagione 2005/06, grazie al terzo posto finale; l'anno dopo, fin\u00ec tredicesima, retrocedendo immediatamente. Dopo la discesa in Terza Divisione nel 2009-2010, ottiene due promozioni consecutive, grazie ad un terzo posto e alla vittoria della Seconda Divisione, tornando cos\u00ec in Divisione A.\nLa nuova avventura in massima serie finisce come la prima: tredicesimo posto e immediata retrocessione.\nStrutture.\nStadio.\nLa squadra gioca le partite interne allo stadio comunale di Ayia Napa; la struttura non \u00e8 omologato per le gare di Divisione A, tanto che nella stagione 2006/07 il club gioc\u00f2 a Paralimni.\nOrganico.\nRosa 2019-2020.\n\"Aggiornata al 18 luglio 2020.\""}
{"id": "3890837", "revid": "830939", "url": "https://it.wikipedia.org/wiki?curid=3890837", "title": "Gaio Nauzio Rutilo (console 411 a.C.)", "text": ""}
{"id": "3890838", "revid": "599013", "url": "https://it.wikipedia.org/wiki?curid=3890838", "title": "Howard Gayle", "text": "Biografia.\nPrimo calciatore di colore della storia del , nell'agosto 2016 ha rifiutato la nomina a membro dell'Ordine dell'Impero Britannico per rispetto dei propri antenati africani, vittime dell'imperialismo e colonialismo britannico. Gayle \u00e8 attivo nella Show Racism the Red Card, associazione che si oppone al razzismo nella societ\u00e0 britannica."}
{"id": "3890843", "revid": "830939", "url": "https://it.wikipedia.org/wiki?curid=3890843", "title": "Marco Papirio Atratino", "text": ""}
{"id": "3890846", "revid": "466539", "url": "https://it.wikipedia.org/wiki?curid=3890846", "title": "Premi BAFTA 1963", "text": "I premi della 16\u00aa edizione dei British Academy Film Awards furono conferiti nel 1963 dalla British Academy of Film and Television Arts alle migliori produzioni cinematografiche del 1962."}
{"id": "3890867", "revid": "1522738", "url": "https://it.wikipedia.org/wiki?curid=3890867", "title": "Ratchet", "text": ""}
{"id": "3890869", "revid": "1305772", "url": "https://it.wikipedia.org/wiki?curid=3890869", "title": "One Day (The Rootless)", "text": "One Day \u00e8 un brano musicale del gruppo musicale giapponese The Rootless, pubblicato il 20 ottobre 2010 come loro primo singolo. Il brano \u00e8 stato utilizzato come tredicesima sigla di apertura per gli episodi dal 460 al 492 dell'anime \"One Piece\", in sostituzione della precedente sigla \"Kaze o sagashite\".\nTracce.\nDurata: 20:29"}
{"id": "3890871", "revid": "2014155", "url": "https://it.wikipedia.org/wiki?curid=3890871", "title": "Maria di Schwarzburg-Rudolstadt", "text": "Infanzia.\nLa Principessa Maria di Schwarzburg-Rudolstadt era la primogenita del Principe Adolfo di Schwarzburg-Rudolstadt, e di sua moglie, la Principessa Matilde di Schonburg-Waldenburg, nacque a Raben Steinfeld, nel Meclemburgo-Schwerin. I suoi bisnonni paterni furono Federico Carlo, Principe di Schwarzburg-Rudolstadt e Federico V, Langravio d'Assia-Homburg.\nLa sua famiglia apparteneva al Principato di Schwarzburg-Rudolstadt\nMatrimonio.\nIl 4 luglio 1868 a Rudolstadt, Schwarzburg-Rudolstadt, Maria spos\u00f2 Federico Francesco II, Granduca di Meclemburgo-Schwerin figlio di Paolo Federico, Granduca di Meclemburgo-Schwerin. In precedenza, Federico Francesco era stato sposato due volte, nel 1849, con la Principessa Augusta Reuss di K\u00f6stritz ma mor\u00ec nel 1862. Due anni dopo, Federico Francesco si spos\u00f2 una seconda volta con la Principessa Anna d'Assia e del Reno ma meno di un anno dal loro matrimonio Anna mor\u00ec. Al tempo del matrimonio, Federico Francesco aveva 45 anni e Maria 18. Insieme ebbero quattro figli\nMorte.\nMaria mor\u00ec nel 1922 a L'Aia. Si trovava a L'Aia per festeggiare i 46 anni del Principe Hendrik. Il carro funebre reale port\u00f2 il corpo dal Palazzo Noordeinde alla stazione ferroviaria. La bara poi in treno fino in Germania, dove la principessa fu sepolta."}
{"id": "3890884", "revid": "256896", "url": "https://it.wikipedia.org/wiki?curid=3890884", "title": "Official development assistance", "text": ""}
{"id": "3890885", "revid": "767487", "url": "https://it.wikipedia.org/wiki?curid=3890885", "title": "Boban Dmitrovi\u0107", "text": ""}
{"id": "3890891", "revid": "767487", "url": "https://it.wikipedia.org/wiki?curid=3890891", "title": "Edina (nome)", "text": "Origine e diffusione.\nL'origine di questo nome \u00e8 ignota. Potrebbe essere la forma ungherese di qualche nome germanico, oppure potrebbe riprendere il toponimo di qualche citt\u00e0 ungherese.\nOnomastico.\nIl nome non \u00e8 portato da alcuna santa, quindi \u00e8 adespota, e l'onomastico ricade il 1\u00ba novembre in occasione di Ognissanti."}
{"id": "3890902", "revid": "124123", "url": "https://it.wikipedia.org/wiki?curid=3890902", "title": "Aladdin Pallante", "text": "Biografia.\nConosciuto artisticamente dai suoi fan con il solo nome Aladdin, nacque a New York. Cominci\u00f2 la sua carriera artistica come ballerino a soli tre anni. Ma a causa di una grave caduta che lo paralizz\u00f2 per qualche tempo, diresse i suoi interessi verso la musica, cominciando a studiare il violino.\nPrima di unirsi ai Champagne Music Makers di Lawrence Welk, apparve con Ray Noble all'Edgar Bergen Show e in numerosi film hollywoodiani dove suon\u00f2 con Rudy Vallee, Xavier Cugat e Carmen Cavallero. Come membro della Welk Orchestra, cui si un\u00ec nel 1953, Aladdin si esib\u00ec in coppia con Bob Lido in molti numeri musicali del The Lawrence Welk Show.\nParlava molte lingue, tra cui lo spagnolo, il francese, lo yiddish, il russo, l'ebraico. Per Welk, registr\u00f2 in italiano la canzone \"Darktown Stutters Ball\", mentre Bob Lido la cant\u00f2 in inglese.\nDopo un attacco di cuore subito nel 1967, lasci\u00f2 lo spettacolo per ragioni di salute. Mor\u00ec qualche anno dopo, il 9 giugno 1970 a neanche 58 anni d'et\u00e0."}
{"id": "3890907", "revid": "767487", "url": "https://it.wikipedia.org/wiki?curid=3890907", "title": "The Rootless", "text": " (spesso scritto The ROOTLESS) \u00e8 un gruppo musicale giapponese J-Rock formato nel 2009 e sotto contratto con la Rhythm Zone. Dopo alcune pubblicazioni indipendenti, il gruppo ha ufficialmente debuttato il 20 maggio 2010 con il singolo \"One Day\", utilizzato come tredicesima sigla di apertura dell'anime \"One Piece\" ed arrivato al terzo posto della classifica Oricon dei singoli pi\u00f9 venduti in Giappone. Il terzo posto del gruppo, rappresenta il miglior debutto giapponese per un gruppo maschile nel 2010. Il 28 settembre 2011 \u00e8 stato pubblicato il primo album del gruppo intitolato \"The ROOTLESS\"."}
{"id": "3890922", "revid": "124628079", "url": "https://it.wikipedia.org/wiki?curid=3890922", "title": "Nucleo investigativo centrale", "text": "Il Nucleo Investigativo Centrale \u00e8 un reparto specializzato della Polizia Penitenziaria (acronimo NIC) che, come Servizio centrale di Polizia giudiziaria del Corpo, si occupa di indagini in materia di criminalit\u00e0 organizzata e di terrorismo, oltre che di dirigere le attivit\u00e0 investigative delle articolazioni regionali e territoriali della Polizia penitenziaria.\nIstituito con D.M. del 14 giugno 2007 \u00e8 stato riorganizzato con il D.M. del 28 luglio 2017, quando sono state stabilite le misure per la riorganizzazione delle strutture e delle funzioni e delle sue articolazioni territoriali, in attuazione dell\u2019articolo 11, comma 2, lettera b), del Decreto del Ministro della giustizia 2 marzo 2016.\nIl Nucleo Investigativo Centrale opera nell\u2019ambito del Dipartimento dell'amministrazione penitenziaria.\nPer le sue funzioni e competenze il N.I.C., oltre ad essere un punto di riferimento per le D.D.A. presso le Procure della Repubblica, siede stabilmente, in rappresentanza del Dipartimento dell\u2019Amministrazione Penitenziaria, alle riunioni del Comitato Analisi Strategica Antiterrorismo.\nFunzioni.\nQuesto Servizio Centrale di Polizia giudiziaria, svolge in via continuativa e prioritaria, le funzioni di polizia giudiziaria indicate all\u2019 art. 55 del codice di procedura penale, alle dipendenze funzionali e sotto la direzione dell\u2019autorit\u00e0 giudiziaria, per fatti di reato commessi in ambito penitenziario o, comunque, direttamente collegati ad esso.\nL\u2019attivit\u00e0 investigativa, di iniziativa o su delega dell\u2019autorit\u00e0 giudiziaria, \u00e8 di regola svolta dal NIC relativamente a:\nIl Nucleo Centrale, anche avvalendosi dei nuclei regionali, cura, altres\u00ec, l\u2019analisi dei fenomeni di criminalit\u00e0 organizzata, di terrorismo, anche internazionale, e di eversione dell\u2019ordine costituzionale rilevati in ambito penitenziario.\nIl personale del NIC \u00e8 estremamente specializzato in indagini di polizia giudiziaria specificamente per i reati della criminalit\u00e0 organizzata, terrorismo interno e internazionale e per quelle indagini che, in ragione della particolare complessit\u00e0 non possono essere svolte dai reparti territoriali di Polizia penitenziaria presso gli istituti penitenziari.\nComandanti del N.I.C..\nIl Comandante del Nucleo Investigativo Centrale \u00e8 nominato dal Capo del DAP.\nDal 2007 al 2014 Luca Bontempo\nDal 2014 ad oggi Augusto Zaccariello\nOrganizzazione della sede centrale.\nLa sede centrale \u00e8 articolata in una Segreteria e sei unit\u00e0 operative, cos\u00ec denominate:\n\"1\u00b0 Unit\u00e0 Operativa Centrale- Coordinamento Investigativo e Affari Generali;\"\n\"2\u00b0 Unit\u00e0 Operativa Centrale \u2013 Analisi Investigativa;\"\n\"3\u00b0 Unit\u00e0 Operativa Centrale - Criminalit\u00e0 Organizzata;\"\n\"4\u00b0 Unit\u00e0 Operativa Centrale - Terrorismo Interno ed Eversione;\"\n\"5\u00b0 Unit\u00e0 Operativa Centrale - Terrorismo Internazionale;\"\n\"6\u00b0 Unit\u00e0 Operativa Centrale - Investigazioni Speciali.\"\nAll'interno della Segreteria e delle Unit\u00e0 Operative Centrali sono istituiti settori di natura specialistica di particolare rilievo investigativo e operativo.\nSul territorio dispone di 11 reparti e/o articolazioni regionali e/o interregionali a seconda del\nterritorio di competenza, qualificati \"Nuclei Regionali\", che hanno sede presso i Provveditorati regionali dell\u2019Amministrazione Penitenziaria.\nI Nuclei Regionali del N.I.C..\nLa ripartizione dei reparti regionali del Nucleo Investigativo Centrale, sul territorio nazionale, annovera 5 Nuclei Regionali e 6 Nuclei Interregionali in corrispondenza geografica con l\u2019attuale assetto del decentramento amministrativo dell\u2019Amministrazione penitenziaria e con sede presso i Provveditorati Regionali.\nI Nuclei Regionali sono articolazioni sul territorio del NIC e svolgono le funzioni di polizia giudiziaria alle dipendenze funzionali del Nucleo Centrale per fatti di reato commessi in ambito penitenziario o, comunque, direttamente collegati ad esso. I nuclei regionali curano, altres\u00ec, nell\u2019ambito del loro territorio l\u2019analisi dei fenomeni di criminalit\u00e0 organizzata, di terrorismo, anche internazionale, e di eversione dell\u2019ordine costituzionale rilevati in ambito penitenziario.\nIl personale dei Nuclei Regionali, in coordinamento con la sede centrale, cura le indagini di polizia giudiziaria per i reati della criminalit\u00e0 organizzata, terrorismo interno e internazionale e per quelle indagini che, in ragione della particolare complessit\u00e0 non possono essere svolte dai reparti territoriali di Polizia penitenziaria presso gli istituti penitenziari.\nI Nuclei Regionali coordinano operativamente le attivit\u00e0 investigative dei Reparti territoriali della Polizia penitenziaria in coordinamento informativo, organizzativo e operativo con la sede centrale.\nDistintivo del N.I.C..\nIl distintivo del Nucleo Investigativo Centrale si compone dell\u2019immagine in sottofondo dell\u2019Italia, di una bilancia e di una spada oltre che di figure ellittiche. L'Italia indica la competenza del N.I.C. sull\u2019intero territorio nazionale. La bilancia e la spada si riferiscono all\u2019esercizio delle funzioni previste dalla legge in nome della giustizia. Le figure ellittiche raffigurano le diramazioni del N.I.C. sul territorio dello Stato che, a loro volta, agiscono sotto un unico coordinamento centrale. Alla base dello stemma, all\u2019interno della lista d\u2019oro, \u00e8 riportato il brocardo latino \u201c\"pro veritate\"\u201c, motto del Nucleo Investigativo Centrale, che individua, nell\u2019interesse primario della verit\u00e0, l\u2019unica direzione verso cui sono condotte le attivit\u00e0 di investigazione."}
{"id": "3890929", "revid": "775372", "url": "https://it.wikipedia.org/wiki?curid=3890929", "title": "Norsk biografisk leksikon", "text": "Il Norsk biografisk leksikon \u00e8 il maggiore dizionario biografico norvegese.\nStoria.\nLa prima edizione (NBL1) fu pubblicata tra il 1921 e il 1983, includeva 19 volumi e 5.100 voci. Fu pubblicata da Aschehoug con il supporto finanziario da parte dello stato norvegese.\nKunnskapsforlaget compr\u00f2 i diritti per il NBL1 da Aschehoug nel 1995 e, dopo una fase pre-progettuale negli anni 1996-97, nel 1998 iniziarono le attivit\u00e0 per la realizzazione di una nuova edizione.\nIl progetto ottenne il supporto finanziario dalla Fritt Ord Foundation e dal Ministero della Cultura norvegese; la seconda edizione (NBL2) fu lanciata negli anni 1999-2005, includeva 10 volumi e circa 5.700 articoli.\nNel 2006, si intraprese il lavoro per la realizzazione di un'edizione elettronica del NBL2, con il supporto delle medesime istituzioni.\nNel 2009, Kunnskapsforlaget pubblic\u00f2 un'edizione Internet ad accesso gratuito, unitamente allo \"Store norske leksikon\" di utilit\u00e0 generale.\nElenco dei volumi.\nPrima edizione.\nDi seguito si riporta l'elenco dei volumi della prima edizione del \"Norsk biografisk leksikon\".\nSeconda edizione.\nSi riporta l'elenco dei volumi della seconda edizione del \"Norsk biografisk leksikon\"."}
{"id": "3890933", "revid": "2074539", "url": "https://it.wikipedia.org/wiki?curid=3890933", "title": "Goldsmiths, University of London", "text": "La Goldsmiths, University of London \u00e8 un'universit\u00e0 britannica fondata nel 1891. Essa si specializza nelle arti, scienze umanistiche e sociali ed \u00e8 un college costitutivo dell Universit\u00e0 di Londra, di cui fa parte dal 1904.\nStruttura.\nIl college \u00e8 situato a New Cross, una zona di Londra. L'universit\u00e0 comprende diversi edifici storici e moderni, il cui principale \u00e8 Richard Hoggart Building oltre ad una libreria disposta su tre piani."}
{"id": "3890936", "revid": "92689", "url": "https://it.wikipedia.org/wiki?curid=3890936", "title": "Codice internazionale per la nomenclatura delle alghe, funghi e piante", "text": "Il Codice internazionale di nomenclatura per le alghe, funghi e piante (ICN) \u00e8 entrato in vigore dal 1\u00ba gennaio 2012 e ha apportato alcuni sostanziali cambiamenti rispetto ai precedenti Codici Internazionali di Nomenclatura Botanica. Il Codice internazionale di nomenclatura per le alghe, funghi e piante contiene le nuove regole per l'istituzione di taxa validi.\nIl nuovo codice.\nLa Sezione di Nomenclatura tenutasi subito prima del 18\u00ba Congresso Internazionale Botanico a Melbourne, in Australia nel luglio 2011, ha visto cambiamenti radicali al modo in cui gli scienziati potranno dare il nome a nuove piante, alghe e funghi. I cambiamenti cominciano sulla copertina: il titolo \u00e8 stato ampliato per rendere esplicito che il codice si applica non solo alle piante, ma anche alle alghe e ai funghi. Il nuovo titolo sar\u00e0 ora Codice Internazionale per la Nomenclatura delle alghe, funghi e piante.\nCambiamenti.\nCon l'inizio del nuovo anno, la comunit\u00e0 botanica internazionale ha respinto due requisiti finora essenziali nella descrizione di nuove specie o altri taxa. Per la prima volta nella storia del codice viene consentita la pubblicazione scientifica in formato elettronico di nomi di nuovi taxa. Per tanto l'articolo che descrive una nuova specie non deve essere obbligatoriamente stampato, ma pu\u00f2 anche essere pubblicato online. Inoltre, in uno sforzo complessivo per rendere la pubblicazione di nuovi nomi pi\u00f9 accurata ed efficiente, la necessit\u00e0 di una diagnosi in latino non \u00e8 pi\u00f9 strettamente obbligatoria, consentendo che la descrizione venga fatta anche solo in lingua inglese, per quei componenti essenziali della pubblicazione di un nuovo nome. Si legge infatti in un articolo che spiega le decisioni prese al Congresso Internazionale di Botanica tenutosi a luglio 2011 a Melbourne: \"Beginning 1 January 2012 names of new plants, algae, and fungi may now be published with a validating diagnosis or description that is written in either Latin or English\". Le regole di nomenclatura per i funghi vedranno parecchi cambiamenti importanti, il pi\u00f9 importante dei quali \u00e8 probabilmente l'adozione del principio \"un fungo, un nome\". Anche per i paleobotanici ci saranno importanti cambiamenti con l'eliminazione del concetto di \"morphotaxa\" dal Codice.\nCodice Internazionale di Nomenclatura.\nIl Codice internazionale di nomenclatura (ICN) \u00e8 costituito da un insieme di articoli che regolano come debbano venire dati i nomi dei vegetali, dei funghi e delle alghe.\nIl codice viene edito, mantenendolo aggiornato, da botanici provenienti da tutto il mondo che si riuniscono ogni 5 anni in una sessione precongressuale del Congresso botanico internazionale.\nDurante queste sedute vengono votati gli emendamenti (cambiamenti) al codice proposti dai botanici nei cinque anni che intercorrono tra un congresso e un altro.\nA queste sedute possono partecipare tutti i soci dell'IAPT (International Association for Plant Taxonomy) e hanno diritto al voto i soci (con singolo voto) e le istituzioni botaniche (con numero di voti proporzionale alla quantit\u00e0 di campioni conservati nei propri erbari).\nIl codice sancisce quali sono i requisiti per i quali un nome sia validamente pubblicato, cosa \u00e8 un tipo nomenclaturale e come debba venire designato, ecc.\nIn allegato vi \u00e8 un elenco dei \"Nomina conservanda\" ovvero di quei nomi che, malgrado non rispettino gli articoli del codice, devono continuare a essere adoperati perch\u00e9 ormai di uso comune e universale."}
{"id": "3890942", "revid": "767487", "url": "https://it.wikipedia.org/wiki?curid=3890942", "title": "G\u00e9za (nome)", "text": "Origine e diffusione.\nNome di origine ignota; potrebbe riprendere qualche titolo onorifico turco. Alcune fonti riportano invece, come significato, \"bottone\" o \"distintivo\".\nOnomastico.\nIl nome non \u00e8 portato da alcun santo, quindi \u00e8 adespota, e l'onomastico ricade il 1\u00ba novembre in occasione di Ognissanti."}
{"id": "3890971", "revid": "767487", "url": "https://it.wikipedia.org/wiki?curid=3890971", "title": "Cos\u00ec sono le donne", "text": "Cos\u00ec sono le donne (\"A Date with Judy\") \u00e8 un film musicale del 1948 prodotto dalla MGM e diretto da Richard Thorpe sulla base di un'omonima serie radiofonica. Il film usc\u00ec nelle sale cinematografiche USA il 29 luglio 1948.\nTrama.\nAmbientato a Santa Barbara, California, il film vede la giovane Judy Foster (impersonata da Jane Powell) preparare insieme alle amiche di scuola un'esibizione per il ballo della scuola, tra le compagne troviamo anche la smaliziata Carol Pringle (Elizabeth Taylor). Ospite dell'evento sar\u00e0 Xavier Cugart, famoso musicista e direttore d'orchestra, che Carol vorrebbe impressionare con il proprio talento.\nNel frattempo Judy apprende che Ogden \"Oogie\" Pringle (Scotty Beckett), fratello di Carol, ha dichiarato di non volerla portare al ballo, la ragazza infuriata e amareggiata per essere stata scaricata rompe la loro amicizia e si rifuga al Pop Soda Fountain dove si innamora del giovane nipote di Pop, Stephen Andrews (Robert Stack) che acconsente ad accompagnarla alla festa, suscitando la gelosia di Oogie che tenta in tutti i modi di attirare nuovamente le attenzioni della ragazza; contemporaneamente Stephen vede Carol innamorandosi perdutamente di lei al primo sguardo sebbene la ragazza sia parecchio pi\u00f9 piccola di lui.\nCarol tenta di far tornare insieme Judy e il fratello dicendo all'amica di aver convinto il padre a scritturare lei e Oogie per un programma radiofonico, ma alla cena organizzata per farli riconciliare i goffi tentativi di Oogie di ottenere di nuovo l'attenzione di Judy finiscono per allontanarli ancora di pi\u00f9. Ma a differenza di Ogden, Judy sembra essersi lasciata alle spalle la cotta adolescenziale e dichiara di essere innamorata di Stephen e di volerlo sposare. Anche un tentativo di serenata da parte di Oogie non va in porto.\nParallelamente il padre di Judy (Wallace Beery) prende lezioni di rumba dall'avvenente Rosita Cochellas (Carmen Miranda) per esibirsi il giorno del suo anniversario matrimonio, ma quando la figlia trova gli abiti della ballerina nell'armadio del genitore fraintende la sua relazione con Cochellas, sospettando che il padre abbia un'amante, specialmente quando lei e Carol lo vedono accompagnare la donna alla sua auto.\nLe due accusano la donna di stare seducendo l'uomo, ma fraintendendo, Rosita pensa che stiano invece parlando di Cugat, il suo fidanzato. Infine il fraintendimento viene a galla e le due ragazze si scusano. Capito inoltre che Stephen e Carol sono reciprocamente innamorati, Judy lascia Stephen per ricongiungersi con Oogie, dando modo all'amica di coronare il suo sogno d'amore.\nCast.\nGeorge Stoll appare come direttore d'orchestra e Stanley Donen come coreografo e direttore per i balli.\nTra gli attori spicca l'allora sedicenne Elizabeth Taylor, vedette della MGM, e l'altrettanto giovane soprano Jane Powell. Il film include anche diverse esibizioni latino-americane di Carmen Miranda e della band di Xavier Cugat, sebbene questa sia inserita nei titoli di testa, ma non in quelli finali.\nSelena Royale rimpiazz\u00f2 Mary Astor nel ruolo della madre di Judy a seguito dell'abbandono di quest'ultima per motivi di salute.\nAccoglienza.\nDistribuito dalla Metro-Goldwyn-Mayer, il film usc\u00ec nel 1948 e incass\u00f2 $3.431.000 in Nord America e $1.155.000 nel resto del mondo.\nIl \"New York Times\" gli rivolse una tiepida accoglienza sottolineando che gli unici momenti divertenti fossero quelli con i numeri musicali di Carmen Miranda.\nSerie radiofonica.\nIl film \u00e8 ispirato ad una popolare serie intitolata \"A date with Judy\" andata in onda su NBC Network dal 1941 al 1949 e poi ABC network dal 1949 al 1950.\nIl personaggio di Judy in radio venne interpretato dalle attrici e doppiatrici Dellie Ellis (che prese poi il nome d'arte di Joan Lorring), Louise Erickson and Ann Gillis.\nSerie televisiva.\nUn'omonima serie andata in onda sui canali televisivi di ABC dal 1951 al 1953 con Patricia Crowley nel ruolo di Judy."}
{"id": "3890975", "revid": "72396", "url": "https://it.wikipedia.org/wiki?curid=3890975", "title": "Vittorio Marchi", "text": "Biografia.\nFrequent\u00f2 il ginnasio nel suo paese natale e si laure\u00f2 nel 1873 presso l'Universit\u00e0 di Modena in Chimica farmaceutica. La passione per la ricerca scientifica e il desiderio di conoscere la base biologica della chimica farmaceutica lo spinsero agli studi di Medicina. Frequent\u00f2, infatti, gli Istituti di Anatomia Patologica e la Clinica Oculistica dell'Universit\u00e0 di Modena, dove consegu\u00ec la laurea nel 1882.\nLavor\u00f2 poi al frenocomio di Reggio Emilia, Istituto San Lazzaro, diretto dal Prof Augusto Tamburini.\nMor\u00ec lontano dalla terra natale, forse a Roma dal maestro Prof.Luigi Luciani, forse a Jesi, dove era diventato medico condotto e direttore del locale Ospedale in attesa di andare a Roma, o forse si era gi\u00e0 trasferito a Roma ed era temporaneamente tornato a Jesi.\nL'importanza che quest'uomo ha avuto nella ricerca italiana di inizio '900 ci viene chiarita dalle parole dell'amico e maestro Luciani: \nIl Marchi infatti veniva apprezzato, nell'ambiente scientifico, per le sue capacit\u00e0 di ricercatore e di scopritore e soprattutto perch\u00e9 queste nella sua vita e nel suo lavoro erano state indirizzate alla scoperta del vero ( positivismo Italiano) al di l\u00e0 di ogni preconcetto, di ogni ideologia e di ogni interesse personale. Ci\u00f2 gli avrebbe assicurato un posto tra i grandi positivisti europei.\nIl fulcro della ricerca positivista di quel periodo era soprattutto sulle basi anatomiche del pensiero ed egli si inser\u00ec tra i primi in quella corrente di studi, influenzando tutto il pensiero europeo negli anni a venire.\nI primi lavori.\nDurante gli studi presso la Facolt\u00e0 di Medicina e Chirurgia di Modena produsse tre importanti lavori:\nSul primo dei tre lavori, anche il prof Camillo Golgi arriv\u00f2, con altri metodi, alle stesse conclusioni del Marchi, studente al 3' anno di Medicina. Gli altri due lavori erano in risposta alle tesi del Golgi, il quale aveva scoperto nei tendini la presenza di organi nervosi terminali (corpi fusati e fusiformi), ma non era riuscito a dimostrare la loro presenza nei muscoli oculomotori; in questi scritti il Marchi confutando le conclusioni del Golgi, grazie alla padronanza di una tecnica microscopica quasi perfetta, riusc\u00ec a dimostrarne la presenza.\nDopo la laurea in Medicina, and\u00f2 all'Istituto San Lazzaro di Reggio Emilia, diretto dal prof. Tamburini, dove lavorava anche il fisiologo Luigi Luciani suo grande estimatore. Questo fu un periodo molto prolifico per gli studi e per i lavori scientifici prodotti. Questi infatti gli valsero una borsa di studio che gli permise di frequentare gli Istituti di Anatomia Patologica dell'Universit\u00e0 di Pavia diretti dal Prof.Golgi, dove si cercava di studiare e ricostruire la struttura del tessuto nervoso e delle cellule nervose con metodi istologici. Qui gli studi fatti e pubblicati portarono al Golgi il Premio Nobel e al Marchi una grande dimestichezza con i metodi utilizzati.\nIl metodo Marchi.\nLa scoperta, che rese famoso Vittorio Marchi e che rappresent\u00f2 il coronamento dei suoi studi, fu compiuta a Reggio Emilia nei laboratori del frenocomio.\nIl ricercatore partiva dal principio che il sistema nervoso centrale \u00e8 costituito sia da centri, dove sono localizzati i corpi delle cellule nervose, sia da fibre, costituenti le vie di comunicazione tra i centri o con gli organi periferici.\nPer poter seguire il percorso dei fasci nervosi bisogna individuare microscopicamente la degenerazione delle fibre prodotta naturalmente o artificialmente ed evidenziarla con le dovute colorazioni.\nIl pezzo anatomico viene dapprima fissato con bicromato di potassio e acido osmico e successivamente trattato con nitrato d'argento.\nQuesto sistema di colorazione era il cosiddetto Metodo Marchi. Esso si basa sul fatto che una fibra nervosa quando viene separata dal centro nutritivo, cio\u00e8 dal corpo cellulare situato nel centro nervoso, degenera e il suo rivestimento, la guaina mielinica, si disgrega in goccioline liberando acidi grassi insaturi, avidi di ossigeno, che si riducono con l'acido osmico della miscela del Marchi, assumendo una colorazione nera.\nSe ne evidenzia in questo modo il decorso dalla stazione di partenza a quella di arrivo.\nEsistono due stadi di degenerazione mielinica:\nFu cos\u00ec possibile introdurre un concetto dinamico in un campo da sempre ritenuto statico.\nApplicazione del metodo Marchi.\nUsando il suo metodo, il Marchi studi\u00f2 con il Dott.Algeri le degenerazioni discendenti secondarie a lesioni della corteccia cerebrale e i rapporti del cervelletto con il sistema nervoso centrale e con il midollo spinale. \nA tale proposito fu in grado di evidenziare nei peduncoli cerebellari due tipi di fibre:\nQuelle discendenti, che decorrono nel cordone antero-laterale del midollo, prendono il nome di \"Fascio del Marchi\", terminano nelle corna anteriori del midollo stesso prendendo rapporto con i neuroni motori periferici. Tale rapporto \u00e8 messo bene in evidenza dal Testut, nel suo grande trattato di Anatomia Umana Normale e testimonia l'influenza del cervelletto sulla locomozione, in particolare sul mantenimento dell'equilibrio e la coordinazione dei movimenti.\nQuesti studi portarono il Marchi a Firenze dal professor Luigi Luciani, suo vecchio amico e collega. Successivamente, nel 1887, ebbe la Libera Docenza in Istologia presso l'Universit\u00e0 di Modena.\nIl ritiro.\nSempre nel 1887 iniziarono le delusioni professionali: al concorso per la Cattedra di Istologia all'Universit\u00e0 di Palermo arriv\u00f2 inspiegabilmente terzo. Deluso e sdegnato abbandon\u00f2 la carriera di ricercatore e divent\u00f2 medico condotto prima a San Benedetto del Tronto e poi a Jesi, dove entr\u00f2 nel reparto di Medicina dell'Ospedale locale. Nel 1891 partecip\u00f2 al Concorso per la Cattedra di Istologia dell'Universit\u00e0 di Perugia, ma anche questa volta non venne nominato. Questa seconda delusione segn\u00f2 per il Marchi l'abbandono definitivo degli studi, nonostante il suo nome fosse famoso in tutta Europa. Per questo il Petrazzani, suo compagno di studi e collega, lo defin\u00ec \nStanco della routine da medico condotto venne poi richiamato nel 1908 dal Prof. Luciani a Roma, ma proprio in quel frangente si ammal\u00f2: affetto da tempo da otite media cronica, con episodi cefalgici, il morbo si riacutizz\u00f2 con un episodio di violenta cefalea, egli stesso si auto-diagnostic\u00f2 la malattia che in breve tempo lo port\u00f2 prima alla cecit\u00e0 e poi alla morte: meningite secondaria a otite media."}
{"id": "3890976", "revid": "2009834", "url": "https://it.wikipedia.org/wiki?curid=3890976", "title": "Antonio Terenghi", "text": "Autore prolifico, ha disegnato numerosi personaggi dei fumetti degli anni cinquanta e degli anni sessanta, fra cui il baffuto sceriffo Pedrito el Drito, sempre alle prese con banditi e, soprattutto, con la brontolona moglie Paquita (ispirata all'inseparabile vera moglie Natalina Luceri, detta \"la Terenghina\", sua letterista); le loro avventure erano pubblicate su l\"'Albo dell'Intrepido\" e \"il Monello\").\nBiografia.\nAvvicinatosi al fumetto con mansioni di lettering alla Edital, per la milanese Editrice Dardo cre\u00f2 un personaggio tarzanide: un bulletto pelato, con bombetta e sigaro in mano, era Tarzanetto. Questo personaggio - che fu poi ripreso da \"Il Corriere dei Piccoli\" - nacque nel 1954 come comprimario all'interno delle avventure del suo coetaneo \"Din-Du-L\u00e0\" nel tascabile per ragazzi \"Chicchirich\u00ec\". I lettori apprezzarono il personaggio s\u00ec da convincere l'autore a promuoverlo protagonista di avventure esotiche fra serpi e leoni gi\u00e0 dal numero successivo del periodico che dal gennaio 1959 assumer\u00e0 direttamente il nome del giovane emulo di Tarzan.\nNon lo aveva allontanato dalla passione per il disegno neppure la Seconda guerra mondiale: a vent'anni era stato arruolato e spedito in Africa, dove era rimasto prigioniero delle truppe britanniche per sette anni.\nRientrato in Italia, riprese il lavoro editoriale sulla rivista \"Gaie Fantasie\", pubblicando a trent'anni, nel 1951, le avventure di Poldo e Poldino. L'anno successivo inizi\u00f2 con la Casa Editrice Universo, per la quale ide\u00f2 una nutrita galleria di personaggi, e successivamente con la Dardo.\nL'attivit\u00e0 di fumettista di Terenghi prosegu\u00ec negli anni duemila. In questo periodo le sue tavole furono pubblicate da editori amatoriali, ma talune storie trovarono posto in pubblicazioni di prestigio come quella curata da Silver \"Obeso \u00e8 bello,\" inserita nell\"'Almanacco della ciccia\", legato al mondo di \"Lupo Alberto\". Sergio Bonelli riprese nel 2000, su testi di Alfredo Castelli, le storie di Pedrito el Drito nella collana \"I Grandi Comici del Fumetto\".\nNel 2001 Terenghi - che cre\u00f2 personaggi anche per le Edizioni Alpe e a cui si deve anche l'adattamento italiano delle strisce del personaggio statunitense di Piccola Eva - illustr\u00f2 \"L'orsetto Tuttovaben e la gallina Scopaviola\", un racconto per bambini di Lucia Spezzano edito dalle Edizioni Leprotto di Vedano Olona.\nDel 2002 sono invece la serie del \"Pianeta Niep\" e due episodi pubblicati su \"\u00c8 - Enigmistica Giovani\", in cui fa capolino l'\"antico\" personaggio del cronista Teddy Sberla.\nVedovo e con difficolt\u00e0 deambulatorie, mor\u00ec nell'ottobre 2014 a 92 anni. Le ceneri furono disperse nel \"Giardino del ricordo\" del cimitero di Lambrate.\nPrincipali personaggi.\nTranne rare eccezioni, Terenghi ha creato i personaggi, scritto i soggetti e le sceneggiature e poi disegnato le storie, col lettering della moglie Natalina Luceri. I principali furono:"}
{"id": "3890977", "revid": "599013", "url": "https://it.wikipedia.org/wiki?curid=3890977", "title": "Vento di passione", "text": ""}
{"id": "3890978", "revid": "1573940", "url": "https://it.wikipedia.org/wiki?curid=3890978", "title": "Into the New World (album)", "text": "Girls' Generation the 1st Asia Tour: Into the New World \u00e8 il primo album live del gruppo di idol sudcoreano Girls' Generation, registrato il 19 dicembre 2009 durante il tour \"Into the New World\"."}
{"id": "3890979", "revid": "442418", "url": "https://it.wikipedia.org/wiki?curid=3890979", "title": "Segnaletica stradale in Russia", "text": "I segnali stradali in Russia sono regolati dal \"\u041f\u0440\u0430\u0432\u0438\u043b\u0430 \u0434\u043e\u0440\u043e\u0436\u043d\u043e\u0433\u043e \u0434\u0432\u0438\u0436\u0435\u043d\u0438\u044f \u0420\u043e\u0441\u0441\u0438\u0439\u0441\u043a\u043e\u0439 \u0424\u0435\u0434\u0435\u0440\u0430\u0446\u0438\u0438\" (Codice della strada della Federazione Russa), modificato il 29 novembre 2014.\nI segnali stradali russi sono suddivisi in 8 categorie, e ciascuno ha un proprio numero di identificazione. Si suddividono in:\nLa forma, le dimensioni ed i colori dei segnali stradali della Federazione Russa sono simili a quelle della maggior parte dei corrispondenti segnali stradali d'Europa e ciascuno di essi \u00e8 classificato e catalogato con un numero proprio.A differenza dei segnali che venivano utilizzati nel periodo sovietico, fatti su lamiera senza alcuna propriet\u00e0 riflettente, i segnali stradali moderni anche in Russia sono dotati di una pellicola riflettente o di illuminazione propria a led o con lampade ad incandescnza.\nI segnali verticali sono validi per tutti gli utenti della strada a meno che l'eccezione non venga esplicitamente indicata da un pannello integrativo. Il testo riportato nei segnali \u00e8 il russo con iscrizioni unicamente in cirillico, eccezion fatta per il segnale di \"fermarsi e dare la precedenza\" che riporta la scritta \"STOP\" in caratteri latini.\nSegnali di pericolo.\nIn Russia, la maggior parte dei segnali di pericolo hanno forma di un triangolo equilatero bianco con bordo rosso; sono posizionati a circa 50-100 metri a distanza dal pericolo indicato nei centri abitati o a 150-300 metri su strade extraurbane. Se il pericolo \u00e8 ad una distanza differente da quella normativa viene utilizzato un pannello integrativo di distanza o quello di estesa per indicare per quanti metri \u00e8 valido il pericolo.\nSegnali di priorit\u00e0.\nI segnali di priorit\u00e0 forniscono informazioni od obblighi su intersezioni e la priorit\u00e0 vigente in essi. Hanno forma e dimensione come nella maggior parte dei Paesi europei ed hanno validit\u00e0 anche in corrispondenza di intersezioni semaforiche con sistema spento o non funzionante."}
{"id": "3890998", "revid": "6923", "url": "https://it.wikipedia.org/wiki?curid=3890998", "title": "Symphyotrichinae", "text": "Symphyotrichinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Astereae).\nEtimologia.\nIl nome della sottotrib\u00f9 deriva dal suo genere \"Symphyotrichum\" la cui etimologia deriva a sua volta da due parole greche \"sinfisi\" (= tenere insieme, crescere insieme) e \"trichos\" o \"trichinos\" (= capelli, un solo capello). Il nome scientifico della sottotrib\u00f9 \u00e8 stato definito per la prima volta dal botanico contemporaneo Guy L. Nesom (1945 -) nella pubblicazione \"Phytologia; Designed to Expedite Botanical Publication. New York - 76:. 211-212 1994\" del 1994.\nDescrizione.\nLe specie di questa sottotrib\u00f9 hanno un habitus erbaceo, raramente arbustivo (\"Ampelaster\"). Il ciclo biologico normalmente \u00e8 annuale per le erbe e perenne per gli arbusti. L'indumento pu\u00f2 essere oppure no ghiandoloso.\nLe foglie lungo il caule sono disposte in modo alterno. La lamina \u00e8 intera, raramente dentata e mai divisa in lobi.\nLe infiorescenze sono formate da capolini solitari, oppure in formazioni (da pochi a tanti capolini) liberamente corimbose, o di tipo tirsoide e a volte molto ramose con ramificazioni secondarie. I capolini sono formati da un involucro composto da diverse brattee (o squame) disposte in modo embricato che fanno da protezione al ricettacolo sul quale sono inseriti due tipi di fiori: i fiori del raggio ligulati e i fiori del disco tubulosi. Le brattee dell'involucro sono piatte, normalmente erbacee nella parte apicale. Il ricettacolo \u00e8 piano e senza pagliette di protezione alla base dei fiori. I fiori del raggio sono disposti di solito su una serie (raramente 2 \u2013 4 serie).\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori del disco sono ermafroditi.\nI frutti sono degli acheni con pappo. Gli acheni hanno una forma da obovoide a cilindrica, affusolati e leggermente (o fortemente) compressi. La superficie \u00e8 multinervata, priva di ghiandole e con peli setolosi senza la punta a forma di ancora. Le setole del pappo sono disposte su una serie (spesso 2 serie in \"Symphyotrichum\" e in \"Canadanthus\").\nDistribuzione e habitat.\nL\u2019habitat delle piante di questa sottotrib\u00f9 \u00e8 relativo soprattutto alle zone temperate dell\u2019emisfero boreale. Le specie di questo gruppo sono distribuire quasi tutte nell\u2019America del Nord (probabilmente sono native di quest\u2019area); alcune sono originarie del Sud America, mentre diverse si sono naturalizzate in Europa e in altre parti del mondo. Nella tabella sottostante sono indicate in dettaglio le distribuzioni relative ai vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Astereae \u00e8 una delle 21 trib\u00f9 della sottofamiglia. La trib\u00f9 Astereae a sua volta \u00e8 suddivisa in 18 sottotrib\u00f9 (Symphyotrichinae \u00e8 una di queste).\nIl numero cromosomico delle specie di questo gruppo \u00e8: 2n = 18 (con riduzioni a 14, 12, 10 e 8).\nFilogenesi.\nSecondo gli ultimi studi la trib\u00f9 Astereae \u00e8 suddivisa in pi\u00f9 linee filogenetiche (lignaggi o gruppi) e/o cladi: (1) gruppo basale (per lo pi\u00f9 lignaggio africano, ma anche eurasiatico), (2) clade paleo-sudamericano, (3) clade della Nuova Zelanda, (4) lignaggio dell'Australasia, (5) lignaggio del Sudamerica, (6) clade nord-americano. La sottotrib\u00f9 Symphyotrichinae \u00e8 relativa al clade nord-americano.\nCon la struttura tassonomica attuale, proposta dal botanico G.L. Nesom nel 2000, la sottotrib\u00f9 Symphyotrichinae risulta essere un gruppo monofiletico. In particolare \"Almutaster\" \u00e8 stata segregata in un genere monotipo per le sue peculiari caratteristiche, uniche nell'ambito della sottotrib\u00f9 anche se \u00e8 possibile trovare alcune affinit\u00e0 morfologiche sia con \"Psilactis\" che con la sezione \"Oxytripolium\" del genere \"Symphyotrichum\". Analisi filogenetiche sul DNA nucleare ribosomiale indicano che \"Almutaster\" \u00e8 \u201cgruppo fratello\u201d di \"Psilactis\". Le somiglianze con \"Symphyotrichum\", non confermate dalle analisi del DNA, sono dovute probabilmente o alla conservazione di alcune simplesiomorfie o a convergenza evolutiva a causa della occupazione di habitat simili.\nAnche la creazione del genere monotipo \"Canadanthus\" ha la sua giustificazione sia a livello morfologico che citologico. Dalle analisi molecolari \"Canadanthus\" risulta in posizione \"basale\" rispetto al resto del gruppo (vedi cladogramma a lato).\nProve di tipo molecolare confermano la stretta parentela di \"Psilactis\" con il genere \"Symphyotrichum\" (\"Psilactis\" sembra essere \u201cgruppo fratello\u201d con alcune specie di \"Symphyotrichum\" \u2013 vedi cladogramma a lato). Una considerazione a parte si deve fare per \"Psilactis odysseus\" in quanto \u00e8 l'unica specie di questo genere che si trova nel Messico e si distingue dalle altre cinque per avare un portamento monocefalo e un habitus rizomatoso perenne. Le specie \"Arida crispa\" e \"Arida coulteri\" che in passato facevano parte di questo gruppo, ora sono state collocate nel genere \"Arida\" in quanto producono flavoni e il numero cromosomico \u00e8 2n=10. Le altre specie del genere hanno numeri cromosomici diversi (2n = 18, 8 e 6). ).\nIl gruppo pi\u00f9 numeroso di questa sottotrib\u00f9 (il genere \"Symphyotrichum\") \u00e8 anche il pi\u00f9 difficile da circoscrivere da un punto di vista tassonomico. Storicamente il genere si \u00e8 formato dalla segregazione dal genere \"Aster\" (sottotrib\u00f9 \"Asterinae\"). Successivamente \u00e8 stato privato dei tre generi monotipo: \"Almutaster\", \"Ampelaster\" e \"Canadanthus\" e quindi dalle specie del genere \"Psilactis\". Le difficolt\u00e0 sono dovute all'habitus fortemente eterofillo: le rosette basali primaverili hanno foglie anche molto diverse da quelle cauline successive. Anche la forma delle squame dell'involucro dei primi capolino (nell'antesi) possono differire da quelle dei capolini successivi in una stessa pianta. Le dimensioni dell'impianto possono variare notevolmente a seconda delle condizioni di crescita. Considerevole appare anche la diversit\u00e0 genetica all'interno di ciascuna specie (frequenti sono fenomeni di allopoliploidia). Infine \u00e8 da notare come l'ibridazione abbia svolto un ruolo significativo nella tassonomia e nell'evoluzione del genere. Per il momento questo genere non sembra essere monofiletico. Studi recentissimi confermano la presenza di alcune incongruenze filogenetiche nel genere \"Symphyotrichum\" e nella relazione con il genere \"Psilactis\" ancora non risolte.\nIl cladogramma a lato tratto da uno studio citato e semplificato, evidenzia la monofilia della sottotrib\u00f9, la posizione basale di \"Canadanthus\", ma anche la parafilia di \"Symphyotrichum\". Sono indicati anche alcuni gruppi relativamente vicini alla sottotrib\u00f9.\nComposizione della sottotrib\u00f9.\nLa sottotrib\u00f9 comprende 5 generi e circa 100 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche."}
{"id": "3890999", "revid": "228587", "url": "https://it.wikipedia.org/wiki?curid=3890999", "title": "Metodo Portage", "text": "Il Metodo Portage \u00e8 un programma educativo-riabilitativo strutturato ad indirizzo cognitivo-comportamentale, rivolto a soggetti in et\u00e0 evolutiva affetti da handicap di grado medio-grave.\nStoria.\nIl Portage \u00e8 nato tra la fine degli anni sessanta e l'inizio degli anni settanta negli Stati Uniti. Il contributo iniziale proviene da un'\u00e9quipe di psicologi, educatori, terapisti e specialisti ispirata dalla necessit\u00e0 di raggiungere una popolazione diffusa in territori molto vasti ed isolati che necessitava di trattamenti riabilitativi frequenti o quotidiani. Portage \u00e8 una cittadina del Wisconsin negli Usa, stato che ha un'estensione di poco inferiore a quella dell'Italia. Col passare degli anni questo metodo \u00e8 stato adottato in vari paesi del mondo ed \u00e8 risultato molto utile nelle situazioni pi\u00f9 diverse: nei paesi pi\u00f9 poveri nei quali c'\u00e8 una grave carenza di terapisti della riabilitazione e questa per tanto dev'essere affidata di necessit\u00e0 alle persone che appartengono alla vita quotidiana del bambino, come nei paesi industrialmente avanzati\ne nelle grandi aree metropolitane. Nell'estate del 1988, il convegno internazionale del metodo Portage si svolse a Tokyo, metropoli dove il metodo Portage \u00e8 usato da una popolazione numerosa di bambini handicappati con risultati che venivano riferiti come molto positivi soprattutto nei riguardi dei bambini con Sindrome di Down.\nArticolazione del metodo.\nL'elemento fondamentale del materiale Portage consiste in una duplice funzionalit\u00e0; assume infatti sia ruolo valutativo che riabilitativo. La valutazione, caratterizzata da oggettivit\u00e0 e concretezza, si ottiene analizzando le competenze o comportamenti presenti nel bambino, descritti da un elenco progressivo di attivit\u00e0 divise per categorie: checklist.\nL'attivit\u00e0 riabilitativa \u00e8 svolta attraverso un lavoro domiciliare effettuato da parte di genitori o familiari che si impegnano a lavorare quotidianamente con il bambino guidandone le iniziative e gli apprendimenti.\nLaddove possibile, con l'aiuto degli insegnanti, le attivit\u00e0 sono svolte anche in ambiente scolastico. Caratteristica peculiare del programma Portage \u00e8 l'inversione dei tradizionali ruoli terapeutici: l'operatore da diretto interlocutore del bambino, come poteva essere nel trattamento ambulatoriale, diventa mediatore del rapporto tra bambino e genitore; \u00e8 colui che prepara il lavoro e gestisce il controllo delle attivit\u00e0. Il genitore assume un ruolo primario nella riabilitazione del proprio figlio. L'attivit\u00e0 da svolgere ogni giorno pu\u00f2 contribuire ogni giorno all'equilibrio della struttura familiare ed a rinforzare il legame tra genitore e bambino.\nIl metodo \u00e8 articolato in tre parti.\nLista di valutazione (checklist).\nEsplora 5 aree di sviluppo (cognitive, motoria, linguistica, di socializzazione e di autonomia); Contiene inoltre una sezione detta delle stimolazioni Infantili, che organizzano l'osservazione del bambino nei primi mesi di vita. Nell'ambito di ciascuna area, i comportamenti sono elencati secondo un criterio di complessit\u00e0 crescente, portano un numero progressivo di riferimento e sono raggruppati per livelli di et\u00e0, da 0-1 a 5-6 anni. La checklist contiene un totale di 575 items.\nGuida pratica (schede).\nSet di schede di un numero pari a quello dei comportamenti elencati nella checklist. Ad ogni item corrisponde una scheda su cui sono annotati suggerimenti e spunti su come aiutare il bambino nell'apprendimento delle varie abilit\u00e0 e risolvere, talvolta in modo fantasioso, i problemi che lo rendono difficile. Per facilitare la consultazione, sia le pagine della checklist che delle schede sono contrassegnate da colori differenti a seconda dell'area di sviluppo.\nManuale.\nContiene precise indicazioni sul metodo di compilazione della checklist e di utilizzazione delle schede; porta inoltre alcune indicazioni circa l'impostazione di un programma indicativo personalizzato utilizzando un metodo di frammentazione e scomposizione degli obiettivi per la cui applicazione, pertanto, i curatori dell'edizione italiana ritengono opportuno un adeguato training di formazione.\nDescrizione delle aree di sviluppo.\nIl Metodo Portage \u00e8 costituito di 5 aree di sviluppo pi\u00f9 una sezione stimolazione del bambino piccolo. Le aree non sono separate le une dalle altre, c'\u00e8 anzi una necessaria sovrapposizione. I comportamenti gi\u00e0 esibiti in una o pi\u00f9 aree di sviluppo servono da preparazione, sono prerequisiti che consentono al bambino di raggiungere una nuova abilit\u00e0 in un'altra area di sviluppo.\nStimolazioni Infantili.\nUna gran parte dello sviluppo del bambino dipende da quanti e quali stimoli ha ricevuto nei primi mesi. La sezione delle stimolazioni infantili d\u00e0 alcune indicazioni circa attivit\u00e0 e materiali adatti ad evocare risposte appropriate da parte del bambino. Egli ha bisogno di informazioni significative dall'ambiente, prima ancora che ci si possa aspettare da lui una qualche risposta; perci\u00f2 molti degli items elencati si riferiscono a comportamenti che i genitori abitualmente usano con il loro bimbo.\nAl piccolo non viene fatta alcuna richiesta, tuttavia le attivit\u00e0, a cui l'adulto d\u00e0 avvio, arricchiscono le condizioni ambientali e favoriscono l'apprendimento.\nSocializzazione.\nLe abilit\u00e0 sono espresse in queste campo da comportamenti che riguardano la vita sociale e l'interazione del bambino con altre persone. Durante gli anni prescolari il bambino dimostra abilit\u00e0 sociali dal modo in cui lavora e gioca con i genitori, i fratelli e i compagni. La possibilit\u00e0 di sviluppo in questo campo dipende da acquisizioni del bambino in altre aree e dalla capacit\u00e0 di operare in modo appropriato nel suo ambiente. Il bambino impara imitando, a partecipare a comunicare; e queste sono abilit\u00e0 sociali basilari. Sebbene molte capacit\u00e0 sociali, come sorridere, eseguire comandi, collaborare ad attivit\u00e0 di gruppo, siano comuni a pi\u00f9 culture e a pi\u00f9 sistemi di valori, alcune possono non ritenersi appropriate in relazione al particolare ambito familiare di alcuni bambini. Egli apprende le prime abilit\u00e0 sociale all'interno della famiglia, potendo quindi con fiducia, rapportarsi agli altri ed andare incontro alle loro aspettative, impegnarsi in gruppi sociali pi\u00f9 ampi, pronto a generalizzare tali capacit\u00e0.\nLinguaggio.\nNei primi sei anni di vita] una delle maggiori conquiste \u00e8 rappresentata dallo sviluppo del linguaggio. In questo arco di tempo il bambino passa dalla totale ignoranza della lingua nativa ad una competenza paragonabile a quella dell'adulto. Nonostante l'ampia variabilit\u00e0 individuale, la maggior parte dei bambini segue un modello sistematico di sviluppo linguistico. Le \"checklist\" tratteggia tale modello di sviluppo: il piccolo impara a parlare nel suo ambiente, ascoltando inizialmente gli altri parlare ed osservando la situazione in cui ci\u00f2 si verifica. Non appena il bambino si impadronisce di un repertorio lessicale, inizia a combinare le parole in frasi e periodi. La \"checklist\" non precisa quale lessico debba essere sviluppato; focalizza l'attenzione sul contenuto del linguaggio e sulla forma usata dal bambino per esprimere tale contenuto. Prima che egli possa dare una qualsiasi risposta, ha bisogno di ricevere numerosi stimoli linguistici, di vivere in un ambiente capace di offrire modelli appropriati, aspettative ed opportunit\u00e0 adeguate alla produzione. Ancora, un modello linguistico caratterizzato da lunghe e complesse espressioni potr\u00e0 essere molto difficilmente benefico per il bambino. I suggerimenti contenuti nelle schede di tale sezione aiutano a preparare un ambiente favorevole all'apprendimento linguistico e guidare il bambino in tale acquisizione.\nAutonomia.\nQuesta sezione riguarda i comportamenti che permettono al bambino di aver cura di s\u00e9 in settori quali nutrizione, abbigliamento, pulizia e igiene. Avremmo potuto includere tali comportamenti nell'area di sviluppo delle capacit\u00e0 sociali, dal momento che l'autonomia ha attinenza con la vita comunitaria e con le abitudini sociali della famiglia. Lo sviluppo dei comportamenti autonomi aiuta il bambino nello sforzo di divenire membro sereno ed indipendente della sua famiglia e della comunit\u00e0, aiuta la famiglia a vivere pi\u00f9 agevolmente con il bambino e permette maggior indipendenza reciproca. I comportamenti descritti in questa area seguono, come gi\u00e0 in altre, un modello evolutivo sequenziale. Le sequenze sono state sviluppate sulla base di tappe giudicate appropriate per lo sviluppo di una certa abilit\u00e0, con particolare riguardo all'attuale livello di comprensione del bambino."}
{"id": "3891002", "revid": "83531", "url": "https://it.wikipedia.org/wiki?curid=3891002", "title": "Statua di don Giovanni d'Austria", "text": "La statua a don Giovanni d'Austria situata a Messina, \u00e8 stata eretta nel 1572 a ricordo della vittoria da lui riportata sull'armata turca il 7 ottobre 1571.\nLa storia.\nIn Piazza Catalani, alla fine della via Cesare Battisti, si erge il monumento a don Giovanni D'Austria, opera di Andrea Calamech, scultore ed architetto carrarese, del 1573. Commissionata dal Senato messinese nel 1572, in occasione della vittoria nella battaglia di Lepanto contro la flotta turchesca il 7 ottobre 1571, la statua in bronzo presenta finissime decorazioni e raffigura don Giovanni D'Austria, eroe della battaglia navale e figlio naturale di Carlo V, che calpesta la testa del turco M\u00fcezzinzade Al\u00ec Pasci\u00e0 in segno di vittoria. Originariamente collocata in piazza del Palazzo Reale, fu danneggiata da una cannonata degli spagnoli durante la rivolta antispagnola del 1674 - 1678. Restaurata, \u00e8 stata ancora danneggiata dal terremoto del 1783 e spostata nella piazza antistante la chiesa della Santissima Annunziata dei Teatini nel Corso Cavour. Dopo la ristrutturazione urbanistica della citt\u00e0 successiva al 1908, tale piazza fu abolita e la statua sistemata nell'attuale sede.\nStruttura.\nDon Giovanni d'Austria, figlio naturale di Carlo V, \u00e8 riprodotto fedelmente nel volto adolescente del condottiero, appena ventiquattrenne; indossa l'armatura spagnola completa ed ha, nella mano destra, il bastone del comando a tre fasci, per designare la triplice alleanza contro i Turchi, mentre calpesta col piede sinistro il capo mozzato di M\u00fcezzinzade Al\u00ec Pasci\u00e0, il comandante degli avversari. Ad uno spadone preesistente fu sostituita una spada durante i restauri del 1852, intorno agli anni cinquanta poi la spada si perse ancora una volta. Nel basamento marmoreo, che sorregge la statua, troviamo quattro prospetti con altrettante tavole di bronzo. Nella principale \u00e8 presente un'iscrizione in cui si ricorda la costituzione della lega contro i Turchi, la data di partenza da Messina, la data della battaglia e del ritorno in citt\u00e0, il numero delle navi e i nomi dei Senatori del tempo.\nNel bassorilievo a sinistra troviamo la disposizione della flotta con al centro la nave reale di don Giovanni. Nel terzo bassorilievo \u00e8 ritratta la battaglia, si leggono varie mischie tra le navi con alcune barche turche gi\u00e0 in fuga.\nNell'ultima tavola bronzea, \u00e8 raffigurato il ritorno della flotta vittoriosa a Messina con in alto una interessante pianta della citt\u00e0 del XVI secolo a volo d'uccello.\nLeggende e curiosit\u00e0.\nSono diversi gli aneddoti intorno al nostro personaggio e alla battaglia di Lepanto. In conseguenza di un fatto storico cos\u00ec importante, la figura stessa di don Giovanni d'Austria cominci\u00f2 ad assumere caratteri di leggenda."}
{"id": "3891008", "revid": "767487", "url": "https://it.wikipedia.org/wiki?curid=3891008", "title": "L'isola del jazz", "text": "L'isola del jazz (\"Music Land\") \u00e8 un film del 1935 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 5 ottobre 1935. Due anni dopo partecip\u00f2 in concorso alla 5\u00aa Mostra internazionale d'arte cinematografica di Venezia. Il film \u00e8 ambientato in un mondo abitato solo da strumenti musicali antropomorfi, che comunicano tra di loro suonando. Dagli anni novanta viene distribuito col titolo Il paese della musica.\nTrama.\nIl Paese della Musica \u00e8 composto dalla Terra della Sinfonia e dall'Isola del Jazz, separate dal Mare della Dissonanza. Nella terra della Sinfonia, piena di palazzi a forma di organo e governata da una regina violoncello, la principessa violino, stufa del loro stile di vita che si basa solo sul danzare al ritmo di musica classica, si allontana sulla terrazza per osservare l'Isola del Jazz, governata da un re sassofono e dove padroneggia solo il divertimento e il ritmo sfrenato. Anche l\u00ec per\u00f2 qualcuno evade: si tratta del principino che, vista al balcone l'amata principessa violino, parte per la Terra della Sinfonia per incontrarsi con lei. Mentre i due giocano, il sassofono perde di vista la principessa e finisce per scontrarsi con la regina, nel frattempo scesa a cercare sua figlia, che lo rinchiude in una prigione a forma di metronomo.\nIn cella lo strumento manda un messaggio a suo padre che, infuriato, ordina un attacco a base di tromboni e clarinetti contro la terra nemica che risponde con il suono degli organi e dei flauti. La principessa si reca quindi sul mare con una bandiera bianca per far cessare le ostilit\u00e0, ma la sua barchetta viene affondata. Il principe si libera grazie a un fortuito colpo di cannone che fa saltare in aria la prigione, e corre a salvare l'amata sulla sua zattera. Anch'essa per\u00f2 viene abbattuta e i due eredi rischiano di annegare, cos\u00ec i loro genitori bloccano il combattimento per andare a salvarli e fanno la pace. Poco tempo dopo, sul nuovo Ponte dell'Armonia che collega le isole, si celebrano contemporaneamente il matrimonio tra i due eredi al trono e quello tra i loro genitori.\nProduzione.\nLa sinopsi del film inizi\u00f2 a circolare nello studio attorno al 19 dicembre 1934. Della squadra di sceneggiatori facevano parte Pinto Colvig, Ted Sears ed Earl Hurd; Sears sugger\u00ec il modo in cui il principe dell'Isola del Jazz fugge dalla sua prigione in terra nemica, dopo che diverse idee erano state scartate.\nDick Lundy, in una prefigurazione del suo successivo lavoro per Walter Lantz, anim\u00f2 il flirt tra il principe e la principessa con l'accompagnamento musicale della gavotta di Fran\u00e7ois-Joseph Gossec. Frenchy de Tremaudan gest\u00ec le sequenze successive in cui la regina interferisce e il principe viene imprigionato in un grande metronomo. Dick Huemer anim\u00f2 le scene tra i due innamorati durante la guerra e il successivo rappacificamento. Grazie ai fogli macchina si pu\u00f2 dedurre che Les Clark abbia animato la scena del principe in prigione che scrive una lettera (in realt\u00e0 lo spartito di \"The Prisoner's Song\") al re suo padre, caricatura di Paul Whiteman detto appunto \"Re del Jazz\"; Clark realizz\u00f2 anche la scena del doppio matrimonio. Clyde Geronimi gest\u00ec principalmente scene con un personaggio, animando molte scene del re nel suo palazzo. Altri ebbero difficolt\u00e0 con il materiale; Grim Natwick, che anim\u00f2 gli strumenti a corda che danzano sul minuetto in sol di Ludwig van Beethoven, pensava che gli strumenti musicali non fossero abbastanza flessibili per l'animazione.\n\"L'isola del jazz\" utilizza una grande abbondanza di effetti speciali. Cy Young e Ugo D'Orsi, due dei principali animatori degli effetti nello studio, sono accreditati per il loro lavoro nel progetto. Tuttavia, altri documenti rivelano che vi furono altri animatori degli effetti, tra cui George Rowley, Dan MacManus, Ed Aardal, George Drake e Jim Tyer, che lasci\u00f2 la Van Beuren Studios per migliorare la sua animazione alla Disney. Frank Thomas, che durante la produzione del film era relativamente un novello, ricord\u00f2 di aver animato le note musicali che cadono come coriandoli durante le nozze.\nColonna sonora.\nLeigh Harline compose la colonna sonora a stretto contatto con il regista Wilfred Jackson, che trovava la sua musica pi\u00f9 \"sinfonica\" di quella fornita da Frank Churchill e adeguata al contesto della storia del film. Durante la guerra tra le due isole, la corazzata del re attacca con un brano originale di Harline, mentre la regina risponde bombardandolo con la Cavalcata delle Valchirie \"sparata\" da un organo. Mentre la principessa cerca di fermare il conflitto, la partitura unisce le due composizioni insieme, accompagnate in una minacciosa ostilit\u00e0. Alla fine del film la colonna sonora mostra una trasformazione della comunit\u00e0, fondendo insieme sinfonia e jazz.\nDistribuzione.\nEdizioni home video.\nDVD.\nUna volta restaurato, il cortometraggio fu incluso come extra nell'edizione DVD nordamericana di \"Musica maestro\" uscita il 6 giugno 2000, ed \u00e8 presente anche in quella italiana uscita il 2 novembre 2016. Fu poi inserito nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. \u00c8 presente inoltre nel DVD \"Extreme Music Fun\", sia nell'edizione nordamericana (uscita il 31 maggio 2005 come sesto volume della collana \"Classic Cartoon Favorites\") sia in quella italiana (uscita il 16 novembre).\nBlu-ray Disc.\n\"L'isola del jazz\" \u00e8 visibile integralmente nel secondo disco della prima edizione Blu-ray Disc di \"Biancaneve e i sette nani\" (uscita in America del Nord il 6 ottobre 2009 e in Italia il 2 dicembre), in particolare nel dietro le quinte \"Gli Hyperion Studios\". \u00c8 inoltre visibile, a discrezione dell'utente, all'interno del documentario interattivo \"Dietro la bella: Storie inedite dietro la creazione de La bella e la bestia\", nel secondo disco dell'edizione a due BD de \"La bella e la bestia\" (uscita in America del Nord il 5 ottobre 2010 e in Italia il 1\u00ba dicembre)."}
{"id": "3891009", "revid": "767487", "url": "https://it.wikipedia.org/wiki?curid=3891009", "title": "Greg Laswell", "text": "Ha pubblicato cinque album: \"Good Movie\" nel 2003, \"Through Toledo\" nel 2006, \"Three Flights from Alto Nido\" nel 2008, \"Take a Bow\" nel 2010, e \"Landline\" nel 2012. Inoltre ha pubblicato molti EP e singoli speciali. Molte di queste canzoni hanno fatto da colonna sonora in film e telefilm.\nBiografia.\nSi trasfer\u00ec a San Diego nel 1993 e si laure\u00f2 alla Point Loma Nazarene University. Nonostante la sua giovane et\u00e0, nel 1998, Laswell divenne il leader dei Shillglen, una band di San Diego. I membri di questa band includevano Chad Lansford (seconda voce e chitarra), Justin Skeesuck (chitarra), Michael de Neve (basso), Marcel de Neve (batteria) e Matt Mintz (prima chitarra). La band ha pubblicato un album dal titolo \"Sometimes I Feel\", nel 1999 Con esso ebbero un discreto successo tant'\u00e8 che furono nominati come Miglior Album Alternativo e Migliore Band Alternativa ai San Diego music Awards nel 2000 Nella met\u00e0 del 2001, gli Shillglen hanno avuto pi\u00f9 di 400.000 downloads tramite MP3.com. Nonostante ci\u00f2 gli Shillglen si sciolsero a ottobre del 2001 dopo che proprio Greg Laswell aveva annunciato che la band si sarebbe presa un periodo di pausa. La band ha accettato \"silenziosamente\".\nCarriera da solista.\nGreg Laswell ha pubblicato il suo primo album da solista dal titolo \"Good Movie\" nel 2003. Questo album \u00e8 stato autoprodotto e commercializzato dalla sua etichetta discografica All the Rest Records, e, nel 2004 vinse il premio come Miglior Album Locale al San Diego Music Award. Sull'onda del successo dell'album, Greg Laswell firm\u00f2 un contratto con la Vanguard Records, e subito dopo registr\u00f2 e pubblic\u00f2 il suo secondo album \"Through Toledo\" nel luglio del 2006. L'album \u00e8 stato scritto durante il divorzio da sua moglie; lui comment\u00f2: \"\u00c8 fondamentalmente un album di rottura... Ma la pi\u00f9 grande sorpresa fu quando tu riemergi dal tuo piccolo studio oscuro. In questo tour, la gente veniva da me e mi consolava dicendo che anche loro ci erano passati. Ma i miei testi non hanno nulla a che vedere con ci\u00f2. Quindi \u00e8 diventato un circolo vizioso. Mi reputo fortunato di farne parte .\"\nNella primavera del 2008, Laswell ha partecipato al tour Europeo Hotel Cafe Tour, organizzato da Tom McRae. Ha pubblicato un EP dal titolo \"How the Day Sounds\" nel marzo del 2008, che ha preceduto il suo terzo album \"Three Flights from Alto Nido\", pubblicato a luglio. Molte canzoni dall'album, come \"Comes and Goes (In Waves)\", \"How the Day Sounds\" (con la partecipazione di Elijah Wood nel video musicale), \"Sweet Dream\", e \"And Then You\" sono state colonne sonore in vari telefilm come \"Grey's Anatomy\", \"True Blood\", \"Castle\", \"90210\", \"Army Wives\" e \"Dollhouse\". Il singolo di Greg Laswell \"Off I Go\" \u00e8 stato scritto appositamente per il finale di quinta stagione di \"Grey's Anatomy\". Inoltre \u00e8 stato colonna sonora di una puntata di \"Parenthood\" in onda sulla NBC. Greg Laswell ha inoltre inciso una cover di Cyndi Lauper \"Girls Just Wanna Have Fun\" che \u00e8 stata colonna sonora sia in una puntata di \"Confessions of a Shopaholic\" all'inizio del 2009; e di \"My Sister's Keeper\", sempre nel 2009.Una cover della versione di Laswell \u00e8 inoltre presente nella settima puntata della terza stagione di Glee ,andata in onda nel 2011.\nAd ottobre del 2009 Laswell ha pubblicato un EP dal titolo \"covers\" .\nLaswell ha pubblicato il 4 maggio del 2010 un nuovo album intitolato \"Take a Bow\" .Tutte le 12 nuove tracce sono state registrate in uno studio/cabina nei pressi di Flagstaff, in Arizona. \"Tra le altre cose la grande differenza di questo album\u201d osserva Greg Laswell parlando del suo ultimo lavoro Take a Bow,\u201d\u00e8 che qui non sono afflitto.\".\nHa partecipato alle tourn\u00e9e di molti artisti, come Matt Costa, Sia, Tim O'Reagan of The Jayhawks e Amy Millan di Stars. Laswell ha prodotto inoltre molti cortometraggi, come \"Longbranch: A Suburban Parable\" nel 2001; \"Deacon's Mondays\" nel 2006; e Interlock nel 2009, creato da Ben Kelly &amp; Dean Higgins forper Hugh Baird College,inserendo come colonna sonora 'Off I Go' durante le scene finali dove Rachel Kelly (Emily) muore tragicamente di AIDS."}
{"id": "3891026", "revid": "287204", "url": "https://it.wikipedia.org/wiki?curid=3891026", "title": "Laurent Binet", "text": "Figlio di uno storico, laureato all'Universit\u00e0 di Parigi in letteratura, ha insegnato in alcune scuole secondarie della regione parigina ed \u00e8 titolare della cattedra di letteratura all'universit\u00e0 Paris VIII.\nHa vinto il \"Prix Goncourt du Premier Roman\" nel 2010 per il suo primo romanzo, \"HHhH\". che racconta l'ideazione e la realizzazione dell'Operazione Antropoide, che port\u00f2, nel 1942, all'uccisione del gerarca nazista Reinhard Heydrich."}
{"id": "3891027", "revid": "47112733", "url": "https://it.wikipedia.org/wiki?curid=3891027", "title": "Operazione Antropoide", "text": ""}
{"id": "3891034", "revid": "6923", "url": "https://it.wikipedia.org/wiki?curid=3891034", "title": "Maschettaria", "text": "La maschettaria \u00e8 un tipo particolare di fuoco d'artificio, con questo termine si indica l'insieme di svariati filari di piccoli petardi stesi lungo le pareti laterali delle chiese o tesi, a mezz'altezza, tra le mura esterne e alberi o pali posti poco distante. In prevalenza questa tecnica viene usata nelle feste padronali in Sicilia per definire una serie di assordanti, incalzanti e crescenti esplosioni. Pi\u00f9 precisamente, con il termine \"maschetteria\" si indica la potenza dell'esplosione che accompagna l'uscita del Santo Patrono dalla chiesa matrice. Lo sparo della \"maschettaria\" \u00e8 di piccolo medio calibro (4-8-12\u00a0cm.), mentre per quanto riguarda il calibro delle bombe maggiori (12\u201314\u00a0cm), esso viene adoperato in ambienti esterni lontano dai centri abitati.\nBibliografia.\nPalumbo Berardino, \"Politiche dell'inquietudine, passioni, feste e potere in Sicilia\", Le Lettere, Firenze 2009"}
{"id": "3891035", "revid": "62244", "url": "https://it.wikipedia.org/wiki?curid=3891035", "title": "Decoding the Tomb of Bansheebot", "text": "Decoding the Tomb of Bansheebot \u00e8 il ventesimo album in studio del chitarrista statunitense Buckethead, pubblicato il 27 novembre 2007 dalla Hatboxghost Music.\nDescrizione.\nAnnunciato contemporaneamente a \"Cyborg Slunks\" e \"Kevin's Noodle House\" (quest'ultimo insieme al batterista Brain), l'album presenta sonorit\u00e0 simili al precedente \"Pepper's Ghost\", con il quale condivide anche lo stile compositivo, pi\u00f9 lineare di quello di altri lavori di Buckethead. Il titolo fa riferimento a un personaggio fittizio creato dal chitarrista e menzionato per la prima volta nell'album di debutto \"Bucketheadland\" (nei brani \"Enter Slipdisc\" e \"Bansheebot vs. Buckethead\").\nNel disco \u00e8 presente il brano \"Sail on Soothsayer\", dedicato alla zia Suzie, deceduta nel 2007. La canzone \u00e8 collegata agli altri due brani dedicati alla memoria della zia: \"Soothsayer\" (dall'album \"Crime Slunk Scene\" del 2006) e \"Aunt Suzie\" (dal successivo album \"Cyborg Slunks\"). L'album contiene inoltre alcuni riferimenti alla \"Haunted Mansion\", una \"dark ride\" di Disneyland.\nIl 15 novembre 2017 Buckethead ha ripubblicato l'album in formato vinile, caratterizzato da una nuova copertina e da un nuovo titolo, \"Ghost Host\"."}
{"id": "3891040", "revid": "1305772", "url": "https://it.wikipedia.org/wiki?curid=3891040", "title": "Discografia dei Three Days Grace", "text": "Qui di seguito sono elencate tutte le produzioni dei Three Days Grace."}
{"id": "3891052", "revid": "1431409", "url": "https://it.wikipedia.org/wiki?curid=3891052", "title": "Azrael (DC Comics)", "text": "Azrael \u00e8 un personaggio dei fumetti pubblicato dalla DC Comics.\n\u00c8 apparso per la prima volta nella miniserie \" realizzata da Dennis O'Neil e Joe Quesada nel 1992-93; da allora \u00e8 stato un personaggio di supporto in varie saghe di Batman prima di essere il protagonista di una propria serie regolare (sempre scritta da O'Neil).\nCondivide il nome con un membro dei Giovani Titani introdotto anni prima.\nBiografia del personaggio.\nJean-Paul Valley \u00e8 un discendente del misterioso Sacro Ordine di Saint Dumas, una setta di templari che, fin da quando era ancora nel ventre materno, fece su di lui alcuni esperimenti di potenziamento per farlo divenire da adulto, attraverso un rigoroso addestramento, il loro campione: Azrael, l'angelo della morte, protettore e custode dei segreti dell'ordine.\nNel periodo in cui Bruce Wayne era costretto su una sedia a rotelle dopo la tremenda sconfitta subita per mano di Bane durante \", a Jean-Paul viene concesso di portare il manto di Batman: la sua interpretazione del Cavaliere Oscuro risult\u00f2 tuttavia tragicamente violenta (tanto che modific\u00f2 notevolmente il costume prima dotandolo di guanti con artigli metallici e in seguito indossando un'intera corazza dotata di armi letali, assumendo un aspetto sempre pi\u00f9 spaventoso) in quanto influenzata dalla presenza nella sua psiche di Saint Dumas, a cui la setta \u00e8 devota, e da alcune visioni dovute ad un'arcana suggestione ipnotica chiamata \"il Sistema\". Nonostante il timore provocato fin da subito in Tim Drake, Jean-Paul riesce a riscattare Bruce sconfiggendo facilmente Bane e a farsi accettare dallo stesso Robin e Nightwing.\nInfluenzato sempre pi\u00f9 dal \"Sistema\" e dalle visioni che lo istigano alla violenza pi\u00f9 cieca, il nuovo Batman comincia a far vittime tra i criminali e ad avere contrasti con la polizia finch\u00e9 Bruce, ristabilitosi, lo giudica troppo folle e lo affronta per riprendersi il suo mantello: Jean-Paul si dimostra pi\u00f9 forte di lui ma viene sconfitto con l'astuzia da quest'ultimo e graziato dallo stesso Wayne, che gli concede il suo perdono e la possibilit\u00e0 di redimersi. In seguito sgominer\u00e0 l'ordine di Saint Dumas e sconfigger\u00e0 il \"Sistema\", curando cos\u00ec la sua psiche e tornando a vestire il costume di Azrael; successivamente divenne persino uno degli alleati di Batman, iniziando una relazione amorosa con Cassandra Cain (Batgirl).\nAl termine di \"\", affaticato dai troppi scontri, Azrael muore durante uno scontro con due criminali cadendo nel fiume di Gotham. Il suo cadavere non venne mai ritrovato e per anni la sua morte non ha trovato conferma; l'apparizione come Lanterna Nera nel corso del crossover \"La notte pi\u00f9 profonda\" ne accert\u00f2 tuttavia definitivamente il decesso. Il suo mantello fu preso poco dopo da Michael Washington Lane.\nPoteri e abilit\u00e0.\nLa fonte delle abilit\u00e0 di Azrael \u00e8 un addestramento post-ipnotico denominato \"il Sistema\". Sebbene non si abbiano notizie certe su di esso si sa che inizi\u00f2 prima della nascita e che prevedeva modifiche genetiche, elettroshock e l'uso di gorilla come madri surrogate: il risultato fu un essere umano incredibilmente agile e forte e dalla personalit\u00e0 multipla intrisa di furia. L'atto di indossare il costume di Azrael attiva questa furia latente in quanto fa credere al soggetto di essere realmente il biblico angelo della morte; il Sistema separa inoltre le abilit\u00e0 sovrumane dalla personalit\u00e0 pubblica cosicch\u00e9 il soggetto non possa avvalersene nella vita quotidiana (verso la fine della serie, tuttavia, Jean-Paul sembra riuscire ad aggirare questo limite). Sembra che tutti coloro che hanno portato il titolo di Azrael sono stati addestrati tramite il Sistema e che esso sia stato perfezionato nel corso dei cinquecento anni di storia dell'Ordine. \nJean-Paul dimostra una forza fisica maggiore persino di esseri al vertice della condizione umana come Batman o addirittura potenziati come Deathstroke: \u00e8 stato infatti in grado di alzare un albero, spostare un'auto sott'acqua ed \u00e8 stato visto riscaldarsi su panca piana con 270 kg alzandoli con una sola mano e con molta facilit\u00e0. \u00c8 inoltre un attento osservatore, tanto che \u00e8 in grado di prevedere le mosse dell'avversario, e le modifiche genetiche gli hanno donato un fattore di guarigione ben superiore a quello di un uomo normale. Il suo costume, rosso e dorato, \u00e8 a prova di proiettile e ignifugo e contiene due lame retrattili nei polsi, che possono prendere fuoco ed essere lanciate, e una spada fiammeggiante. \u00c8 inoltre un grande esperto di arti marziali e nell'uso di armi bianche nonch\u00e9 un ottimo informatico, inventore e detective.\nAltri media.\nAzrael appare nella seconda stagione della serie televisiva \"Gotham\" come rianimazione di Theo Galavan, interpretato da James Frain. Il personaggio differisce dal fumetto sotto molti aspetti, in quanto Theo \u00e8 uno spietato miliardario e uomo di scienza, ma proprio come nella versione cartacea \u00e8 un membro del Sacro Ordine di Saint Dumas. Verr\u00e0 ucciso da Gordon, ma tramite il progetto \"Chimera\" del dottor Hugo Strange torner\u00e0 in vita come Azrael, venendo ucciso definitivamente dal Pinguino e da Butch, che lo disintegra con un lanciarazzi.\nAzrael compare inoltre in due videogiochi della serie ', ' ed \"\": nel primo si limita a riferire a Batman la profezia dell'ordine sulla caduta di Gotham, nel secondo viene invece sottoposto dal Cavaliere Oscuro ad una serie di combattimenti in realt\u00e0 avanzata per testarne le abilit\u00e0 in vista di una sua possibile candidatura come nuovo Batman. Alfred scopre che il suo vero nome \u00e8 Michael Lane, un ex poliziotto che l'ordine ha piegato ai suoi scopi tramite un microchip nel cervello che gli ha inculcato falsi ricordi, e una volta superate le prove e scoperta la verit\u00e0 si potr\u00e0 scegliere se provare ad uccidere Batman (che si difender\u00e0 e lo metter\u00e0 in galera) oppure di credergli guadagnando il suo rispetto e quindi giurare vendetta contro l'ordine."}
{"id": "3891055", "revid": "767487", "url": "https://it.wikipedia.org/wiki?curid=3891055", "title": "Rumba (film 1937)", "text": "Rumba (\"Woodland Caf\u00e8\") \u00e8 un film del 1937 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla RKO Radio Pictures il 13 marzo 1937. \u00c8 stato distribuito anche coi titoli Il bosco incantato e Caff\u00e8 nel bosco.\nTrama.\nUn gran numero di insetti e altri invertebrati borghesi arrivano in un caff\u00e8 gestito e frequentato esclusivamente da loro simili. L'illuminazione del locale \u00e8 fornita da lucciole, e mentre i clienti vengono serviti ai tavoli, un'orchestra suona musica jazz con degli strumenti composti di fiori. Quindi viene messa in scena una \"danse Apache\" in cui una mosca resiste alle avances di un ragno, riuscendo poi ad avere la meglio su di lui. Infine, tutti riempiono la pista da ballo mentre l'orchestra suona e canta \"Truckin\"'.\nProduzione.\nLo sviluppo del film inizi\u00f2 attorno a marzo del 1936 con il titolo di lavorazione \"Bug Cabaret\". In estate Terrell Stapp e John Walbridge iniziarono a lavorare sul layout. Tra gli animatori principali del film si segnalano Isadore Klein (che lavor\u00f2 alle scene dell'ape e la formica al tavolo), Dick Lundy (che anim\u00f2 le sequenze della \"danse Apache\" e della band che suona), Ward Kimball (che lavor\u00f2 all'energica scena finale) e Cy Young (che realizz\u00f2 principalmente l'animazione degli effetti).\nDistribuzione.\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. \u00c8 presente inoltre nel DVD \"Extreme Music Fun\", sia nell'edizione nordamericana (uscita il 31 maggio 2005 come sesto volume della collana \"Classic Cartoon Favorites\") sia in quella italiana (uscita il 16 novembre)."}
{"id": "3891072", "revid": "132266", "url": "https://it.wikipedia.org/wiki?curid=3891072", "title": "Radiotelegrafista", "text": ""}
{"id": "3891073", "revid": "287204", "url": "https://it.wikipedia.org/wiki?curid=3891073", "title": "Internet in Russia", "text": "Attualmente l'accesso a Internet in Russia \u00e8 disponibile per aziende e utenti privati in varie forme, tra cui dial-up, cablata DOCSIS, DSL, FTTH, mobile, wireless e satellite.\nNel settembre 2011, la Russia ha superato la Germania come il mercato europeo con il maggior numero di visitatori unici on-line.\nStoria.\nRetrospettivamente, \"rete\" dei \"dati\" in lingua russa pu\u00f2 essere ricondotta alla diffusione della posta elettronica e del giornalismo in Russia, e il trasferimento di informazioni mediante dispositivi tecnici importati in Russia con il telegrafo e la radio (inoltre, un romanzo di fantascienza del 1837 \"Anno 4338\", del filosofo russo del XIX secolo, Vladimir Odoevsky, contiene previsioni come \"case di amici sono collegate per mezzo di telegrafi magnetici che permettono alle persone che vivono distanti tra loro di parlare gli uni con gli altri\" e \"riviste per la casa\" \"che hanno sostituito la regolare corrispondenza\" con \"informazioni sulla salute buona o cattiva dei padroni di casa, notizie della famiglia, vari pensieri e commenti, piccole invenzioni, cos\u00ec come gli inviti\").\nUso di massa.\nNel 1990-1991 la rete di Relcom era in rapida espansione, si un\u00ec a EUnet ed \u00e8 stata utilizzata per diffondere notizie circa il tentativo di Colpo di stato sovietico del 1991 in tutto il mondo, mentre sabotatori delle comunicazioni attraverso il KGB stavano cercando di reprimere le attivit\u00e0 dei mass-media sul tema. Dopo la caduta dell'URSS molte strutture ex sovietiche controllate dallo Stato sono state ereditate dalla Federazione Russa, le estese reti telefoniche tra loro. Con la trasformazione dell'economia russa, basata sull'economia di mercato, le industrie delle telecomunicazioni market-based sono cresciute rapidamente; sono comparsi vari ISP.\nLinguaggio Internet in Russia.\nLa cultura Internet russa ha assistito ad una crescita esplosiva di cacografie in lingua russa di tipo particolare, sistematico, vedi gli articoli Padonki e Udaff. Un modo di corruzione \u00e8 la trascrizione fonetica delle parole russe, vale a dire, un modo esagerato di sbagliare in maniera \"naturale\", ad esempio, \u041d\u0438\u0430\u0441\u0438\u043b\u0438\u043b (\"Niasilil\") \u2013 \"non affrontare (da leggere per intero)\" (spelling corretto: \u043d\u0435 \u043e\u0441\u0438\u043b\u0438\u043b, \"ne osilil\"), una tipica risposta ad un messaggio lungo e/o noioso. Un altro modo \u00e8 una grottesca ipercorrezione: la parola \u00e8 scritta in modo tale che, quando si pronuncia, suona in modo corretto. Un esempio \u00e8 in internet russo meme \"Preved\", che si pronuncia e si propone di dire, \"privet\", vale a dire, \"ciao\" o \"hi\" (\"hello\"). Nel 2005 il filologo Gasan Guseinov ha suggerito il neologismo \"\u042d\u0440\u0440\u0430\u0442\u0438\u0432\" (\"errativ\", dall'inglese \"errative\", cio\u00e8 \"erratico\") per indicare il fenomeno.\nPopolazione.\nLa fondazione pubblica \"Public Opinion Foundation\" \"FOM\" (\u0424\u041e\u041c) nel marzo 2007 ha pubblicato una relazione dove si trova che 28 milioni di persone maggiori di 18 anni in Russia (il 25%) aveva usato internet negli ultimi sei mesi (utenti mensili 23,9/21%; giornalieri 10.1/9%). Nel novembre 2006 \"TNS Gallup Media\" in un rapporto chiamato da alcune fonti \"first quality Internet audience research in Russia\" indica una audience pubblica mensile russa a pi\u00f9 di 15 milioni. Il progetto di monitoraggio \"Rukv.ru\" rileva 1,001,806 indirizzi WWW corrispondenti all'interno dei domini .ru e .su nel marzo 2008. Il servizio di registrazione di domini nazionale RU-Center ha annunciato la creazione del milionesimo dominio .ru il 17 settembre 2007 (circa 200.000 di questi domini si ritiene siano \"parcheggiati\" da squatter).\nIl 3 aprile 2008, il Russian Internet Forum (RIF-2008) \u00e8 stato inaugurato dal presidente eletto della Russia Dmitrij Medvedev che ha detto nel discorso di apertura al forum che si stima Runet popolato da 40 milioni di utenti, pari al 28 per cento della popolazione. Egli ha anche affermato che i siti russi fanno 3 miliardi di $ di transazioni annuali e hanno 370 milioni di $ in introiti pubblicitari.\nIn ottobre 2008 Medvedev ha iniziato il suo blog video che nell'aprile 2009 \u00e8 stata ampliato con la versione moderata e distinta in LiveJournal."}
{"id": "3891074", "revid": "767487", "url": "https://it.wikipedia.org/wiki?curid=3891074", "title": "Castorino senza paura", "text": "Castorino senza paura (\"The Busy Beavers\") \u00e8 un film del 1931 diretto da Burt Gillett. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla Columbia Pictures il 30 giugno 1931. Il film fu animato da un team di sedici animatori (un record per la Disney dell'epoca), dei quali almeno sei hanno lavorato sul protagonista. \u00c8 stato distribuito in DVD col titolo I castori indaffarati.\nTrama.\nUna moltitudine di castori costruisce una diga su un piccolo fiume. Alcuni portano il legno, altri preparano una sorta di cemento, altri ancora creano dei picchetti che vengono piantati da un'altra squadra. Pi\u00f9 lontano, un altro gruppo rosicchia alberi a scapito degli altri animali che ci vivono, tra cui uno scoiattolo e un gufo. Appena la diga viene completata, una terribile tempesta si abbatte sul fiume. Un piccolo castoro scopre delle falle nella diga e le chiude con l'aiuto involontario di una tartaruga. La tempesta raddoppia creando delle onde nel fiume, e la diga viene distrutta. Per salvare le case dei suoi amici, il castoro abbatte allora un grande albero che cade di traverso nel fiume, fermando l'acqua.\nDistribuzione.\nEdizioni home video.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3891084", "revid": "599013", "url": "https://it.wikipedia.org/wiki?curid=3891084", "title": "Luis Monz\u00f3n", "text": "Carriera.\nClub.\nHa cominciato la sua carriera nell'Olimpia Asunci\u00f3n, dove ha trascorso la maggior parte della carriera in cinque differenti intervalli, durante i quali ha vinto ben otto campionati paraguaiani, una Coppa Libertadores, una Recopa Sudamericana e una Supercoppa sudamericana.\nDopo i successi internazionali ottenuti tra il 1990 e il 1991 pass\u00f2 ai messicani del Cruz Azul, dove per\u00f2 gioc\u00f2 poco, tornando in patria; nel 1993 torn\u00f2 con il Cruz Azul, ma anche la seconda esperienza (chiusa con un secondo posto in campionato) fu di breve durata. Alla fine del 1995 pass\u00f2 in Argentina, nell'Hurac\u00e1n, ma anche in questa occasione trov\u00f2 poco spazio.\nDopo due titoli vinti nei tre anni della sua quarta esperienza all'Olimpia, pass\u00f2 nel 1998 in Uruguay nelle file del Nacional Montevideo, con cui divenne campione nazionale; l'anno seguente and\u00f2 in Colombia con i Los Millonarios, chiudendo la stagione nuovamente all'Olimpia.\nNel 2002 pass\u00f2 al 12 de Octubre, con cui sfior\u00f2 la vittoria del titolo: vinse, infatti, il Campionato di clausura, ma perse lo spareggio per il titolo contro il Libertad. Negli ultimi due anni della sua carriera (2004 e 2005) gioc\u00f2 con il Nacional Asunci\u00f3n e, infine, con il General Caballero.\nNazionale.\nCon la Nazionale ha disputato 17 incontri mettendo a segno 4 reti; ha partecipato a due edizioni della Copa Am\u00e9rica: quella del 1991 e quella del 1993."}
{"id": "3891095", "revid": "287204", "url": "https://it.wikipedia.org/wiki?curid=3891095", "title": "Gran Premio motociclistico d'Austria 1974", "text": "Il Gran Premio motociclistico d'Austria fu il terzo appuntamento del motomondiale 1974.\nSi svolse il 5 maggio 1974 presso il Salzburgring, e corsero le classi 125, 350, 500 e sidecar.\nPrima gara della giornata quella della 350, nella quale Giacomo Agostini, partito male, risal\u00ec approfittando dei ritiri di Phil Read (infiltrazione di acqua nei carburatori), Teuvo L\u00e4nsivuori (caduta) e J\u00e1nos Drap\u00e1l (grippaggio), vincendo con 16 secondi di vantaggio su Chas Mortimer.\nSegu\u00ec la 125, gara caratterizzata dal duello tra \u00c1ngel Nieto e Kent Andersson, risoltosi a favore dello svedese grazie ad una caduta di Nieto in staccata.\nAnche la 500 fu una gara a due, tra Agostini e Gianfranco Bonera (mentre Read si ritirava con il cambio rotto): la lotta si risolse all'ultimo giro, con Bonera attardato da alcuni doppiati che lasci\u00f2 vincere Agostini.\nNei sidecar ritiro per Klaus Enders mentre si trovava in testa (rottura del motore): ne approfitt\u00f2 Siegfried Schauzu.\nClasse 125.\n36 piloti alla partenza, 16 al traguardo."}
{"id": "3891100", "revid": "436907", "url": "https://it.wikipedia.org/wiki?curid=3891100", "title": "L'attesa", "text": ""}
{"id": "3891101", "revid": "1718925", "url": "https://it.wikipedia.org/wiki?curid=3891101", "title": "Peter Henry Emerson", "text": "Le sue fotografie sono i primi esempi di promozione della fotografia come forma d'arte. Egli \u00e8 conosciuto per aver scattato fotografie che mostravano naturali impostazioni e per le sue dispute con la creazione fotografica circa lo scopo e il significato della fotografia.\nBiografia.\nEmerson nacque a La Palma Estate, in una zona di piantagioni di zucchero nei pressi di Encrucijada, Cuba di padre statunitense, Henry Ezechiele Emerson e madre, Jane, nata a Billing Harris. Fu un lontano parente di Samuel Morse e di Ralph Waldo Emerson. Trascorse i suoi primi anni a Cuba nella tenuta di suo padre. Durante la guerra civile americana pass\u00f2 qualche tempo a Wilmington, Delaware, ma si trasfer\u00ec in Inghilterra nel 1869, dopo la morte del padre. Fu educato alla scuola Cranleigh e divenne uno studioso e noto atleta. Successivamente frequent\u00f2 il King College di Londra, prima di passare al Clare College di Cambridge nel 1879, dove consegu\u00ec la laurea in medicina nel 1885.\nEmerson era intelligente, istruito e benestante, nel 1881 spos\u00f2 la signorina Edith Amy Ainsworth e scrisse il suo primo libro durante il suo viaggio di nozze. Alla fine la coppia ebbe cinque figli.\nAttivit\u00e0 Fotografica.\nEmerson acquist\u00f2 la sua prima macchina fotografica nel 1881 o 1882, durante la sua formazione medica all'Universit\u00e0 di Cambridge. Dal 1885 con la garanzia di un reddito privato, scelse di praticare la fotografia piuttosto che la medicina. Emerson insistette sul fatto che, nel mondo moderno, la scienza \u00e8 la sola base autentica per l'arte e la fotografia. Proprio come il romanziere francese \u00c9mile Zola che adott\u00f2 il metodo scientifico e le prospettive del medico di Claude Bernard. Sia Zola ed Emerson tentarono di allineare l'arte come punta di diamante della scienza e di renderla parte del mondo moderno. Parlando alla Camera Club di Londra nel marzo 1886, Emerson dichiar\u00f2 che \" \"i giorni della metafisica sono finiti\" \". Nella sua opera pi\u00f9 importante, la \" fotografia naturalistica \", 1889, Emerson espose la sua teoria della fotografia. Egli rifiut\u00f2 l'idea di arte principalmente come un veicolo per l'espressione personale ed emotiva. Pur sostenendo che l'artista sia una persona di carattere e di abilit\u00e0 speciali, consider\u00f2 le opere d'immaginazione come false. La propria idea del naturalismo si bas\u00f2 sulla scienza contemporanea, non sulla teoria dell'arte, in particolare sull'idea di Helmholtz che \" \"la perfetta pittura artistica fu raggiunta solo quando riuscirono a imitare l'azione della luce su l'occhio\" \". ]\nEmerson neg\u00f2 che la fotocamera potesse fare arte semplicemente trascrivendo la realt\u00e0. Inizialmente influenzato dalla pittura naturalistica francese, sostenne in modo simile la fotografia \"naturalistica\" e scatt\u00f2 fotografie a fuoco per registrare vite in campagna nel modo pi\u00f9 chiaro possibile. La maggior parte delle fotografie di Emerson furono effettuate sulla Norfolk Broads, una zona paludosa nella parte orientale dell'industria in Inghilterra. La sua prima opera importante fu \" \"Vita e paesaggio Norfolk Broads\" \" (1886). Quando rinneg\u00f2 la sua teoria in un \" \"pamphlet\" \" intitolato \"La morte della fotografia naturalistica\" (1890), il pubblico si mostr\u00f2 scettico. In seguito speriment\u00f2 la tecnica del \"soft focus\", ma fu infelice dei risultati prodotti in quanto not\u00f2 che tale sperimentazione presentava delle difficolt\u00e0 nel riprodurre fedelmente la profondit\u00e0 e l'atmosfera che egli vedeva come necessaria per catturare con precisione la natura.\nNonostante i suoi timori, adott\u00f2 molte fotografie di paesaggi e vita rurale nel Anglian Oriente Fenlands e pubblic\u00f2 altri sette libri sulla sua fotografia nei successivi dieci anni. Nei due volumi, \"On inglese Lagune\" (1893) e \"Foglie Marsh\" (1895), Emerson stamp\u00f2 le fotografia utilizzando la fotoincisione."}
{"id": "3891108", "revid": "124123", "url": "https://it.wikipedia.org/wiki?curid=3891108", "title": "Eudoro d'Alessandria", "text": "Filosofo platonico, noto per un suo commento al \"Timeo\", di interessi eclettici scrisse di metafisica, etica (riprendendo motivi neopitagorici), logica e scienze naturali. Studi\u00f2 e scrisse su Aristotele, rifacendosi al platonismo, un'opera polemica sulla teoria peripatetica delle Categorie. Forse discepolo di Antioco fu influenzato dallo stoicismo di questo nel pensiero e nella terminologia etica.\nScrisse un'opera dossografica dal titolo \u03b4\u03b9\u03b1\u03af\u03c1\u03b5\u03c3\u03b9\u03c2 \u03c4\u03bf\u1fe6 \u03ba\u03b1\u03c4\u1f70 \u03d5\u03b9\u03bb\u03bf\u03c3\u03bf\u03d5\u03af\u03b1\u03bd \u03bb\u03cc\u03be\u03bf\u03c5. \nSecondo Simplicio Eudoro tent\u00f2 soprattutto un fondamento al pensiero platonico non scritto nell'ambito della dottrina pitagorica per cui tentando una sintesi monistica con il dualismo esisterebbe un Uno assolutamente trascendente, un Dio supremo che ha dato origine a due principi opposti, una monade e la Diade infinita."}
{"id": "3891113", "revid": "481666", "url": "https://it.wikipedia.org/wiki?curid=3891113", "title": "Born to dance", "text": ""}
{"id": "3891116", "revid": "143542", "url": "https://it.wikipedia.org/wiki?curid=3891116", "title": "Je cherche apr\u00e8s Titine", "text": "Je cherche apr\u00e8s Titine (conosciuta anche semplicemente come Titine), \u00e8 una canzone composta nel 1917 da L\u00e9o Daniderff su testo di Bertal-Maubon ed Henri Lemonnier, resa celebre nel mondo in una versione cantata da Charlie Chaplin nel film \"Tempi moderni\" (1936).\nLa canzone fu inoltre ripresa in seguito in molte versioni, tra cui quelle di Jacques Helian (1952), Andrex (1958), Yves Montand (1959) e Georgette Plana (1971). La sua musica fu inserita anche nella colonna sonora del film \"I vitelloni\".\nLa versione italiana \u00e8 intitolata \"Io cerco la Titina\" e fu tradotta negli anni venti da Guido Di Napoli, interpretata da Pippo Starnazza con il Quintetto del Delirio (Odeon, \np. 641) nel film del 1942 \"Noi vivi\".\nEsecuzione nel film \"Tempi moderni\".\nPur non pronunciando mai parola nell'arco del film \"Tempi moderni\" (altri attori lo fanno, anche attraverso didascalie), Chaplin interpreta una canzone memorabile. Lo strampalato testo, posto sulla musica di \"Je cherche apr\u00e8s Titine\", \u00e8 un grammelot, in questo caso un misto di parole in francese, spagnolo e italiano, spesso storpiate e messe assieme senza un vero costrutto. La versione di Chaplin \u00e8 anche nota come \"Nonsense Song\"."}
{"id": "3891124", "revid": "212348", "url": "https://it.wikipedia.org/wiki?curid=3891124", "title": "Pulley (gruppo musicale)", "text": ""}
{"id": "3891141", "revid": "1452073", "url": "https://it.wikipedia.org/wiki?curid=3891141", "title": "Acido giroforico", "text": "L'acido giroforico \u00e8 un depside, che si ritrova nei licheni \"Cryptothecia rubrocincta\" e \"Xanthoparmelia pokomyi\"."}
{"id": "3891167", "revid": "125019", "url": "https://it.wikipedia.org/wiki?curid=3891167", "title": "Episodi de Il tredicesimo apostolo (prima stagione)", "text": "La prima stagione della serie televisiva Il tredicesimo apostolo, sottotitolata \"Il prescelto\" e composta da 12 episodi, \u00e8 stata trasmessa in prima visione in Italia da Canale 5 dal 4 gennaio al 7 febbraio 2012.\nGemelli.\nTrama.\nGabriel Antinori, trentacinque anni, \u00e8 un gesuita, docente di teologia e membro della \"Congregazione della Verit\u00e0\", un ordine segreto della Chiesa deputato a indagare su presunti fenomeni paranormali. Gabriel, per\u00f2, \u00e8 anche un uomo tormentato da un passato che non riesce a ricordare, fatta eccezione per la notte in cui, a soli dieci anni, perse sua madre in circostanze misteriose. Da allora, rimasto orfano, \u00e8 cresciuto sotto la tutela di Monsignor Demetrio Antinori, suo zio e capo della \"Congregazione della Verit\u00e0\". A Gabriel verr\u00e0 affidato dallo zio il primo caso su cui dovr\u00e0 indagare: una presunta levitazione che vede protagonisti due gemelli di appena sei anni. Gabriel si dirige nella fattoria in cui vivono in gemelli, ma li trova anche un'altra donna: la psicologa Claudia Munari. Grazie all'aiuto di Claudia, Gabriel riesce a risolvere il mistero: i bambini levitavano a causa del magnesio sotto la loro stanza. Vengono portati d'urgenza in ospedale, ma quando il padre, violento con i figli, entra in macchina, i bambini lo fanno attaccare da uno sciame d'api.\nAnatema.\nTrama.\nGabriel e Claudia si trovano ad indagare su un fenomeno di emolacria: una studentessa di un collegio privato femminile infatti piange lacrime di sangue. Nel corso delle indagini tra Claudia e Gabriel inizia a instaurarsi un feeling che appare tutt'altro che amichevole e innocente. Li i due fanno la conoscenza della studentessa Agata che scopriranno essere la vera causa del misterioso avvenimento: tutto ci\u00f2 che Agata disegna si avvera. Agata dopo essere stata scoperta decide di suicidarsi ma Gabriel la salva richiamandola dall'oltretomba, salvandole la vita. I due decidono di portare in un altro collegio Agata perch\u00e9 gli avvenimenti non si ripetano, ma questa \u00e8 gi\u00e0 andata via con la zia. Intanto Agata non si trova con la zia ma con un uomo malvagio: Bonifacio Serventi, membro di una setta che vuole portare sulla strada del male tutti coloro che possiedono poteri paranormali. Serventi da un album da disegno e delle matite ad Agata dicendole di \"disegnare\".\nPresagi di morte.\nTrama.\nSconvolta dal modo in cui Gabriel ha salvato Agata, e non potendo darsi risposte razionali, Claudia decide di indagare sul suo passato. Scopre cos\u00ec che il padre di Gabriel si \u00e8 suicidato. Gabriel intanto prende coscienza dei suoi poteri grazie all'ex medium Eugenio Muster e scopre la verit\u00e0 sulle rivelazioni di suo zio. Muster infatti \u00e8 un anziano che predice il futuro e conosce Serventi. Egli per\u00f2 aggiunge anche una profezia: Gabriel sar\u00e0 l'ultima cosa che egli vedr\u00e0.\nUn'altra vita.\nTrama.\nStefano, un ragazzino di sedici anni, in seguito a un trauma fisico inizia ad avere ricordi che sembrano appartenere a un soldato nazista. Gabriel, incaricato dallo zio, e Claudia si trovano a indagare su questo insolito fenomeno, vivendo, come testimoni, attraverso Stefano, una storia d'amore che riesce a essere pi\u00f9 forte del tempo e della morte.\nRachele.\nTrama.\nIn un villaggio sperduto, una ragazzina, Rachele, torna dopo quindici anni uguale al giorno in cui scomparve. Il tempo per lei sembra non essere passato, ma la sua presenza invece di essere miracolosa si accompagna a una serie di inspiegabili morti che hanno, evidentemente, a che fare col suo ritorno. Prima muore il padre, successivamente, il cieco del villaggio, un'anziana maestra, infine il parroco don Lucio. Gabriel e Claudia scoprono poi che la giovane tornata al paese \u00e8 la figlia di Rachele, fuggita a suo tempo in Romania per mettere al mondo la bambina concepita dopo uno stupro. Era stato proprio don Lucio a molestare la ragazzina scomparsa e l'aveva fatto sotto gli occhi dell'uomo cieco, dell'anziana maestra e con il consenso del padre. Tutti questi personaggi legati tra loro da questo segreto sono deceduti, con un solo sguardo assassino della piccola venuta dal lago. Quel lago che, dopo che \"giustizia\" \u00e8 stata fatta, \u00e8 stato pronto a riaccoglierla, infatti dopo questi eventi Monsignor Antinori scopre che Rachele e la bambina sono in realt\u00e0 morte al momento del parto. Claudia che nel frattempo ha raggiunto Gabriel, nonostante la sua richiesta di rimanere distanti, gli confida di aver iniziato ad indagare sul suo passato e di avere contattato il maresciallo Marini, il quale le ha rivelato che quella tragica notte alla villa era presente una guardia del servizio di vigilanza. Il maresciallo per\u00f2 poco dopo si suicida.\nLa macchia di Lucifero.\nTrama.\nGabriel affronta assieme a Padre Isaia Morganti il nuovo caso che gli viene affidato dalla Congregazione: in una cittadina sembrano verificarsi insoliti e inspiegabili incendi, e ogni indizio pare condurre a Nadia, una donna dal passato oscuro e misterioso, sopravvissuta indenne alla guerra, fatta eccezione per una piccola macchia rossa nel suo occhio sinistro. Si tratta in realt\u00e0 di una scheggia radioattiva. Lo stress della ragazza, vittima di molestie e di ostilit\u00e0 da parte dei colleghi, ha potenziato la radioattivit\u00e0 presente nel suo organismo, provocando cos\u00ec gli incendi. Dopo aver rimosso la scheggia di uranio dall'occhio, Nadia ha un incontro in intimit\u00e0 con un giovane che prende fuoco davanti alle sue urla. Intanto, per Gabriel arriva il momento della verit\u00e0. La morte del Maresciallo Marini e il ritorno di Muster, spronano il giovane gesuita a indagare a fondo sulla natura del suo dono. Decide pertanto di tornare alla villa in cui trascorse la sua infanzia. Chiede a Claudia di accompagnarlo in questo difficile percorso, ma lei, sentendosi troppo coinvolta emotivamente, sulle prime rifiuta. Dopo un incontro con Monsignor Demetrio, che la mette al corrente dei danni neurologici riportati dal nipote la notte in cui cadde con la madre dal tetto della villa, Claudia corre da Gabriel per non lasciarlo solo. Nella villa Gabriel scopre che la stanza che nella sua mente congiunge la vita e la morte \u00e8 in realt\u00e0 lo studio del padre. Qui trova un carillon che suona la musica del suo sogno ricorrente. I due decidono di fermarsi per la notte ma dopo poche ore sar\u00e0 proprio il suono del carillon a richiamare Gabriel nel corridoio dove davanti ai suoi occhi si materializzer\u00e0 lo spettro del padre.\nDalle stelle.\nTrama.\nGabriel \u00e8 nella villa dei suoi genitori, reduce da una pessima nottata fatta di cattivi ricordi e del pensiero del bacio tra lui e Claudia. Qui inizia a scoprire frammenti sul suo passato che in qualche modo sembra ancora avvolta nel mistero. Padre Isaia, candidato anche lui come Gabriel per un posto nel Direttorio, decide di eliminare la concorrenza di Gabriel, e promette quindi del denaro a Pietro Lima, studente di Gabriel, in cambio della foto che il giovane ha scattato sbadatamente a Claudia e Gabriel mentre si baciavano. Pietro gliela consegna e porta il denaro che condivide con la fidanzata Giulia che ignora come questo l'abbia ricevuto.\nLa scelta.\nTrama.\nGabriel e Claudia si trovano ad indagare su Rosa, una quarantenne costretta su una sedia a rotelle a causa di una lesione al midollo spinale, che torna inspiegabilmente a camminare. Si scoprir\u00e0 che \u201cil miracolo\u201d \u00e8 dovuto ad un antico bracciale con poteri che la donna ha ricevuto da una guaritrice poi sparita e che proprio questo monile l'ha portata alla miracolosa guarigione. Essa per\u00f2 ha un prezzo: il sacrificio di una persona, in questo caso il marito della donna che anni prima l'aveva tradita. Gabriel e Claudia riescono a fare in modo che ci\u00f2 non accada, il prete inoltre usa il suo dono per scacciare il demone che si \u00e8 impossessato di lei, anche se ci\u00f2 significher\u00e0 per Rosa ritrovarsi nuovamente paralizzata. Bonifacio Serventi, finalmente, si palesa a Gabriel e, proprio grazie a lui, scopre di avere dentro di s\u00e9 anche un \"lato malvagio\". Serventi lo tenta, lo sprona a capire chi \u00e8 lui veramente e lo invita ad unirsi al suo gruppo. Ma Gabriel non cede. Da un faccia a faccia con lo zio, Gabriel viene a sapere anche la verit\u00e0 sulla morte del padre: l'uomo \u00e8 deceduto in seguito a dei rituali in cui aveva coinvolto anche il figlio. Questa scoperta, sommata al bacio con Claudia, lo porta a dubitare della sua vocazione tanto da fargli pensare di abbandonare la Chiesa. Demetrio lo invita a non farlo: restando nella congregazione potr\u00e0 indirizzare i suoi poteri verso il bene. Gabriel capisce che l'unico modo per combattere i soggetti oscuri ancora da svelare \u00e8 quello di rimanere nella Chiesa. Comunica quindi la sua decisione a Claudia che, pur delusa, lo sostiene. Infine, durante la riunione del Direttorio in cui si decide il candidato, arriva il recapito della busta contenente le foto del bacio \"peccaminoso\" tra lui e Claudia.\nIl villaggio.\nTrama.\nLe foto scattata da Pietro compromettono la nomina di Gabriel al Direttorio, mentre le nuove indagini della Congregazione vengono affidate a Padre Isaia: si tratta del villaggio di Santo Masso, nel cuore dell'Appennino, dove si \u00e8 insediata una comunit\u00e0 dedita a misteriosi culti pagani. Avendo perso le tracce di Padre Isaia scomparso nel nulla, Gabriel si reca in segreto al villaggio, dove incontra un misterioso bambino. Gabriel, lontano da Claudia e dalla Congregazione indaga pi\u00f9 a fondo anche sui suoi sentimenti, il desiderio che prova per la psicologa \u00e8 molto forte ma un inaspettato incontro fra Monsignor Demetrio e Claudia mette nuovamente tutto in discussione. Infatti il Monsignore vuole porre fine alla storia fra Claudia e Gabriel. Il gesuita nel frattempo libera Padre Isaia che era stato rapito dal primo e dal secondo marito della capovillaggio e, grazie all'aiuto del terzo marito di questa, i due gesuiti riescono a scappare.\nFantasmi.\nTrama.\nMonsignor Demetrio \u00e8 preoccupato per Gabriel, che, oltre, alla nomina al Direttorio sta perdendo se stesso per ricostruire il suo passato. Grazie all'aiuto di Padre Alonso, anziano archivista della Congregazione, Gabriel per\u00f2 continua ad indagare sulla societ\u00e0 segreta che pensa che abbia a capo Serventi e che ha scoperto rifarsi al \u201cCandelaio\u201d, opera teatrale dell'eretico Giordano Bruno. Pare che, ispirata da questo testo, la setta abbia scritto un libro omonimo, una sorta di antivangelo. Anche il caso su cui indaga sottolinea il fatto che il passato deve essere sempre affrontato e non rimosso: in un'elegante casa romana, infatti, una donna avverte la presenza di un fantasma che la ossessiona a e cui non sa dare nome, ma ci\u00f2 che terrorizza e inquieta non sempre viene per distruggere. Infine Gabriel, Claudia, Pietro e Padre Alonso si decidono di dividere per indagare parallelamente su due possibili sedi del Candelaio, ed \u00e8 proprio in una di queste sedi, a Villa Delbono, che Claudia viene rapita.\nIl circolo di Plutarco.\nTrama.\nGabriel e Pietro riescono a liberare Claudia che era stata rapita, ma durante la fuga vengono bloccati da Serventi e Pietro viene colpito dalla punta del bastone del malvagio uomo. Lo studente, in fin di vita, chiede perdono e confessa a Gabriel di essere stato lui a scattare le foto che gli hanno impedito di entrare nel Direttorio della Congregazione. Gabriel cerca di usare il suo potere per ridare la vita a Pietro, ma fallisce, e lo studente muore. Accecato dal dolore, Gabriel si rende conto che dietro l'aggressione ai danni di Claudia pu\u00f2 esserci un'unica persona: la sola che era al corrente che lei era a villa Del Bono, ovvero Padre Isaia. Gabriel, raggiunge il confratello ed esplora per la prima volta il lato oscuro del suo potere rimanendone terrorizzato. La sua parte oscura stava per uccidere Isaia ma Gabriel riprende il controllo di s\u00e9 fermandosi appena in tempo. E mentre Isaia in un letto d'ospedale lotta tra la vita e la morte, Gabriel scopre che a tradirlo \u00e8 stato qualcuno che proprio non si aspettava, ovvero suo zio: Monsignor Demetrio Antinori. Claudia viene nuovamente rapita e condotta nella sede segreta del Candelaio dove far\u00e0 un incontro imprevedibile con una persona che tutti credevano morta, Clara Antinori, la madre di Gabriel. Gabriel decide di salvare Claudia, ma per farlo deve trovare l'antivangelo e carpirne le informazioni capaci di condurlo alla sede del Candelaio. Ad aiutarlo, ancora una volta, saranno l'amicizia e le doti medianiche di Muster che scoperto l'accaduto promette a Gabriel di aiutarlo.\nLa profezia.\nTrama.\nGabriel, accompagnato da Muster, decide di cercare l'antivangelo. I due scoprono che l'unica copia dell'antivangelo in grado di rivelare tutti i segreti del Candelaio e del passato di Gabriel \u00e8 nascosta nello studio del pittore Alessandro Foschi, membro anche lui dell'organizzazione segreta. Ma, arrivati in quel luogo che sembra deserto, Muster riconosce il posto che nelle sue visioni si accompagna con la sua morte. Intanto Padre Isaia diventa una persona \"scomoda\" per i segreti di Monsignor Demetrio che lo consegna al Candelaio. Serventi interroga senza alcuna piet\u00e0 Alessandro Foschi, con l'obiettivo di scoprire dove abbia nascosto l'antivangelo che permetterebbe a Gabriel di anticipare le sue mosse. Foschi, per\u00f2, vuole che Gabriel sappia ogni cosa, per potere finalmente scegliere chi essere, e decide per questo di rimanere in silenzio. Gabriel e Muster cercano fra gli scaffali dello studio di Foschi e, quando lo trovano, un membro del Candelaio lo prende e tenta di uccidere Gabriel. Muster per\u00f2 si precipita di fronte a Gabriel in tempo sparando in pieno cuore all'aggressore, che per\u00f2 lo uccide a sua volta con un pugnale. Gabriel riprende dalle mani dell'assassino di Muster l'antivangelo e intanto riesce ad apprendere la profezia che da anni vi era contenuta all'interno, nonch\u00e9 a far luce sul suo passato: grazie a un'illustrazione presente nel libro, Gabriel intuisce di dover tornare a Villa Antinori per poter scoprire la verit\u00e0 sulla propria visione. Una volta giunto alla villa, il sacerdote scopre una stanza segreta al suo interno e, grazie ad alcuni dipinti sulle pareti, rivive la notte in cui mor\u00ec sua madre, venendo cos\u00ec a conoscenza che il suo vero padre \u00e8 proprio Monsignor Demetrio Antinori, colui che, a causa di un incidente, aveva provocato la morte di Sebastiano Antinori. Gabriel, in preda alla rabbia, trascina il prelato in cima al tetto, pronto a gettarlo di sotto. Claudia si precipita a fermarlo, ricordandogli che pu\u00f2 ancora scegliere il proprio destino. Gabriel rinuncia alla propria vendetta, intenzionato per\u00f2 a fare rapporto di quanto accaduto alla Congregazione. Monsignor Antinori, amareggiato e profondamente dispiaciuto per quanto accaduto, si lascia cadere dal tetto, chiedendo perdono al proprio figlio. Nel frattempo, Isaia riesce a fuggire dalla struttura in cui \u00e8 tenuto prigioniero e si mette in contatto con Gabriel, il quale gli consiglia di recarsi al pi\u00f9 presto alla Congregazione per raccontare quanto accaduto. Intanto, grazie alle informazioni fornitegli dal confratello, Gabriel raggiunge la villa dell'organizzazione, nella quale trova tutti coloro che aveva salvato tempo prima e che possiedono un dono. Assieme a Padre Morganti, Padre Antinori libera tutti i \"prigionieri\" e denuncia il fatto alla Congregazione. I due sacerdoti vengono nominati membri del Direttorio, grazie soprattutto al grande impegno profuso nella ricerca della verit\u00e0 e al lavoro svolto all'interno della Congregazione. Il rapporto di Gabriel con Claudia si indebolisce e il sacerdote, ben conscio dei sentimenti nei confronti della psicologa, le confessa che ha gi\u00e0 deciso il proprio destino all'interno della Chiesa."}
{"id": "3891178", "revid": "468892", "url": "https://it.wikipedia.org/wiki?curid=3891178", "title": "Argos (Stargate)", "text": ""}
{"id": "3891192", "revid": "767487", "url": "https://it.wikipedia.org/wiki?curid=3891192", "title": "Hollywood... Hollywood", "text": "Hollywood... Hollywood (\"That's Entertainment, Part II\") \u00e8 un film del 1976 diretto da Gene Kelly. La seconda antologia che la Metro-Goldwyn-Mayer ha dedicato ai suoi film musicali: narratore e regista il grande ballerino Gene Kelly, interprete di alcuni dei numeri musicali pi\u00f9 famosi proposti dal film.\nTrama.\nDue presentatori ballerini giungono in un cinema e, improvvisando numeri e canzoni da ballo, raccontano la storia del cinema e delle migliori pellicole musicali, comiche, drammatiche e d'avventura che siano state mai girate e inventate. Tra le molte figurano quelle allegre con Stanlio e Ollio e Gianni e Pinotto, tra i film d'avventura \"Tarzan l'uomo scimmia\" del 1932 e tra i grandi drammatici \"Ivanhoe\" e \"Ninotchka\".\n\"Cantando sotto la pioggia\".\nTra i vari film proposti tra Gene Kelly vi \u00e8 anche il suo famoso \"Cantando sotto la pioggia\".Nel 1929 il cinema compie un grande passo avanti passando dal muto al sonoro; in questo clima particolare si svolge la storia dei tre protagonisti. L'attore Don Lockwood, acclamata star del muto, con un passato di ballerino, musicista e stuntman, non sopporta la propria partner sullo schermo, la bionda e svampita Lina Lamont. Il successo dei primi film sonori costringe R.F. Simpson, il produttore della Monumental Pictures, a trasformare \"The Dueling Cavalier\" (\"Il cavaliere impavido\"), l'ultima pellicola della coppia, in un film parlato, ma l'idea si rivela impraticabile a causa del tono di voce gracchiante e fastidioso di Lina.\nDopo uno screen test fallimentare il ballerino Cosmo Brown, il migliore amico di Don, suggerisce di trasformare il film in un musical che viene, per l'appunto, rinominato The Dancing Cavalier, nel quale Lina verrebbe doppiata dalla giovane attrice e cantante Kathy Selden di cui Don si \u00e8 nel frattempo innamorato. Lina si infuria quando scopre la verit\u00e0 e cerca di sabotare la storia d'amore, nonch\u00e9 di costringere Kathy a continuare a doppiare i suoi futuri film. Alla prima il film \u00e8 un enorme successo e quando a Lina viene chiesto di cantare, Don, Cosmo e R.F. la convincono a esibirsi in playback con Kathy dietro le quinte, per poi poterla smascherare alzando il sipario durante la sua esibizione e quindi rivelando il talento di Kathy.\nIl ruolo di Stanlio e Ollio.\nStan Laurel e Oliver Hardy (Stanlio e Ollio) appaiono solo in una breve sequenza del film \"La grande festa\" (\"Hollywood Party\"); nell'occasione in cui i presentatori dell'antologia narrano della celebrit\u00e0 Jimmy Durante, anche lui famoso presentatore e divo di Hollywood.Stanlio e Ollio decidono di imbucarsi ad una grande festa che si sta tenendo tra varie celebrit\u00e0 presso Hollywood, tuttavia il buttafuori non capisce le loro intenzioni e li caccia, ma i due non decideranno di andarsene: suonano ripetutamente il campanello, collegato ad enormi canne metalliche una pi\u00f9 grande dell'altra che producono varia armonia. Bench\u00e9 minacciati dal portiere di essere colpiti da una delle canne pi\u00f9 grandi se avessero di nuovo suonato il campanello, Ollio ripete incurante l'operazione e riceve una rimbombante botta in testa. Poco dopo giunge un ricco signore che suona il campanello, il buttafuori, credendo che siano di nuovo i due, afferra la pi\u00f9 grossa delle canne e colpisce in testa l'uomo facendolo stramazzare al suolo; Stanlio e Ollio finalmente entrano e si uniscono agli altri dopo aver gridato varie volte ad alta voce il nome del barone per chiamarlo. Poco dopo i due si siedono per ordinare un cocktail e vicino loro si siede una ricca capricciosa che ordina sgarbatamente da bere, il barista si rifiuta e la donna comincia ad urlare a scalciare furiosamente perdendo una scarpa. Ollio cortesemente gliela restituisce ma quella lo colpisce in testa, qui prende vita un'esilarante gag in cui Stanlio e Ollio sporcano i vestiti della donna con delle uova e vengono a loro volta colpiti dalla nobildonna (questa tecnica verr\u00e0 poi ripresa nel film I Toreador). Alla fine vincer\u00e0 la coppia facendola sedere su tutte le uova, ma verr\u00e0 scovata dal butta fuori e da tutti gli ospiti che li inseguiranno fino al giardino. L\u00ec Stanlio e Ollio salgono sopra la gabbia dei leoni, nel frattempo arrivati per il regista, e la aprono facendo fuggire terrorizzati tutti quanti.\nProduzione.\nIl film fu prodotto dalla Metro-Goldwyn-Mayer (MGM)\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA il 17 maggio 1976 dopo essere stato presentato in prima a New York il 16 maggio con il titolo originale \"That's Entertainment, Part II\"."}
{"id": "3891196", "revid": "481666", "url": "https://it.wikipedia.org/wiki?curid=3891196", "title": "That's Entertainment, Part II", "text": ""}
{"id": "3891198", "revid": "2121138", "url": "https://it.wikipedia.org/wiki?curid=3891198", "title": "Elettorato di Treviri", "text": "L'Elettorato di Treviri (, spesso abbreviato in \"Kurtrier\") era il territorio governato dagli arcivescovi di Treviri in quanto principi elettori del Sacro Romano Impero. Costituiva con l'Elettorato di Magonza e l'Elettorato di Colonia uno dei tre principati elettorali ecclesiastici. Lo stato venne secolarizzato nel 1803.\nAntefatto storico.\nTreviri, nota in et\u00e0 romana come Augusta Treverorum, divenne sede episcopale gi\u00e0 in et\u00e0 tardoantica. Il vescovo di Treviri rimase virtualmente indipendente durante tutta l'epoca merovingia. Durante il regno di Carlo Magno venne elevata al rango di arcidiocesi e citata nel suo testamento assieme alle diocesi di Metz, Toul e Verdun quali sue suffraganee. Lo stesso Carlo Magno nel 772 garant\u00ec al vescovo Wiomad la completa immunit\u00e0 giudiziaria per tutte le chiese ed i monasteri a lui sottoposti, cos\u00ec come i villaggi ed i castelli appartenenti alla chiesa di San Pietro di Treviri.\nNell'816 Ludovico il Pio conferm\u00f2 all'arcivescovo Hetto i privilegi gi\u00e0 garantiti da suo padre ai suoi predecessori. Con il trattato di Verdun dell'843, Treviri pass\u00f2 sotto la giurisdizione di Lotario, venendo inclusa nella Lotaringia. Nell'898 l'arcivescovo Radbodo ricevette da Sventibaldo di Lotaringia, figlio naturale dell'imperatore Arnolfo di Carinzia, la completa immunit\u00e0 da tutte le tasse per l'intero territorio episcopale. Questo privilegio rafforz\u00f2 ulteriormente la posizione degli arcivescovi sul territorio. A seguito dell'assassinio di Sventibaldo nell'anno 900, Ludovico IV concesse a Radbodo il diritto di imporre proprie tasse sulla citt\u00e0 di Treviri e sul contado circostante, insieme al diritto di zecca. Dopo la morte di Ludovico IV, il re di Lotaringia Carlo il Semplice concesse alla diocesi il diritto di eleggere il proprio arcivescovo tra i membri del capitolo della cattedrale senza subire alcuna interferenza da parte dell'Imperatore.\nNel XIII secolo l'arcivescovo di Treviri ottenne il titolo di Arcicancelliere delle Gallie e di Arles, ma pi\u00f9 in generale il prestigio della sede episcopale di Treviri era cresciuto al punto da divenire presenza abituale all'interno del collegio di principi che s'incaricava di eleggere il nuovo Re dei Romani.\nStoria.\nCon la Bolla d'oro del 1356 l'arcivescovo di Treviri divenne parte del collegio dei principi elettori, insieme agli arcivescovi di Magonza e di Colonia, al Conte palatino del Reno, al Margravio di Brandeburgo, al Duca di Sassonia e al Re di Boemia. Aveva il privilegio di essere il primo, al Reichstag dell'impero, ad esprimere, su invito dell'elettore di Magonza che era presidente della Dieta, il proprio voto nelle decisioni imperiali e nelle elezioni dell'imperatore.\nNell'epoca moderna l'Elettorato di Treviri continu\u00f2 ad essere un territorio unitario, posto presso le rive della Mosella al confine con la Francia, con Coblenza e col Reno. Esso faceva parte dal XVI secolo del Circolo Imperiale del Reno elettorale ed era costituito da:\nIl principato confinava con l'elettorato di Colonia, le contee della Wetterau, l'Assia, il Palatinato, la Lorena, il Lussemburgo. L'ultimo elettore, Clemente Venceslao di Sassonia, risiedette esclusivamente a Coblenza dopo il 1786. Dal 1795 i territori parte dell'elettorato posti presso la riva sinistra del Reno vennero occupati dalle truppe francesi rivoluzionarie e nel 1801 tali territori vennero annessi e separati sotto una nuova diocesi guidata dal vescovo Charles Mannay. Nel 1803 la diocesi francese assunse il controllo dell'intera area elettorale, con i suoi 280.000 abitanti, mentre la riva orientale del Reno venne secolarizzata ed annessa al Ducato di Nassau-Weilburg.\nPrincipi-Arcivescovi ed Elettori di Treviri (883\u20131803).\nPrincipi-Elettori di Treviri (1190-1803).\n\"Perdita del potere temporale nel 1803. Il territorio venne diviso tra Francia e Ducato di Nassau-Weilburg.\""}
{"id": "3891200", "revid": "468892", "url": "https://it.wikipedia.org/wiki?curid=3891200", "title": "Aschen Prime", "text": ""}
{"id": "3891203", "revid": "282579", "url": "https://it.wikipedia.org/wiki?curid=3891203", "title": "Humber Armoured Car", "text": ""}
{"id": "3891214", "revid": "22356", "url": "https://it.wikipedia.org/wiki?curid=3891214", "title": "Saurosphargis voltzi", "text": ""}
{"id": "3891216", "revid": "1498232", "url": "https://it.wikipedia.org/wiki?curid=3891216", "title": "Pesistica paralimpica", "text": "La pesistica paralimpica (o parapowerlifting) \u00e8 la disciplina sportiva del sollevamento pesi adattata per gli atleti diversamente abili, riconosciuta dal CIO e IPC.\nCaratteristiche.\nInvece delle due prove della pesistica per normodotati (slancio e strappo), la pesistica paralimpica prevede una sola prova. In essa, l'atleta si distende su una panca che gli d\u00e0 la possibilit\u00e0 di rimanere in posizione supina (con o senza l'ausilio di cinture), e al comando \"start\" del giudice, solleva il bilanciere a braccia distese, lo porta al petto e lo ferma per un secondo (il cosiddetto \"stop al petto\"), per poi riportarlo in alto a braccia distese, riappoggiandolo poi ai supporti al comando del giudice.\nLa disciplina \u00e8 regolata dalla IPC Powerlifting; fa parte del programma paralimpico dalla seconda edizione (Tokyo 1964). In precedenza, la pesistica paralimpica era apparsa agli Stoke Mandeville Games (ai quali bisogna far risalire l'esordio di atleti diversamente abili), dove era riservata ai soli atleti affetti da mielolesioni."}
{"id": "3891221", "revid": "468892", "url": "https://it.wikipedia.org/wiki?curid=3891221", "title": "Galassia di Ida", "text": ""}
{"id": "3891226", "revid": "268377", "url": "https://it.wikipedia.org/wiki?curid=3891226", "title": "DVD ripper", "text": "DVD ripper \u00e8 un software che facilita la copia del contenuto di un DVD su un disco rigido. Questi software sono utilizzati principalmente per trasferire i video dei DVD su altri dispositivi in diversi formati, modificare o eseguire il backup dei contenuti DVD, e per convertire video DVD per la riproduzione su lettori multimediali e dispositivi mobili. Alcuni DVD ripper includono funzionalit\u00e0 aggiuntive come il supporto per i Blu-Ray, rimozione delle protezioni contro la copia e la capacit\u00e0 di fare dischi senza restrizioni.\nAlcuni software.\nI software di ripping pi\u00f9 comuni sono:"}
{"id": "3891228", "revid": "311148", "url": "https://it.wikipedia.org/wiki?curid=3891228", "title": "Striscia di Frontiera Polacca", "text": ""}
{"id": "3891229", "revid": "767487", "url": "https://it.wikipedia.org/wiki?curid=3891229", "title": "The Bourne Legacy", "text": "The Bourne Legacy \u00e8 un film del 2012 diretto da Tony Gilroy.\n\u00c8 il quarto film dell'eponima serie cinematografica tratta dai romanzi di Robert Ludlum ed Eric Van Lustbader. Gilroy dirige il film, dopo aver sceneggiato i primi tre capitoli della serie. Protagonista del film \u00e8 Jeremy Renner, affiancato da Rachel Weisz, Edward Norton, Joan Allen e Oscar Isaac.\nNonostante il titolo sia lo stesso di un romanzo su Jason Bourne, la pellicola \u00e8 uno spin-off della serie cinematografica, e narra una storia completamente diversa dal romanzo di Van Lustbader, con protagonista l'agente Aaron Cross, del programma Outcome.\nTrama.\nJason Bourne ritorna incontrando prima un giornalista del The Guardian, Simon Ross, a Londra, e poi Pamela Landy a New York. L'assistente di Noah Vosen contatta di nascosto un funzionario governativo, Turso, che in seguito ricever\u00e0 la visita dello stesso direttore della CIA Ezra Kramer; dopodich\u00e9 \u00e8 lui a contattare il colonnello Byer, uno degli ideatori dell'aggiornamento di Treadstone e membro chiave del Comando Operazioni Speciali.\nDietro a BlackBriar, il programma ombrello, ci sono diversi programmi per creare agenti dormienti sul modello di Bourne e i suoi primi colleghi; tutti costoro sono militari addestrati ad agire nell'ombra dall'esercito, e solo dopo assegnati alla CIA, tanto che Turso si lamenta con Ezra Kramer dicendogli: \"\"Vi \u00e8 stata data una Ferrari... e l'avete trattata come un tagliaerba!\".\" Le rivelazioni della Landy alla stampa rischiano di scoperchiare una pentola pi\u00f9 bollente di quanto la stessa Landy creda poich\u00e9 diversi di questi agenti sono infiltrati in nazioni o gruppi apertamente ostili agli Stati Uniti, e la loro perdita rappresenterebbe un grosso passo indietro nello spionaggio. Byer \u00e8 convinto che si debbano limitare i danni a ogni costo mentre Kramer \u00e8 pronto a trascinarli tutti con s\u00e9 in caso finisse male per lui.\nTra i diversi programmi, alcuni sfornano agenti geneticamente modificati, tenuti in riga e in forma grazie a due pillole, una per il corpo e una per la mente; in particolare, Aaron Cross del programma Outcome. Cross, durante le fasi iniziali dello scandalo Treadstone, \u00e8 in Alaska a riaddestrarsi (l'effetto dovrebbe essere, nelle intenzioni dei suoi controllori, pi\u00f9 psicologico che fisico) e in un avamposto di appoggio incontra un altro agente confinato l\u00ec, in quanto si era innamorato.\nByer d\u00e0 l'ordine e diversi agenti vengono terminati con pillole simili a quelle usate; per Cross e il suo collega si ricorre a un missile sparato da un drone Predator; Aaron riesce a scampare all'attentato in cui muore il collega e riesce a rimuovere il segnalatore impiantato sotto la pelle per infilarlo nella bocca di un lupo. La distruzione del segnalatore e del lupo gli fa guadagnare tempo prezioso, ma il primo missile ha distrutto la scorta di pillole. Per Cross \u00e8 un problema non da poco, poich\u00e9 le pillole creano una piccola dipendenza, ma soprattutto potenziano facolt\u00e0 fisiche e intellettuali, e il punteggio base di Cross all'epoca dell'ammissione al programma fu ritoccato per farlo entrare, nonostante fosse di poco inferiore al minimo necessario.\nIntanto una situazione nuova si presenta: tra gli arrestati figura Albert Hirsch, mente e addestratore dei primi agenti Treadstone e dei loro successori; il dottore sta collaborando con i federali e quindi la CIA lo ha fatto avvelenare, ma un video pubblicato su YouTube ritrae Hirsch con altri colleghi tutti impiegati nelle diverse fasi di realizzazione e manutenzione del progetto; anche loro devono morire, inclusa Marta Shearing, ricercatrice che ha rinunciato alla possibilit\u00e0 di far carriera e pubblicare le sue scoperte per proseguire il suo lavoro. Tra gli agenti che vengono a farsi controllare periodicamente da lei vi \u00e8 lo stesso Aaron Cross, che si dirige da lei per ottenere le pillole. Marta \u00e8 appena sopravvissuta per caso alla strage di cui lei \u00e8 il vero obiettivo, effettuata da un collega forse condizionato o manipolato; quando agenti della CIA si presentano con il pretesto di un'inchiesta e poi tentano di \"suicidarla\", Cross irrompe nella casa e li uccide.\nOra i due sono in fuga; Marta Shearing \u00e8 ricercata dalla squadra di Byer, ma Aaron Cross \u00e8 ritenuto morto e il vantaggio \u00e8 evidente. Quando si arriva alla questione delle pillole, Aaron viene a sapere che quelle per il corpo non sono pi\u00f9 necessarie poich\u00e9 il team di Shearing ha modificato alcuni agenti definitivamente iniettando loro banali virus con alcune modifiche create in laboratorio; questi virus si legano direttamente a uno dei cromosomi. Resta la questione delle qualit\u00e0 mentali, e per questo i due si recano nelle Filippine dove una fabbrica di medicinali nasconde un reparto dall'accesso riservato dove si producono i farmaci per gli agenti. Qui, piuttosto che rifornire Aaron di pillole, Marta applica lo stesso principio con un altro virus; perch\u00e9 la \"cura\" faccia effetto occorrono almeno 24 ore durante le quali Cross rimarr\u00e0 in stato febbricitante e sar\u00e0 inerme. Inoltre, all'arrivo all'aeroporto Marta \u00e8 stata riconosciuta dalle telecamere, e Byer nel filmato ha identificato lo stesso Cross.\nNegli Stati Uniti d'America comunque le cose non vanno molto bene: Vosen sta difendendo la sua posizione bene e la Landy rischia di finire sulla graticola come traditrice per aver fatto uscire informazioni riservate. Con Cross tornato in gioco, Byer fa attivare Larx, un agente uscito da un programma successivo, privo sia dei difetti di Treadstone sia di quelli di Outcome; Aaron e Marta riescono a malapena a fuggire e lui viene anche ferito; arrivati al porto, con Aaron indebolito dalla ferita, Marta riesce appena in tempo a spingere la moto di Larx contro un pilone, uccidendolo sul colpo e salvandosi per un pelo. Trasportati da una barca di pescatori, i due (che si stanno innamorando) si allontanano in attesa di fare la prossima mossa.\nProduzione.\nLa produzione del film fu alquanto travagliata. Seppur \"The Bourne Ultimatum - Il ritorno dello sciacallo\" era stato inizialmente concepito come l'ultimo capitolo della serie di \"Bourne\", nell'ottobre del 2008 venne messo in sviluppo un possibile nuovo sequel da parte degli Universal Studios. Per il film vennero preparate due sceneggiature, una di George Nolfi che gi\u00e0 aveva co-scritto \"The Bourne Ultimatum\", non ispirata ai romanzi di Ludlum, e una parallela di Josh Zetumer combinata a quella di Nolfi, dopo che questo ultimo nel settembre del 2009 era stato incaricato della regia de \"I guardiani del destino\". Secondo Matt Damon, al novembre del 2009 gli studi non avevano ancora approvato lo \"script\", e l'attore si disse quindi speranzoso di girare la pellicola entro la met\u00e0 del 2011.\nTuttavia, dopo che il regista Paul Greengrass, gi\u00e0 dietro a \"The Bourne Supremacy\" e \"The Bourne Ultimatum\", annunci\u00f2 la sua contrariet\u00e0 a tornare dietro la macchina da presa per l'eventuale quarto film della serie, Damon lo segu\u00ec a ruota affermando che non sarebbe tornato a lavorare su di un nuovo capitolo di \"Bourne\" senza Greengrass. Ci\u00f2 nonostante Tony Gilroy, sceneggiatore delle prime tre pellicole della serie, annunci\u00f2 tramite la Universal di aver firmato per la produzione di un quarto capitolo di \"Bourne\", dal titolo provvisorio, poi confermato, di \"The Bourne Legacy\", e con uscita inizialmente prevista negli Stati Uniti per il 3 agosto 2012. Lo stesso Gilroy venne poi scelto anche come regista dell'opera.\nNell'aprile del 2011 venne confermato il titolo nonch\u00e9 reso noto che questo capitolo sarebbe stato una sorta di spin-off della trilogia iniziale, in quanto pur se intitolato come il romanzo omonimo di Eric Van Lustbader e mantenendo gli avvenimenti delle prime tre pellicole come punto di partenza, il nuovo film avrebbe raccontato una storia completamente diversa, anche per via dell'assenza del personaggio di Jason Bourne. Come protagonista, in sostituzione di Damon venne quindi scelto l'emergente Jeremy Renner nei panni di un nuovo agente, Aaron Cross.\nSceneggiatura.\nIl film, che per buona parte narra vicende contemporanee a \"The Bourne Ultimatum - Il ritorno dello sciacallo\", di fatto lascia aperta la possibilit\u00e0 di un futuro film con entrambi gli agenti, non andando a toccare il finale del film precedente n\u00e9 dando alcuna spiegazione su dove sia esattamente Jason Bourne e se sia ancora vivo. Lo stesso Jeremy Renner si \u00e8 dichiarato interessato a girare un ulteriore sequel assieme a Matt Damon.\nIn contrasto a Bourne, amnesiaco alla ricerca del suo passato, Cross ricorda ma vorrebbe dimenticare ci\u00f2 che ha fatto; il Byer di Edward Norton, suo superiore e supervisore, rappresenta una linea molto pi\u00f9 grigia dei cinici dirigenti della CIA. Altro tema scottante \u00e8 l'uso della genetica e delle droghe (qui definite solo come pillole) per migliorare le \"performance\" e controllare le emozioni degli agenti, laddove gli agenti di Treadstone erano condizionati psicologicamente.\nLa prima inquadratura nel film, un uomo nell'acqua ghiacciata, \u00e8 girata appositamente in somiglianza al finale di \"The Bourne Ultimatum\", salvo poi scoprire che \u00e8 Aaron Cross a uscire dall'acqua; di contro, il finale con un peschereccio che si dirige verso il mare aperto con tempo splendido, ricalca l'inizio di \"The Bourne Identity\", quando un peschereccio italiano ritrova il corpo di Jason Bourne durante una tempesta.\nColonna sonora.\nLa canzone che conclude l'ultima inquadratura \u00e8 \"Extreme Ways\" di Moby, brano gi\u00e0 presente nei titoli di coda dei precedenti film della quadrilogia, di cui \u00e8 stata realizzata una nuova versione apposita per quest'ultimo capitolo.\nPromozione.\nDopo aver diffuso un primo teaser poster a gennaio, l'8 febbraio 2012 la Universal ha pubblicato contemporaneamente il primo teaser trailer e un nuovo teaser poster, entrambi sia in versione internazionale che in italiano. Il 1\u00ba giugno 2012 \u00e8 stato reso disponibile il primo trailer ufficiale in lingua inglese, a cui il 2 giugno \u00e8 seguito quello in lingua italiana.\nDistribuzione.\nLa data di uscita nelle sale statunitensi inizialmente fissata per il 3 agosto 2012, \u00e8 stata successivamente spostata al 10 agosto per evitare l'uscita in contemporanea con il film \"Total Recall - Atto di forza\" e per allontanare l'uscita da \"Il cavaliere oscuro - Il ritorno\". In Italia \u00e8 stato distribuito dalla Universal Pictures a partire dal 6 settembre."}
{"id": "3891232", "revid": "287204", "url": "https://it.wikipedia.org/wiki?curid=3891232", "title": "Monte Calvo (Grosseto)", "text": ""}
{"id": "3891236", "revid": "767487", "url": "https://it.wikipedia.org/wiki?curid=3891236", "title": "Uranocetus gramensis", "text": "L\u2019uranoceto (Uranocetus gramensis) \u00e8 un cetaceo estinto, vissuto nel Miocene superiore (circa 8 milioni di anni fa), i cui resti fossili sono stati ritrovati in Danimarca.\nClassificazione.\nQuesto cetaceo \u00e8 noto grazie ad alcuni resti fossili ritrovati nella formazione Gram, nella Danimarca sudoccidentale. I fossili indicano che questo animale mostrava uno stadio iniziale della riduzione della cavit\u00e0 mandibolare e una morfologia del rostro intermedio tra quello dei misticeti primitivi e quello delle balenottere vere e proprie. Un'analisi filogenetica (Steeman, 2009) indica che \"Uranocetus\" era possibile rappresentante dei diorocetidi (Diorocetidae), un gruppo di misticeti estinti posti alla base del gruppo delle balenottere. \nPaleoecologia.\n\u00c8 probabile che \"Uranocetus\", per nutrirsi, adottasse una tecnica molto simile a quella delle odierne balenottere (ram feeding), ma che non fosse cos\u00ec efficiente a causa della forma della mandibola, non cos\u00ec specializzata come nelle specie attuali. La grande cavit\u00e0 mandibolare presente in \"Uranocetus\" e in altri misticeti arcaici non indica l'utilizzo di una forma di ecolocazione simile a quella usata dagli odontoceti (delfini e capodogli). In questo animale, cos\u00ec come in altri misticeti non strettamente imparentati, i suoni ad alta frequenza che gli odontoceti usano abitualmente per l'ecolocazione avrebbero sofferto di una considerevole perdita di volume attraverso la parete mandibolare nel passaggio verso l'orecchio interno. Una riduzione della cavit\u00e0 mandibolare in linee evolutive separate di misticeti potrebbe essere il risultato di una tendenza a usare suoni a bassa frequenza."}
{"id": "3891249", "revid": "486946", "url": "https://it.wikipedia.org/wiki?curid=3891249", "title": "Totem (media player)", "text": ""}
{"id": "3891251", "revid": "123254226", "url": "https://it.wikipedia.org/wiki?curid=3891251", "title": "Propino", "text": "Il propino (o metilacetilene) \u00e8 un alchino con triplo legame terminale CH3-C\u2261CH. Si usa nella saldatura a gas. Appare come un gas incolore e dall'odore caratteristico. Si decompone generando monossido di carbonio CO ed anidride carbonica CO2 causando il pericolo di un'esplosione (limiti di esplosione : 1,7 - 11,7). La sua densit\u00e0 relativa di vapore \u00e8 1,4 (aria = 1)."}
{"id": "3891256", "revid": "311148", "url": "https://it.wikipedia.org/wiki?curid=3891256", "title": "Striscia di frontiera polacca", "text": "Con l'espressione striscia di frontiera polacca (in tedesco \"Polnischer Grenzstreifen\", in polacco \"Polski Pas Graniczny\") o striscia di confine polacca ci si riferisce ai quei territori che l'Impero tedesco voleva annettersi dal Regno del Congresso durante la prima guerra mondiale. Appare in alcuni piani proposti da ufficiali tedeschi come il territorio che il Regno di Polonia avrebbe dovuto cedere all'Impero tedesco dopo la vittoria degli Imperi Centrali. I polacchi e gli ebrei che abitavano in questo territorio sarebbero stati espulsi e al suo posto si sarebbero insediati coloni tedeschi. L'area proposta della striscia di frontiera era di circa 30.000\u00a0km quadrati (approssimativamente come il Belgio) e 2 milioni di persone sarebbero state espulse per far posto a tedeschi. La striscia sarebbe inoltre servita per separare la popolazione polacca della Grande Polonia prussiana da quella del Regno del Congresso. Questo piano \u00e8 stato descritto come il primo tentativo nella storia europea moderna di rimuovere un'intera popolazione come soluzione a conflitti tra nazioni. Con la sconfitta della Germania nella guerra, questi piani non vennero portati a termine.\nStoria.\nNel luglio 1917 il Comando Supremo tedesco del generale Erich Ludendorff, come parte del dibattito e della pianificazione per quanto riguardava la cessione della \"striscia di confine\" alla Germania, precis\u00f2 i propri disegni in un memorandum. Esso propose di annettere una \"striscia di confine\" molto allargata di 20.000 chilometri quadrati, e l'espulsione della preesistente popolazione polacca ed ebraica (che contavano tra 2.000.000 e 3.000.000 persone) da un territorio di 8.000 chilometri quadrati con la sostituzione di tedeschi etnici. I polacchi che vivevano in Prussia, specialmente nella provincia di Posen, sarebbero stati \"incoraggiati\" con mezzi non specificati a trasferirsi nel Regno di Polonia controllato dalla Germania.\nTali proposte vennero anche supportate dalla minoranza tedesca del Regno del Congresso, che in precedenza aveva suggerito l'annessione di tutto il territorio fino a \u0141\u00f3d\u017a (in tedesco \"Lodsch\") in una lettera al governo tedesco. Questi piani vennero sviluppati e approvati dal governo tedesco nel marzo 1918, e in aprile ottennero l'appoggio della Camera dei signori di Prussia; questi programmi vennero discussi e sviluppati attraverso un ampio spettro di partiti politici e gruppi interessati, come politologi, industriali e organizzazioni nazionaliste come la lega pangermanica. Nell'agosto 1918 l'imperatore Carlo I d'Austria si dichiar\u00f2 contrario a ogni piano di annessione tedesco. In risposta il generale Ludendorff accett\u00f2 di lasciare Wilno (ora Vilnius, capitale della Lituania) e forse Minsk (capitale dell'odierna Bielorussia) alla Polonia ma riafferm\u00f2 il piano della \"striscia di frontiera\". Ad ogni modo, tutto ci\u00f2 non len\u00ec il sentimento polacco, visto che il ritorno di Wilno venne considerato come naturale e venne rifiutata l'idea di cedere qualsiasi parte del precedente Regno del Congresso. Parti di questi piani vennero adottati dai nazisti dopo la Grande Guerra e implementati nel Generalplan Ost."}
{"id": "3891260", "revid": "468892", "url": "https://it.wikipedia.org/wiki?curid=3891260", "title": "Euronda", "text": ""}
{"id": "3891267", "revid": "297059", "url": "https://it.wikipedia.org/wiki?curid=3891267", "title": "Drenaggio toracico", "text": "Un drenaggio toracico (tubo toracico o toracostomia o drenaggio intercostale) \u00e8 un tubo flessibile di plastica che viene inserito attraverso il torace, lateralmente, nello spazio pleurico. Esso \u00e8 utilizzato per rimuovere l'aria (pneumotorace) o liquido (versamento pleurico, sangue, chilo), o pus (empiema) dallo spazio intratoracico. \u00c8 anche conosciuto con il nome di drenaggio B\u00fclau o catetere intercostale.\nControindicazioni.\nLe principali controindicazioni al posizionamento del drenaggio toracico sono:\nTecnica.\nLa tecnica di inserimento \u00e8 descritta in dettaglio in un articolo del \"The New England Journal of Medicine (NEJM)\".\nL'estremit\u00e0 libera del tubo \u00e8 generalmente collegata ad una valvola ad acqua, posizionata sotto il livello del torace. \nLa valvola ad acqua \u00e8 fondamentale per la rimozione dell'aria in tutti i sistemi di drenaggio toracico. \u00c8 una valvola unidirezionale che permette all'aria od al fluido di fuoriuscire dallo spazio pleurico ma ne impedisce il ritorno verso il torace. Inoltre garantisce il ristabilirsi di una differenza di pressione tra la cavit\u00e0 toracica (normalmente a pressione negativa) e l'esterno. In alternativa, il tubo pu\u00f2 essere fissato ad una valvola di Heimlich (o valvola flutter), cio\u00e8 ad una valvola con flusso d'aria unidirezionale.\nLa British Thoracic Society raccomanda che il tubo venga inserito in una zona descritta come \"triangolo sicuro\", cio\u00e8 una regione delimitata da: bordo anteriore del gran dorsale, bordo laterale del muscolo grande pettorale, linea superiore al livello orizzontale del capezzolo, ed un apice sotto l'ascella.\nI drenaggi toracici sono di solito inseriti dopo aver eseguito una anestesia locale . La regione cutanea di inserimento del drenaggio \u00e8 prima pulita con una soluzione antisettica, ad esempio iodopovidone, quindi vengono posizionati dei telini sterili intorno alla zona. L'anestetico locale viene iniettato nella pelle e fino al muscolo, si attendono alcuni minuti e quando la zona \u00e8 insensibile viene realizzata una piccola incisione della cute in modo da creare un passaggio realizzato attraverso la pelle e fino al muscolo pettorale. Il tubo \u00e8 disposto attraverso questo passaggio. Se necessario nel corso della procedura ai pazienti possono essere somministrati ulteriori analgesici. Una volta che il tubo \u00e8 in posizione, viene suturato alla cute per evitare che possa accidentalmente dislocarsi, quindi si applica una medicazione sulla zona. Una volta che il drenaggio \u00e8 a posto \u00e8 bene eseguire una radiografia del torace per controllare la posizione del dispositivo. Il tubo rimane in sede finch\u00e9 c'\u00e8 aria o fluido da rimuovere o persiste il rischio di una nuova raccolta d'aria.\nIl drenaggio toracico pu\u00f2 anche essere inserito con un trocar, vale a dire uno strumento chirurgico con una estremit\u00e0 appuntita utilizzato per introdurre il tubo attraverso la parete toracica. Questo metodo riscuote un successo minore tra gli operatori a causa di un aumentato rischio di danno polmonare. Il posizionamento utilizzando la tecnica Seldinger, in cui viene fatto passare un filo guida smussato attraverso un ago (su cui il tubo toracico viene quindi inserito) \u00e8 gi\u00e0 stato descritto.\nComplicazioni.\nLe complicanze maggiori sono:\nLe complicazioni minori includono:\nUna ostruzione del torace correlata all'inserimento di un drenaggio pu\u00f2 essere una complicazione grave se si verifica in corso di un sanguinamento significativo (emotorace) o di penetrazione di importante quantit\u00e0 di fluidi (idrotorace, versamento pleurico) od aria (pneumotorace). Quando si verifica una di queste eventualit\u00e0 il paziente pu\u00f2 anche soffrire di tamponamento cardiaco, pneumotorace iperteso, oppure, nel contesto di una infezione, di empiema. Tutto ci\u00f2 pu\u00f2 portare ad una ospedalizzazione prolungata ed in alcuni casi perfino alla morte. Per ridurre al minimo il rischio di potenziale ostruzione toracica i chirurghi spesso utilizzano tubi di grande diametro. Questi tubi di grande diametro tuttavia si associano in modo significativo a dolore e scarsa tolleranza da parte del paziente. Anche i tubi di drenaggio toracico di grande diametro possono tuttavia ostruirsi. Nella maggior parte dei casi, il dolore toracico correlato al tubo di drenaggio toracico scompare dopo che il tubo toracico \u00e8 stato rimosso. Purtroppo un dolore cronico legato alle cicatrici sviluppatesi nello spazio intercostale a causa dell'inserimento del tubo di drenaggio non \u00e8 raro.\nNegli ultimi anni i chirurghi si sono orientati verso l'utilizzo di tubi in silicone pi\u00f9 morbidi, piuttosto che i tubi di drenaggio pi\u00f9 tradizionali in PVC e questo proprio per ridurre significativamente i problemi del dolore. L'ostruzione del torace ed il tema della occlusione del tubo di drenaggio sono stati un problema reale. Vi sono state infatti segnalazioni di emorragie massive minaccianti la vita del paziente per ostruzione non riconosciuta del drenaggio. Ne consegue che, quando un tubo di drenaggio toracico viene inserito per qualsiasi motivo, mantenerne la perviet\u00e0 \u00e8 fondamentale per evitare complicazioni.\nLesioni del fegato, della milza o del diaframma sono possibili, specie se il tubo \u00e8 collocato nella parte pi\u00f9 declive della cavit\u00e0 pleurica. Sono state inoltre descritte lesioni alla aorta toracica ed al cuore, ma si tratta di eventi eccezionalmente rari."}
{"id": "3891278", "revid": "767487", "url": "https://it.wikipedia.org/wiki?curid=3891278", "title": "Plesiobalaenoptera quarantellii", "text": "La plesiobalenottera (Plesiobalaenoptera quarantellii) \u00e8 un cetaceo estinto, vissuto nel Miocene superiore (circa 11 \u2013 7 milioni di anni fa). I suoi resti fossili sono stati ritrovati in Italia. \nDescrizione.\nQuesto animale era molto simile alle odierne balenottere, e come queste possedeva un largo rostro che conferiva alla testa dell'animale un aspetto ampio. La lunghezza doveva essere simile a quella dell'odierna balena grigia (circa 15 metri), ma l'aspetto doveva ricordare maggiormente quello della balenottera comune. \nClassificazione.\nDescritto per la prima volta nel 2010, questo animale \u00e8 noto grazie a resti fossili ritrovati nella zona del fiume Stirone (Emilia Romagna), in sedimenti del Tortoniano. Lo studio ha permesso di definire numerose caratteristiche dell'animale: la mandibola con una fossa postcoronoide, il periotico con un processo anteriore triangolare e una porzione centrale innalzata, la bulla timpanica con carena ventrale e un'alta apertura di Eustachio. Da un punto di vista filogenetico, \"Plesiobalaenoptera\" \u00e8 risultata molto affine a un cetaceo miocenico della California, \"Parabalaenoptera baulinensis\". Questi due animali rappresentano una distinta sottofamiglia (Parabalaenopterinae) all'interno di un clade pi\u00f9 ampio che comprende anche le vere balenottere e la megattera.\nPaleobiologia.\nLa presenza di una fossa postcoronoide nella mandibola indica che \"Plesiobalaenoptera\" non era molto efficiente nella tecnica di nutrimento nota come \"ram feeding\", che consiste nel proiettarsi in avanti e inghiottire quanta pi\u00f9 acqua (e quindi cibo) possibile. Le odierne balenottere, al contrario, hanno sviluppato pienamente questa tecnica. "}
{"id": "3891280", "revid": "804", "url": "https://it.wikipedia.org/wiki?curid=3891280", "title": "AlternativeTo", "text": "AlternativeTo \u00e8 un database online e un sito web, che per un singolo software presenta una breve scheda di presentazione ed una lista di possibile alternative, appartenenti alla stessa tipologia di programmi. I programmi e le alternative presi in considerazione sono freeware, freemium e shareware, relativi sia a terminali fissi che a smarthphone con i vari sistemi operativi disponibili. Il sito \u00e8 aggiornato da una comunit\u00e0 di utenti volontari ed \u00e8 consultabile gratuitamente, senza obbligo di iscrizione.\nLa pagina tipo elenca le alternative a programmi online, per desktop e applicazioni per smartphones, ed ordina le alternative secondo vari criteri, incluso il numero di utenti registrati che hanno cliccato il bottone \"Mi piace\" su AlternativeTo per ognuna di loro.\nGli utenti possono cercare, per esempio, un'alternativa migliore ad un'applicazione che usano o che usavano prima, oppure programmi alternativi gratuiti, magari scegliendo un'applicazione online gratuita (cloud computing) che non necessita di alcuna installazione e a cui \u00e8 possibile accedere da qualunque browser.\nDifferenze tra AlternativeTo e altri siti di ricerca software.\nDiversamente da altri siti di ricerca software, ogni singola applicazione ha la sua personale lista di alternative, permettendo cos\u00ec un approccio pi\u00f9 personalizzato all'elenco. Gli utenti posso cercare programmi anche attraverso i tag, che offrono un altro modo per trovare il software correlato. \u00c8 possibile anche restringere la ricerca selezionando solo una particolare piattaforma e un tipo di licenza (per esempio \"freeware per uso non commerciale\" o \"open source\").\nA differenza di Wikipedia, su AlternativeTo non \u00e8 necessario che una alternativa sia \"popolare\" per essere elencata ed avere una descrizione completa. AlternativeTo non ha tabelle di comparazione per le caratteristiche dei programmi elencati: nella lista, per ogni voce, vengono solo mostrate le informazioni principali come la piattaforma, il tipo di licenza e i tag delle alternative.\nAlternativeTo permette ad ognuno di registrarsi e suggerire nuove alternative, o di aggiornare le informazioni di una voce gi\u00e0 esistente. Suggerimenti e modifiche vengono riesaminate prima di diventare pubblicamente visibili. La registrazione pu\u00f2 essere fatta attraverso Facebook Connect o OpenID: entrambe le scelte evitano la necessit\u00e0 di creare nuove password per il sito.\nSiccome AlternativeTo \u00e8 essa stessa un'applicazione web, ha anch'essa una pagina con le sue alternative.\nCaratteristiche Social.\nOgni applicazione ha un RSS feed per notificare agli utenti nuove alternative aggiunte a quell'applicazione. Dopo che un utente ha cliccato il bottone \"Mi piace\" per un'applicazione, gli viene offerta la possibilit\u00e0 di dirlo ai suoi amici su Facebook o a chi lo segue su Twitter, e i tweet o i post possono essere personalizzati.\nIl sito ha anche un forum, sul quale \u00e8 possibile parlare dei propri programmi preferiti, indicare vantaggi o svantaggi di un programma rispetto ad un altro, fare domande e leggere le opinioni e i commenti degli altri utenti. Per gli sviluppatori software \u00e8 disponibile un'API JSON."}
{"id": "3891283", "revid": "729019", "url": "https://it.wikipedia.org/wiki?curid=3891283", "title": "Pomme de Pain", "text": "Pomme de Pain \u00e8 una catena francese dedita alla ristorazione veloce. Nasce nel 1980 grazie a Laurent Caraux, Bernard Vaillant e Pierre Truchet. Il primo ristorante fu aperto nello stesso anno della nascita a Parigi. La maggior parte dei ristoranti sono presenti in Francia.\nNel 1995 la societ\u00e0 viene acquistata da Elior, aprendo alcuni locali nelle autostrade e operando anche negli aeroporti e nelle stazioni ferroviarie. Nello stesso anno Aub\u00e9pain si unisce alla catena. Nel 2004 il fatturato di Pomme de Pain \u00e8 stato di 30 milioni di euro.\nNel 2008 la catena apre per la prima volta il primo ristorante fuori dalla Francia, a Casablanca in Marocco. Nel 2011 Groupama ha annunciato la vendita della catena e Burger King era ritenuto il pi\u00f9 probabile acquirente; l'azienda \u00e8 stata poi acquisita dal gruppo Neuhauser che a sua volta \u00e8 entrato a far parte del Groupe Soufflet. La catena conta 15 milioni di clienti all'anno."}
{"id": "3891284", "revid": "22356", "url": "https://it.wikipedia.org/wiki?curid=3891284", "title": "Plesiobalaenoptera", "text": ""}
{"id": "3891285", "revid": "22356", "url": "https://it.wikipedia.org/wiki?curid=3891285", "title": "Uranocetus", "text": ""}
{"id": "3891288", "revid": "1442080", "url": "https://it.wikipedia.org/wiki?curid=3891288", "title": "Orange Prokom Open 2002 - Doppio femminile", "text": "Il doppio femminile del torneo di tennis Orange Prokom Open 2002, facente parte del WTA Tour 2002, ha avuto come vincitrici Svetlana Kuznecova e Arantxa S\u00e1nchez Vicario che hanno battuto in finale Evgenija Kulikovskaja e Ekaterina Sysoeva 6-2, 6-2"}
{"id": "3891289", "revid": "1494169", "url": "https://it.wikipedia.org/wiki?curid=3891289", "title": "Hearts on Fire", "text": ""}
{"id": "3891295", "revid": "1442080", "url": "https://it.wikipedia.org/wiki?curid=3891295", "title": "East West Bank Classic 2002 - Doppio", "text": "Il doppio del torneo di tennis East West Bank Classic 2002, facente parte del WTA Tour 2002, ha avuto come vincitrici Kim Clijsters e Jelena Doki\u0107 che hanno battuto in finale Daniela Hantuchov\u00e1 e Ai Sugiyama 6\u20133, 6\u20133."}
{"id": "3891301", "revid": "729019", "url": "https://it.wikipedia.org/wiki?curid=3891301", "title": "UFC 108", "text": "UFC 108: Evans vs. Silva \u00e8 stato un evento di arti marziali miste tenuto dalla Ultimate Fighting Championship il 2 gennaio 2010 all'MGM Grand Garden Arena di Las Vegas, Stati Uniti.\nRetroscena.\nQuesto evento venne martoriato dai tanti infortuni capitati ai lottatori che dovevano prendere parte ad esso.\nL'evento avrebbe dovuto ospitare la sfida per il titolo dei pesi medi tra Anderson Silva e V\u00edtor Belfort, ma Silva era ancora convalescente da un'operazione al gomito.\nLa sfida per il titolo dei pesi massimi tra Brock Lesnar e Shane Carwin venne inizialmente spostata in questo evento dall'UFC 106, ma Lesnar non era ancora completamente guarito dagli acciacchi e quindi anche questo incontro per il titolo salt\u00f2.\nJunior dos Santos avrebbe dovuto affrontare Gabriel Gonzaga, ma quest'ultimo si ammal\u00f2 e venne sostituito da Gilbert Yvel.\nPaul Daley avrebbe dovuto vedersela contro Carlos Condit, ma lo statunitense si infortun\u00f2 e venne rimpiazzato da Dustin Hazelett.\nJim Miller doveva inizialmente affrontare Tyson Griffin ma quest'ultimo si infortun\u00f2, ed inizialmente venne sostituito da Sean Sherk, a sua volta indisponibile e rimpiazzato da Duane Ludwig.\nMartin Kampmann avrebbe dovuto affrontare Rory Markham, ma un infortunio al ginocchio allontan\u00f2 quest'ultimo pochi giorni prima dell'evento e al suo posto combatt\u00e9 Jacob Volkmann.\nTre giorni prima che l'evento avesse inizio venne cancellato l'incontro tra Vladimir Matyushenko e Steve Cantwell.\nPremi.\nAi vincitori sono stati assegnati 50.000$ per i seguenti premi:"}
{"id": "3891305", "revid": "1896180", "url": "https://it.wikipedia.org/wiki?curid=3891305", "title": "Independent Games Festival", "text": "L'Independent Games Festival (IGF) \u00e8 un festival annuale alla Game Developers Conference, il pi\u00f9 grande raduno annuale dell'industria dei videogiochi indie. \u00e8 stato fondato nel 1998 per aiutare e ispirare l'innovazione nello sviluppo di videogiochi e di riconoscere i migliori sviluppatori di videogiochi indipendenti. \u00c8 prodotto dalla CMP Game Group, i produttori della Game Developers Conference, la rivista Game Developer, e Gamasutra.com."}
{"id": "3891306", "revid": "824274", "url": "https://it.wikipedia.org/wiki?curid=3891306", "title": "Nordea Nordic Light Open 2002 - Doppio", "text": "Il doppio del torneo di tennis Nordea Nordic Light Open 2002, facente parte del WTA Tour 2002, ha avuto come vincitrici Svetlana Kuznecova e Arantxa S\u00e1nchez Vicario che hanno battuto in finale Eva Bes e Mar\u00eda Jos\u00e9 Mart\u00ednez S\u00e1nchez 6\u20133, 6\u20137(5), 6\u20133"}
{"id": "3891307", "revid": "1543377", "url": "https://it.wikipedia.org/wiki?curid=3891307", "title": "Liceo femminile", "text": "Il liceo femminile era una scuola media superiore nata con la riforma del ministro Gentile del 1923.\nBreve storia.\nL'obiettivo di questo liceo era quello di dare un diploma alle persone di sesso femminile, poich\u00e9 nei licei allora esistenti (liceo classico e liceo scientifico) le donne erano escluse.\nIl liceo femminile costitu\u00ec la versione statale degli educandati femminili, gestiti da autorit\u00e0 religiose (in genere suore), che sin dal XVIII secolo detenevano il monopolio dell'educazione delle signorine di agiata famiglia.\nIn linea con l'istruzione femminile vigente fino a quel momento, le alunne non dovevano studiare educazione fisica, matematica e scienze, e dovevano affrontare solo argomenti umanistici collegati a questioni private, nonch\u00e9 concetti di economia domestica e lavoro in casa. Alla fine degli studi in questa scuola si sosteneva un esame, il cui superamento per\u00f2 non permetteva l'accesso all'universit\u00e0.\nLa storia di questo liceo dur\u00f2 un breve arco di tempo, venendo chiuso alla fine del primo ciclo scolastico per mancanza di iscrizioni, nel 1928."}
{"id": "3891309", "revid": "1498232", "url": "https://it.wikipedia.org/wiki?curid=3891309", "title": "Nikon D800", "text": "La Nikon D800 \u00e8 una fotocamera reflex (DSLR) prodotta dalla Nikon Corporation, annunciata il 7 febbraio 2012. \u00c8 lanciata sul mercato nel marzo 2012 ad un prezzo indicativo di 2850 euro. Ha un sensore pieno formato FX di 36,3 milioni di pixel effettivi.\n\u00c8 la prima fotocamera 35mm ad adottare un sensore dalla cos\u00ec elevata risoluzione, \u00e8 anche la prima 35mm/FF sul mercato che in una sua versione specifica, la D800E, viene venduta con il filtro sul sensore privato della funzione anti-Aliasing, lasciando inalterato il filtro per il taglio dell'infrarosso (IR-cut) (esistevano gi\u00e0 fotocamere 35mm/FF senza tale filtro la Kodak DCS 14n /Kodak DCS Pro SLR/n e la Leica M9).\nIl corpo \u00e8 tropicalizzato ed in lega di magnesio, il peso \u00e8 leggermente pi\u00f9 contenuto rispetto all'antecedente D700.\nInclude un flash pop-up.\nL'intento di concorrere all'ascesa in campo video \u00e8 evidente: la macchina offre la possibilit\u00e0 di registrare in 1080p a 30, 25 e 24 fps, ha inoltre un'uscita HDMI non compressa da poter usare in abbinamento ad un registratore esterno bypassando l'encoding interno, ottenendo di fatto una qualit\u00e0 superiore di registrazione del colore 4:2:2 e con codec pi\u00f9 performanti, come il pro-res.\nIl sensore, di enorme risoluzione, effettua line skipping per la registrazione a 1080p.\nLa D800/D800E possiede inoltre una funzione HDR integrata e un intervallometro che tramuta i fotogrammi scattati in un filmato time-lapse.\nSecondo alcuni recensori e tester riconosciuti, come dpreview e Ken Rockwell, la macchina in modalit\u00e0 video soffre di un effetto moir\u00e9 sulle fitte trame.\nAlcuni lotti non meglio specificati presentano problemi hardware di messa a fuoco per quanto concerne la messa a fuoco proveniente dal settore sinistro; problema non correggibile dall'utente finale che richiede necessariamente l'invio in assistenza autorizzata del corpo macchina.\nD800E.\nD800E \u00e8 un'edizione speciale del modello D800, rispetto al modello D800 offre una maggiore nitidezza delle immagini. \u00c8 stato possibile ottenere questo da parte dei tecnici Nikon andando ad inserire un componente che sostituisce uno dei due filtri passa-basso."}
{"id": "3891315", "revid": "339392", "url": "https://it.wikipedia.org/wiki?curid=3891315", "title": "Anagennisi Deryneia", "text": ""}
{"id": "3891317", "revid": "287204", "url": "https://it.wikipedia.org/wiki?curid=3891317", "title": "Akiyuki Shinbo", "text": ""}
{"id": "3891318", "revid": "1305772", "url": "https://it.wikipedia.org/wiki?curid=3891318", "title": "Giulio Mencaglia", "text": "Di grande importanza \u00e8 la collaborazione con Bernardo Landini alla statua dedicata a Paolo di Sangro, nel 1642, su volere del figlio Giovan Francesco di Sangro.Inoltre fece alcune sculture nella Basilica di San Paolo Maggiore"}
{"id": "3891319", "revid": "765341", "url": "https://it.wikipedia.org/wiki?curid=3891319", "title": "BAR 004", "text": "La BAR 004 \u00e8 un'automobile sportiva monoposto, costruita dalla BAR per partecipare al Campionato mondiale di Formula 1 2002.\nTecnica.\nLa realizzazione della vettura venne affidata a Malcolm Oastler. Come propulsore fu impiegato un RA002E V10, il quale era pi\u00f9 leggero, pi\u00f9 potente e con un baricentro pi\u00f9 basso rispetto al motore dell'anno precedente. Era gestito da un cambio BAR/Xtrac sequenziale a sette rapporti e l'impianto frenante era costituito da freni a disco in carbonio.\nStagione.\nVengono confermati i piloti della stagione precedente, Jacques Villeneuve e Olivier Panis. Il team manager Craig Pollock viene invece sostituito da David Richards. La vettura per\u00f2 si rivela scarsamente competitiva, ed il team B.A.R. rimane l'unico fino al Gran Bretagna a non aver conquistato punti. In quella gara Jacques Villeneuve conquista il miglior risultato della stagione con un quarto posto, mentre Panis fu quinto. La stagione si conclude all'8\u00ba posto."}
{"id": "3891327", "revid": "2121138", "url": "https://it.wikipedia.org/wiki?curid=3891327", "title": "Elettorato di Colonia", "text": "L'Elettorato di Colonia (, spesso abbreviato in \"Kurk\u00f6ln\") era il territorio governato dagli arcivescovi di Colonia in quanto principi elettori del Sacro Romano Impero. Costituiva con l'Elettorato di Magonza e l'Elettorato di Treviri uno dei tre principati elettorali ecclesiastici. Lo stato venne secolarizzato nel 1803.\nAntefatto storico.\nColonia, nota in et\u00e0 romana come Colonia Agrippina, divenne sede episcopale gi\u00e0 in et\u00e0 tardoantica. Nel 953 l'arcivescovo di Colonia Bruno I fu il primo vescovo della propria diocesi a esercitare il potere temporale, essendo stato nominato duca di Lotaringia dal re dei Franchi Orientali Ottone I di Sassonia, suo fratello, il quale era intenzionato a indebolire la nobilt\u00e0 secolare che limitava il suo potere. Sotta la dinastia degli Hohenstaufen nacque la sede di Colonia divenne un principato vescovile, che, oltre al territorio proprio dell'arcidiocesi, annetteva a s\u00e9 anche alcun regioni sulla riva sinistra del Reno, quali il Ducato di Vestfalia e le contee di Berg e Mark. Nel 1238 l'arcivescovo di Colonia ottenne il titolo di Arcicancelliere d'Italia, ma pi\u00f9 in generale il prestigio della sede episcopale di Colonia era cresciuto al punto da divenire presenza abituale all'interno del collegio di principi che s'incaricava di eleggere il nuovo Re dei Romani. Dopo la Battaglia di Worringen del 1288 la citt\u00e0 di Colonia divenne citt\u00e0 libera dell'Impero e pertanto la residenza degli arcivescovi venne spostata a Bonn.\nStoria.\nCon la Bolla d'oro del 1356 l'arcivescovo di Colonia divenne parte del collegio dei principi elettori, insieme agli arcivescovi di Magonza e di Treviri, al Conte palatino del Reno, al Margravio di Brandeburgo, al Duca di Sassonia e al Re di Boemia. Nel XVI secolo due arcivescovi di Colonia decisero di convertirsi al protestantesimo. Il primo di questi fu Hermann von Wied, che rassegn\u00f2 le dimissioni, e Gebhard Truchsess von Waldburg, che nel 1582 non solo si convert\u00ec al calvinismo ma tent\u00f2 anche di secolarizzare il principato arcivescovile. Il suo matrimonio nel successivo febbraio, e il netto rifiuto ad abbandonare i territori dell'arcidiocesi, portarono all'elezione di un'anti-arcivescovo nella persona di Ernesto di Baviera. Scoppi\u00f2 cos\u00ec la Guerra di Colonia che coinvolse non solo le armate bavaresi e papali italiane, ma anche quelle olandesi supportate da altri mercenari protestanti accorsi in difesa dei diritti del neoconvertito. La guerra rovin\u00f2 gran parte dell'economia dello stato e molti villaggi e citt\u00e0 vennero distrutte o assediate. L'Assedio di Godesberg nel novembre-dicembre del 1583 si concluse con la distruzione del castello locale e l'uccisione di gran parte degli abitanti della regione. Dopo questo atto, il contendente protestante, decise di ritirarsi a vita privata con la moglie a Strasburgo abbandonando le proprie pretese sul governo del principato. Ernesto di Baviera venne dunque nominato nuovo arcivescovo ed il fratello, il duca di Baviera, gli concesse il supporto delle sue armate nei territori dell'arcidiocesi per il periodo immediatamente successivo alla sua installazione. Sotto la sua direzione, inoltre, i gesuiti reintrodussero il cattolicesimo nell'Elettorato. Dalla met\u00e0 del XVIII secolo l'arcivescovato divenne effettivamente una secondogenitura della famiglia Wittelsbach che gi\u00e0 governava la vicina Baviera in quanto molti degli arcivescovi vennero eletti da questa famiglia. Dal momento inoltre che usualmente l'arcivescovo di Colonia era anche vescovo di M\u00fcnster (e talvolta di Liegi), essi si distinsero come i principi pi\u00f9 influenti della Germania nord-occidentale.\nDopo il 1795 i territori della riva sinistra del Reno vennero occupati dalla Francia dalla quale vennero inoltre formalmente annessi nel 1801. La \"Reichsdeputationshauptschluss\" del 1803 secolarizz\u00f2 il resto dell'arcivescovato concendendo inoltre il ducato di Vestfalia al Langraviato d'Assia-Darmstadt. Colonia a partire dal 1824 fu nuovamente sede di arcidiocesi che prosegue sino ai nostri giorni.\nGeografia.\nIl principato elettorale ecclesiastico, con vari acquisti e donazioni, si estendeva lungo una striscia di terra di circa 100\u00a0km sulla riva sinistra del Reno ad est di J\u00fclich; sull'altra riva possedeva il ducato di Vestfalia e le regioni di Berg e la Mark. Nonostante il tentativo nel 1463 di riunire i territori ereditari elettorali, continuarono a coesistere tre Diete regionali autonome secondo la ripartizione dei feudi:\nIstituzioni.\nLa corte e i privilegi.\nL'Elettorato di Colonia aveva il diritto di eleggere l'arcivescovo successore all'interno del capitolo della cattedrale di Colonia stessa senza che vi fossero veti imposti dall'esterno. Gi\u00e0 nella Bolla d'Oro emessa dall'Imperatore Carlo IV nel 1356, ad ogni modo, il principe-elettore di Colonia godeva di speciali diritti rispetto agli altri principi-elettori del Sacro Romano Impero tra cui la giurisdizione assoluta sui propri territori e l'immunit\u00e0 dal giudizio ad opera di altri tribunali. Sino alla fine della Guerra dei Trent'anni, inoltre, il principe-arcivescovo di Colonia aveva la possibilit\u00e0 di firmare alleanze con potenze esterne alla Germania indipendentemente dalle tendenze politiche dell'imperatore e quindi godeva di una forte indipendenza territoriale. Il potere dell'elettore era per\u00f2 limitato dall'interno, ovvero dal dover dipendere da un capitolo amministrativo e dalla necessit\u00e0 di doversi appoggiare nelle decisioni ad un parlamento, il quale non poteva essere convocato o sciolto senza l'approvazione dell'Imperatore. In questa particolare situazione anche papa Innocenzo XII tent\u00f2 nel 1695 di revocare i privilegi di nomina per assoggettarli alla volont\u00e0 della Santa Sede ma tale azione non ebbe successo.\nMalgrado le limitazioni, ad ogni modo, a partire dall'epoca di Giuseppe Clemente di Baviera la corte di Colonia divenne una vera e propria corte principesca sul modello di quella assolutista francese, con un conseguente costo elevato nelle operazioni di mantenimento della macchina amministrativa che pi\u00f9 volte minacciarono l'incombenza della bancarotta.\nIl capitolo della Cattedrale di Colonia.\nAll'interno dell'Elettorato di Colonia, il capitolo della cattedrale divenne ben presto l'organo statale pi\u00f9 importante e influente non solo all'interno dell'arcidiocesi ma anche per l'amministrazione dello stato, col fondamentale potere di trovare il successore non solo per una cattedra episcopale ma anche per il reggente di uno stato secolare. In epoca medievale il capitolo di Colonia arriv\u00f2 a contare 72 membri di cui per\u00f2 solo 24 erano ammessi al voto. Pi\u00f9 tardi il numero dei canonici venne ridotto a 24 tra i quali si trovava anche un rappresentante del papa e uno dell'imperatore.\nIl capitolo era diviso al proprio interno per compiti differenti come ad esempio il maestro del coro, il decano, ecc. Per essere ammessi a far parte del capitolo della cattedrale di Colonia era necessario dimostrare di avere 16 quarti di nobilt\u00e0 ed avere gi\u00e0 ricevuto la consacrazione a suddiacono, ma del resto solo la guida del capitolo aveva l'obbligo dell'ordinazione sacerdotale. Poich\u00e9 la maggior parte dei membri del capitolo aveva il proprio canonicato in diverse diocesi, solo pochi risiedettero a Colonia. Dal momento che i canonici erano spesso membri della nobilt\u00e0 locale, era dunque fondamentale per ciascun aspirante alla carica arcivescovile ottenere il consenso dell'aristocrazia dell'arcidiocesi che quivi si esprimeva nel suo radicamento alla chiesa.\nIl primo ministro.\nL'Elettorato di Colonia si avvaleva della figura di un primo ministro, incarico creato a partire dal XVII secolo per occuparsi dell'amministrazione dello stato in maniera pi\u00f9 incisiva e \"secolare\". Difatti, dunque, il primo ministro era il reggente effettivo dello stato di Colonia. Il primo ministro veniva scelto dal principe-arcivescovo e non sempre apparteneva al capitolo della cattedrale n\u00e9 era un sacerdote, ma poteva essere anche un parente o un personaggio di fiducia delegato quindi ad una posizione di assoluto rilievo.\nI consigli di governo.\nCome in altri stati dell'Impero, anche nell'Elettorato di Colonia esistevano diversi consigli di governo con membri prescelti dall'arcivescovo e paragonabili a moderni segretari di stato con a capo un ministro per ogni settore. I vari collegi erano:\nIl \"Landtag\".\nFino alla dissoluzione dello stato elettorale, Colonia disponeva di tre aree amministrative fondamentali, costituite dall'arcidiocesi propriamente detta, dal Ducato di Vestfalia e dall'area di Vest Recklinghausen. Le tre aree erano formalmente indipendenti l'una dall'altra, ma unite in unione personale nella carica dell'arcivescovo. Ognuna di queste istituzioni aveva propri organi di governo, di cui il pi\u00f9 importante era indubbiamente il Parlamento dell'Elettorato che aveva sede presso il monastero minorita di Bonn. I parlamenti, essenzialmente, si occupavano di gestire le imposte su base territoriale e di curare l'amministrazione interna ai diversi territori.\nDal tardo medioevo venne stabilito che i membri del parlamento di Bonn provenissero necessariamente da quattro ambiti definiti:\nLa dieta si riuniva formalmente una volta all'anno, nei primi mesi. Il cerimoniale di apertura comprendeva l'assistere ad una messa solenne presieduta dall'arcivescovo che nella medesima sede, assieme al capitolo, approvava o negava l'accesso ai membri prescelti, controllando le loro credenziali.\nDai risultati delle votazioni svoltesi nei differenti anni, si pu\u00f2 vedere dai dati d'archivio come i voti dei membri capitolari, dell'aristocrazia e dei cavalieri fossero spesso coalizzati tra loro, mentre nelle citt\u00e0 si avvertivano tendenze diametralmente opposte tra loro in molti casi, in particolare si opponevano alla pressione delle classi pi\u00f9 abbienti le citt\u00e0 di campagna o quelle al confine con altri stati. Ad ogni modo, i cavalieri provenienti dalla provincia erano spesso tendenti a favorire le loro citt\u00e0 di origine e per questo essi in molti casi rappresentarono l'ago della bilancia per ottenere l'approvazione o l'abrogazione di un decreto.\nI diversi elettori nel corso dei secoli tentarono di limitare o perlomeno di ridurre l'influenza dei \"landtag\" sulle decisioni prese dagli organi di governo superiore ma senza grandi successi, in particolare in aree come il Ducato di Vestfalia ove il potere temporale dell'arcidiocesi era meno radicato."}
{"id": "3891328", "revid": "1305772", "url": "https://it.wikipedia.org/wiki?curid=3891328", "title": "Calabiana", "text": "Calabiana"}
{"id": "3891330", "revid": "4106", "url": "https://it.wikipedia.org/wiki?curid=3891330", "title": "Uvrier", "text": ""}
{"id": "3891332", "revid": "57342", "url": "https://it.wikipedia.org/wiki?curid=3891332", "title": "Vittorio Cerruti", "text": "Biografia.\nFiglio di Carlo e Giuseppina Reciocchi, consegu\u00ec la laurea in Giusriprudenza presso l'Universit\u00e0 di Roma nel luglio del 1903.\nNel 1904, in seguito ad esame di concorso, fu nominato addetto di legazione e il 21 agosto fu destinato a Vienna. Nel 1907 venne nominato segretario della legazione italiana alla 2\u00aa conferenza della pace a L'Aia.\nNel 1908 venne destinato a Vienna e nel febbraio del 1911 ricevette la promozione a segretario di legazione di 2\u00aa classe, confermata poi nel mese di settembre.\nNel 1913 venne poi promosso segretario di legazione di 1\u00aa classe e nel 1915 collocato a disposizione del Ministero.\nQualche giorno dopo venne destinato presso il comando supremo dell'esercito..\nNel 1927 divenne ambasciatore presso l'ambasciata in Russia, poi in Brasile nel 1930, quindi presso l'ambasciata in Germania nel 1932, ed infine nel 1935 presso quella in Francia.\nIl 21 giugno del 1938 fu collocato a riposo con il grado di Ambasciatore."}
{"id": "3891345", "revid": "1478699", "url": "https://it.wikipedia.org/wiki?curid=3891345", "title": "Titanocetus sammarinensis", "text": "Il titanoceto (Titanocetus sammarinensis) \u00e8 un cetaceo estinto, vissuto nel Miocene medio (Serravalliano, circa 13 \u2013 11 milioni di anni fa). I suoi resti fossili sono stati ritrovati a San Marino.\nDescrizione.\nQuesto animale era simile nell'aspetto alle attuali balenottere, ma le dimensioni erano molto minori: il cranio superava di poco il metro di lunghezza e l'intero animale non doveva essere lungo pi\u00f9 di 6 metri. Bench\u00e9 simile alle forme odierne (ad esempio nel rostro ampio e piatto), \"Titanocetus\" conservava caratteristiche molto primitive, come lo squamoso ed il parietale che occupavano parte della fossa temporale.\nClassificazione.\nI fossili di \"Titanocetus\" vennero ritrovati in depositi marini del Serravalliano di San Marino, all'interno della \"Formazione del monte Fumaiolo\". Questi vennero descritti per la prima volta nel 1900 da Giovanni Capellini, il quale l'anno successivo denomin\u00f2 l'esemplare Aulocetus sammarinensis. Solo pi\u00f9 di un secolo dopo un nuovo studio (Bisconti, 2006) determin\u00f2 che i fossili erano molto distinti dalla specie tipo del genere \"Aulocetus\", e che quindi dovevano essere assegnati a un nuovo genere, \"Titanocetus\" appunto.\nQuesto animale possedeva un insieme di caratteristiche primitive ed evolute. Alcune caratteristiche delle ossa nasali richiamano addirittura i pi\u00f9 antichi e primitivi fra i cetacei, gli archeoceti, mentre altre sono tipicamente da balenottera. In ogni caso, si suppone che \"Titanocetus\" fosse un rappresentante primitivo dei misticeti, gi\u00e0 dotato di fanoni utili nel nutrimento di piccoli animali marini, e che i suoi parenti pi\u00f9 stretti fossero i rappresentanti dei Cetotheriidae, un gruppo di balene primitive di piccole dimensioni.\nSignificato del nome.\n\"Titanocetus\" porta un nome che pu\u00f2 trarre in inganno: il significato non \u00e8 infatti \"cetaceo titanico\" (dal momento che le sue dimensioni erano relativamente esigue), ma \"cetaceo del monte Titano\", dalla zona in cui sono stati ritrovati i fossili.\nCollegamenti esterni.\nScheda di \"Titanocetus sammarinensis\" su Fossilworks.org"}
{"id": "3891346", "revid": "22356", "url": "https://it.wikipedia.org/wiki?curid=3891346", "title": "Titanocetus", "text": ""}
{"id": "3891347", "revid": "834", "url": "https://it.wikipedia.org/wiki?curid=3891347", "title": "Aeroporto Bauerfield Efate", "text": ""}
{"id": "3891351", "revid": "1442080", "url": "https://it.wikipedia.org/wiki?curid=3891351", "title": "Pilot Pen Tennis 2002 - Doppio", "text": "Il doppio del torneo di tennis Pilot Pen Tennis 2002, facente parte del WTA Tour 2002, ha avuto come vincitrici Daniela Hantuchov\u00e1 e Arantxa S\u00e1nchez Vicario che hanno battuto in finale Tathiana Garbin e Janette Hus\u00e1rov\u00e1 6-3, 1\u20136, 7\u20135."}
{"id": "3891357", "revid": "1305772", "url": "https://it.wikipedia.org/wiki?curid=3891357", "title": "Liga de Ascenso 2010-2011 (Messico)", "text": "La Liga de Ascenso 2010-2011 \u00e8 stata la seconda edizione della Liga de Ascenso, secondo livello del calcio messicano, precedentemente chiamata \"Primera Divisi\u00f3n A\". Il campionato era strutturato in un torneo di apertura ed uno di clausura. I vincitori dei due tornei si sarebbero affrontati per determinare quale squadra sarebbe stata promossa alla Primera Divisi\u00f3n.\nIl torneo di apertura, cominciato il 16 luglio 2010 e conclusosi il 4 dicembre con la finale della Liguilla, ha visto trionfare il Tijuana, che ha battuto per un totale di 3-0 il Veracruz. Il clausura, iniziato il 7 gennaio 2011 e terminato il 14 maggio, ha visto prevalere l'Irapuato nella finale contro il Tijuana. Nel doppio spareggio per la promozione, il Tijuana ha sconfitto i campioni del clausura, guadagnandosi cos\u00ec l'accesso alla Primera Divisi\u00f3n.\nClausura.\nIl 23 dicembre 2010 i Guerreros sono stati dichiarati falliti in quanto insolventi. Il torneo di clausura si \u00e8 quindi giocato con sole 17 squadre.\nPlay-Off promozione.\nIl Tijuana, vincitore del torneo di apertura, ha incontrato l'Irapuato, vincitore del clausura, per determinare quale squadra avrebbe giocato la Primera Divisi\u00f3n 2011-2012.\nRitorno.\nIl Tijuana \u00e8 promosso in Primera Divisi\u00f3n."}
{"id": "3891359", "revid": "22475", "url": "https://it.wikipedia.org/wiki?curid=3891359", "title": "Gongylidium", "text": "Gongylidium \u00e8 un genere di ragni appartenente alla famiglia Linyphiidae.\nDistribuzione.\nLe cinque specie oggi attribuite a questo genere sono state reperite nella regione paleartica: la specie dall'areale pi\u00f9 vasto \u00e8 la G. rufipes, reperita in varie localit\u00e0 dell'intera regione.\nIn Italia \u00e8 presente la G. soror, rinvenuta in alcune localit\u00e0 dell'intera penisola.\nTassonomia.\nLa specie tipo \u00e8 una delle pochissime specie di ragni in origine classificate da Linneo.\nA dicembre 2011, si compone di cinque specie:\nSpecie trasferite.\nGenere dalle peculiarit\u00e0 non ancora ben caratterizzate; ne \u00e8 prova l'elevato, in proporzione, numero di specie trasferite ad altri generi, tutti diversi fra loro:"}
{"id": "3891360", "revid": "536159", "url": "https://it.wikipedia.org/wiki?curid=3891360", "title": "Aeroporto di Parigi-Vatry", "text": ""}
{"id": "3891362", "revid": "824274", "url": "https://it.wikipedia.org/wiki?curid=3891362", "title": "China Open 2002 - Doppio", "text": "Il doppio del torneo di tennis China Open 2002, facente parte del WTA Tour 2002, ha avuto come vincitrici Anna Kurnikova e Janet Lee che hanno battuto in finale Rika Fujiwara e Ai Sugiyama 7\u20135, 6\u20133."}
{"id": "3891365", "revid": "446353", "url": "https://it.wikipedia.org/wiki?curid=3891365", "title": "Range Sentinel", "text": ""}
{"id": "3891366", "revid": "1442080", "url": "https://it.wikipedia.org/wiki?curid=3891366", "title": "Waikoloa Championships 2002 - Doppio", "text": "Il doppio del torneo di tennis Waikoloa Championships 2002, facente parte del WTA Tour 2002, ha avuto come vincitrici Meilen Tu e Mar\u00eda Vento-Kabchi che hanno battuto in finale Nannie de Villiers e Irina Seljutina 1-6, 6-2, 6-3."}
{"id": "3891367", "revid": "384895", "url": "https://it.wikipedia.org/wiki?curid=3891367", "title": "Jean Jouffroy", "text": "Biografia.\nProveniente da famiglia di origini modeste, entr\u00f2 nella Congregazione cluniacense presso l'Abbazia di Luxeuil. Studi\u00f2 diritto canonico e teologia, discipline nelle quali si laure\u00f2, divenendone poi professore presso l'Universit\u00e0 di Pavia dal 1435 al 1438.\nDivenne quindi elemosiniere di Filippo III, duca di Borgogna, che gli affid\u00f2 alcune missioni diplomatiche in Francia, Italia, Portogallo e Castiglia. Nel 1449 fu nominato abate di Luxeuil.\nNel 1453 divenne vescovo di Arras. Nel 1461 divenne consigliere di re Luigi XI, che aveva conosciuto quando questi era ancora Delfino. Fu pi\u00f9 volte legato pontificio, spesso in Francia, ma poi anche a Napoli. Nel 1461 chiese a Luigi XI, per conto della Santa Sede, l'abrogazione della Prammatica Sanzione di Bourges.\nNel concistoro del 18 dicembre del 1461 papa Pio II lo nomin\u00f2 cardinale presbitero e nel 1462 ricevette il titolo dei Santi Silvestro e Martino ai Monti.\nSempre nel 1461 venne nominato vescovo di Albi, lasciando cos\u00ec la sede vescovile di Arras. Ricevette anche, \"in commendam\", il titolo di Abate di Saint-Sernin. Nel 1464 venne nominato Abate commendatario di Saint Denis, nel 1467 Abate commendatario di Gorze e nel 1470 ricevette, sempre \"in commendam\", anche il titolo di Abate dell'Abbazia di Moreruela, nella Provincia di Zamora in Spagna.\nNel 1473 assistette Pietro II di Borbone, signore di Beaujeu, nella sua campagna militare per conto del re di Francia, contro Giovanni V d'Armagnac.\nMorto nello stesso anno e venne sepolto nel priorato benedettino di Reully ov'era deceduto.\nFu umanista e bibliofilo.\nConclavi.\nDurante il cardinalato di Jouffroy ebbero luogo due conclavi, quello del 1464, che elesse papa Paolo II, e quello del 1471, che elesse papa Sisto IV, ma il Jouffroy non prese parte a nessuno dei due."}
{"id": "3891370", "revid": "767487", "url": "https://it.wikipedia.org/wiki?curid=3891370", "title": "Gvia HaMedina 2011-2012", "text": "La Coppa d'Israele 2011-2012 (in ebraico 2011-2012 \u05d2\u05d1\u05d9\u05e2 \u05d4\u05de\u05d3\u05d9\u05e0\u05d4, \"Gvia HaMedina 2011-2012\", cio\u00e8 \"Coppa di Stato 2011-2012\") \u00e8 stata la 79\u00aa edizione della competizione, la 58\u00aa dalla nascita dello Stato di Israele. Il torneo \u00e8 iniziato il 2 settembre 2011 e si \u00e8 concluso il 15 maggio 2012, con la vittoria (la terza consecutiva, la quindicesima in assoluto) dell'Hapoel Tel Aviv, che ha battuto in finale il Maccabi Haifa per 2-1. La squadra vincitrice si \u00e8 qualificata per il terzo turno di qualificazione della UEFA Europa League 2012-2013.\nSettimo turno.\nLe partite si sono giocate il 3 e il 4 gennaio 2012.\nOttavo turno.\nLe partite si giocano il 7 e l'8 febbraio 2012.\nOttavi di finale.\nLe partite si sono giocate il 20 e il 21 marzo 2012.\nQuarti di finale.\nLe partite si sono giocate il 9 e il 10 aprile 2012.\nSemifinali.\nLe partite si sono giocate il 2 maggio 2012."}
{"id": "3891374", "revid": "536159", "url": "https://it.wikipedia.org/wiki?curid=3891374", "title": "Aeroporto di Ch\u00e2lons-en-Champagne", "text": ""}
{"id": "3891376", "revid": "767487", "url": "https://it.wikipedia.org/wiki?curid=3891376", "title": "Edoardo Martel", "text": " \nBiografia.\nNato a Torino da una famiglia di commercianti normanni (i suoi si erano stabiliti in Piemonte appena un anno prima), pass\u00f2 la giovinezza e l'adolescenza in Francia, dove prosegu\u00ec la sua formazione presso la celebre \u00c9cole Imp\u00e9riale Agronomique di Grignon. Conseguito nel 1867 il titolo di Ingegnere agrario, pass\u00f2 a vivere a Parigi lavorando presso il Jardin des Plantes e studiando privatamente sia botanica che mineralogia.\nTrasferitosi in Italia nel 1870, occup\u00f2 la cattedra di Agronomia presso l'Istituto Tecnico di Lecce (1870-1876) e fu direttore della Colonia Agraria e dell'Orto Botanico di Terra d'Otranto.\nNel 1877 si laure\u00f2 in Scienze Natutali all'Universit\u00e0 di Torino, dove tre anni dopo divenne \"Dottore aggregato\" ottenendo la facolt\u00e0 di tenere insegnamenti anche universitari, seppur non entrando nei ruoli accademici.\nNel 1878 Martel si trasfer\u00ec in Sicilia a Modica, allora centro di studi rinomato, ed insegn\u00f2 Fisica e Chimica presso il Regio Ginnasio-Liceo \"T. Campailla\" e Lingua inglese presso l'Istituto Tecnico \"Archimede\".\nInsegnante presso i Regi Licei.\nNel 1881, mentre ancora insegnava a Modica, una ispezione ministeriale accert\u00f2 le sue notevoli capacit\u00e0 e venne quindi trasferito a Roma, mandato ad insegnare Fisica, Chimica e Storia naturale presso il Liceo Umberto I, mentre al Liceo Visconti occup\u00f2 la cattedra di Storia naturale. Al Collegio Militare teneva lezioni di Scienze fisiche e naturali.\nL'ultimo trasferimento della sua vita lo riport\u00f2 a Torino (1892). Destinato al Liceo classico Vincenzo Gioberti, continu\u00f2 i suoi studi presso l'Orto Botanico dell'Universit\u00e0, ricevendo spesso nomine ministeriali come commissario in concorsi per l'assegnazione di cattedre negli istituti medi e superiori.\nLa sua continua e fluida produzione scientifica (fu autore di una ventina di pubblicazioni) fu spesso accolta negli \"Atti della Regia Accademia delle Scienze di Torino\", meritandogli per due volte (nel 1903 e nel 1906) la vincita di due premi messi in palio dall'Accademia dei Lincei e in seguito anche onorificenze in Francia."}
{"id": "3891377", "revid": "767487", "url": "https://it.wikipedia.org/wiki?curid=3891377", "title": "Julio Castillo (calciatore)", "text": "Caratteristiche tecniche.\nGiocava come interno destro.\nCarriera.\nClub.\nDopo una prima esperienza nella prima squadra del River Plate nel 1932, Castillo torn\u00f2 a far parte della rosa del club nel 1935; in quella stagione segn\u00f2 2 gol. L'annata seguente gioc\u00f2 con maggior frequenza, mettendo a segno 7 reti e risultando il quarto miglior marcatore della squadra. Lasciato il River al termine del campionato, gioc\u00f2 in seconda serie nel 1939 con il Los Andes, assommando 7 presenze; a met\u00e0 del 1940 si trasfer\u00ec in Brasile, firmando per il Flamengo di Rio de Janeiro: vi debutt\u00f2 il 14 maggio di quell'anno. Mise a referto l'ultima presenza con la formazione rosso-nera il 4 settembre 1940."}
{"id": "3891378", "revid": "287204", "url": "https://it.wikipedia.org/wiki?curid=3891378", "title": "Aeroporto di Chalons-Vatry", "text": ""}
{"id": "3891379", "revid": "536159", "url": "https://it.wikipedia.org/wiki?curid=3891379", "title": "Aeroporto di Ch\u00e2lons", "text": ""}
{"id": "3891380", "revid": "1442080", "url": "https://it.wikipedia.org/wiki?curid=3891380", "title": "Toyota Princess Cup 2002 - Doppio", "text": "Il doppio del torneo di tennis Toyota Princess Cup 2002, facente parte del WTA Tour 2002, ha avuto come vincitrici Svetlana Kuznecova e Arantxa S\u00e1nchez Vicario che hanno battuto in finale Petra Mandula e Patricia Wartusch 6\u20132, 6\u20134."}
{"id": "3891381", "revid": "536159", "url": "https://it.wikipedia.org/wiki?curid=3891381", "title": "Aeroporto di Vatry", "text": ""}
{"id": "3891388", "revid": "1817422", "url": "https://it.wikipedia.org/wiki?curid=3891388", "title": "Game Developers Conference", "text": "La Game Developers Conference (GDC) \u00e8 il pi\u00f9 grande raduno annuale degli sviluppatori di videogiochi professionisti. L'evento comprende un expo, eventi di networking, premi mostra come l'Independent Games Festival e le Game Developers Choice Awards e conferenze di professionisti del settore dei videogiochi che coprono argomenti legati alla programmazione, progettazione, audio, produzione e arti visive."}
{"id": "3891389", "revid": "1442080", "url": "https://it.wikipedia.org/wiki?curid=3891389", "title": "Bell Challenge 2002 - Doppio", "text": "Il doppio del torneo di tennis Bell Challenge 2002, facente parte del WTA Tour 2002, ha avuto come vincitrici Samantha Reeves e Jessica Steck che hanno battuto in finale Mar\u00eda Emilia Salerni e Fabiola Zuluaga 4-6, 6-3, 7-5."}
{"id": "3891394", "revid": "1442080", "url": "https://it.wikipedia.org/wiki?curid=3891394", "title": "Sparkassen Cup 2002 - Doppio", "text": "Il doppio del torneo di tennis Sparkassen Cup 2002, facente parte del WTA Tour 2002, ha avuto come vincitrici Alexandra Stevenson e Serena Williams che hanno battuto in finale Janette Hus\u00e1rov\u00e1 e Paola Su\u00e1rez 6\u20133, 7\u20135."}
{"id": "3891397", "revid": "1442080", "url": "https://it.wikipedia.org/wiki?curid=3891397", "title": "Eleonora Timpani", "text": "Biografia.\nEleonora nasce a Roma, dove attualmente vive. \nEsordisce come attrice nel 2008 in \"Viva Los Mariachos\", puntata pilota per Disney Channel.\nNel 2009 \u00e8 nel cast di \"R.I.S. Roma - Delitti imperfetti\", con la regia di Fabio Tagliavia, dove interpreta il ruolo di \"Rosanna Aversa\". Nel 2010 recita anche al cinema nel cast del film \"Qualunquemente\", con la regia di Giulio Manfredonia.\nNel 2011 prende parte a tre fiction televisive: \" Distretto di Polizia 11\", regia di Alberto Ferrari, \"Il tredicesimo apostolo\", in cui ha il ruolo di Rachele, e nella sitcom di Disney Channel, \"eBand\", dove interpreta Lou.\nNel 2012 torna a far parte del cast fisso di R.I.S. Roma 3 - Delitti imperfetti.\nNel 2015 viene presa a far parte del cast di Chiamatemi Francesco-Il Papa della gente, film sulla vita di papa Francesco, diretto da Daniele Luchetti. Sempre nello stesso anno fa parte di due serie tv: \"Dov'\u00e8 Mario?\" per Sky diretta da Edoardo Gabbriellini e Rimbocchiamoci le maniche per mediaset, diretta da Stefano Reali e Sergio Assisi."}
{"id": "3891398", "revid": "120831082", "url": "https://it.wikipedia.org/wiki?curid=3891398", "title": "Campi Flegrei del Mar di Sicilia", "text": "Con Campi Flegrei del Mar di Sicilia (noti anche come Campi Flegrei Mar Sicilia o Campi Flegrei Canale di Sicilia) si intende una regione vulcanica sottomarina situato nel canale di Sicilia, tra la costa italiana e quella tunisina, comprendente tredici vulcani sottomarini.\nEmpedocle, il maggiore di questi vulcani, in passato diede origine a pi\u00f9 riprese, nel 1701, 1831 e 1863, all'isola Ferdinandea.\nGeografia.\nI Campi Flegrei del Mar di Sicilia si trovano al centro del Mar Mediterraneo, nel Canale di Sicilia, a stretto contatto con le coste di Sicilia e Tunisia. Sono compresi tra la Sicilia da cui distano 20 miglia nautiche in direzione nord-est e l'isola italiana di Pantelleria in direzione sudovest sud ovest e quindi sono inclusi nelle acque territoriali italiane.\nQuesta regione vulcanica include una depressione a 1000 metri composta da tredici vulcani, tra cui il pi\u00f9 famoso, l'Empedocle, \u00e8 emerso per l'ultima volta nel 1863, dando vita per un breve periodo all'isola Ferdinandea. Dalla fine dell'eruzione, l'isola \u00e8 stata erosa e si trova ora otto metri sotto il livello del mare; tale posizione la rende il punto pi\u00f9 alto dei Campi Flegrei della Sicilia.\nGli altri vulcani che compongono i Campi Flegrei del Mar di Sicilia sono i seguenti dodici:\nTutte le eruzioni dei Campi Flegrei del Mar di Sicilia sono sott'acqua con l'eccezione di alcune di quelle di Empedocle, che hanno dato alla luce tre volte all'Isola Ferdinandea, nel 1701, 1831 e 1863. In tali occasioni esse sono state visibili sopra la superficie del mare.\nStoria.\nLa prima eruzione conosciuta dei Campi Flegrei del Mar di Sicilia risale alla prima guerra punica verso il 253 a.C. quando i vulcani Empedocle e Pinne diventano attivi.\n\u00c8 solo nel 1632 che una seconda eruzione \u00e8 riconosciuta come attivit\u00e0 subacquea attribuita ad Empedocle. Dopo un'attivit\u00e0 discutibile nel 1701, un'altra eruzione di questo vulcano va dal 28 giugno all'11 agosto 1831, dando vita a l'isola Ferdinandea. Sull'indice di esplosivit\u00e0 vulcanica di 3, l'eruzione ha emesso 550 milioni di metri cubi di tephra. Rapidamente erosa, l'isola torner\u00e0 ad emergere temporaneamente durante un'altra eruzione, quella di Empedocle, il 12 agosto 1863. Pinne scoppia il 4 e 5 ottobre 1846, nel 1867 e, forse, il 30 settembre 1911."}
{"id": "3891401", "revid": "767487", "url": "https://it.wikipedia.org/wiki?curid=3891401", "title": "Organic Armchair", "text": "La Organic Armchair (in italiano: Poltrona organica) fu progettata da Charles Eames e Eero Saarinen in occasione di un concorso bandito il 1\u00ba ottobre 1940 dal Department of Industrial Design del Museum of Modern Art di New York con lo scopo di migliorare il livello degli arredi domestici di vasti strati della popolazione. Il tema del concorso era \"Organic Design in Home Furnishing\". Tra i membri della giuria vi erano anche Marcel Breuer e Alvar Aalto..\nDescrizione.\nLa Organic Chair \u00e8 una piccola sedia di lettura, che fu progettata nel 1940. Dal punto di vista formale era in anticipo sui tempi, una delle dirette conseguenza fu che, a causa della mancanza di tecniche di produzione, in un primo momento non era andata in produzione di serie. Solo dal 1950 \u00e8 stato possibile produrre grandi quantit\u00e0 dei sedili dalla forma organica (a forma di conchiglia) e commercializzarli."}
{"id": "3891402", "revid": "767487", "url": "https://it.wikipedia.org/wiki?curid=3891402", "title": "ATP-ADP traslocasi", "text": "Le ATP-ADP traslocasi sono proteine trasportatrici presenti sulla membrana mitocondriale interna. La loro azione \u00e8 quella di mediare l'antiporto di una molecola di ATP dalla matrice mitocondriale allo spazio intermembrana e di una molecola di ADP dallo spazio intermembrana alla matrice mitocondriale.\nL'azione della pompa ATP-ADP traslocasi \u00e8 associata al processo di fosforilazione ossidativa che avviene nei mitocondri: le molecole di ATP prodotte nella matrice possono diffondere nel citosol e le molecole di ADP libere nel citosol vengono trasportate nella matrice dove sono substrato della ATP Sintasi che le converte in nuovo ATP.\nLa pompa \u00e8 inibita dall'atrattiloside e dall'acido bongkrechico."}
{"id": "3891403", "revid": "767487", "url": "https://it.wikipedia.org/wiki?curid=3891403", "title": "Manuel Ferreiro", "text": "Caratteristiche tecniche.\nGiocava come centravanti, ma era in grado di ricoprire altri ruoli: fu difatti schierato anche come ala (su entrambe le fasce) e interno destro. Era abile nei colpi di testa ed era dotato di un tiro potente.\nCarriera.\nClub.\nFerreiro fece 4 apparizioni nella prima squadra del River Plate tra il 1934 e il 1936: avendo trovato poco spazio, accett\u00f2 il trasferimento in prestito all'Argentinos Juniors, con cui gioc\u00f2 12 partite e realizz\u00f2 3 gol nella Primera Divisi\u00f3n 1937. In seguito pass\u00f2 al Talleres di Remedios de Escalada, divenendone uno dei titolari, anche in virt\u00f9 della sua duttilit\u00e0 tattica. Nel campionato 1938 si segnal\u00f2 per la sua capacit\u00e0 di finalizzare: in 27 incontri segn\u00f2 22 volte, con una tripletta al Boca Juniors. Le sue 22 reti rappresentarono il primato nazionale per una formazione retrocessa. Gioc\u00f2 poi per il Platense nel 1939."}
{"id": "3891404", "revid": "292162", "url": "https://it.wikipedia.org/wiki?curid=3891404", "title": "Campi Flegrei Mar di Sicilia", "text": ""}
{"id": "3891406", "revid": "599013", "url": "https://it.wikipedia.org/wiki?curid=3891406", "title": "Kelly Rolleston", "text": "Biografia.\nDiplomato al St Patrick's College di Wellington Rolleston crebbe nella squadra di rugby del Marist St. Pats; all'epoca della militanza in tale squadra rappresent\u00f2, nel 1992, la Nuova Zelanda a livello Under-21; a livello provinciale rappresent\u00f2 la federazione di dal 1992 al 1996.\nNella stagione sportiva 1996-97 fu in Italia, al ; ivi rimase 3 stagioni, nell'ultima delle quali si impose come miglior marcatore (366 punti) e miglior realizzatore di mete (21) del campionato.\nDopo il triennio a Padova fu in Francia al , con cui giunse fino alla finale di Challenge Cup 1999-2000; terminato l'ingaggio con il club francese nel 2001 fu in procinto di trasferirsi al , ma le cattive condizioni finanziarie del club fecero s\u00ec che a ingaggiare Rolleston fu il , con cui arriv\u00f2 fino alla finale di Super 10 persa contro il e nella quale marc\u00f2 9 punti frutto di tre calci piazzati.\nLasciata Calvisano si stabil\u00ec al , squadra in cui termin\u00f2 la carriera agonistica e inizi\u00f2 quella tecnica; nel 2010 pass\u00f2 all'altra compagine cittadina, i Rugby Lyons, della cui selezione giovanile divenne tecnico prima di passare alla prima squadra; dopo un quinquennio al Lyons \u00e8 tornato al Piacenza con incarico dirigenziale."}
{"id": "3891407", "revid": "292162", "url": "https://it.wikipedia.org/wiki?curid=3891407", "title": "Campi Flegrei Canale di Sicilia", "text": ""}
{"id": "3891412", "revid": "84184", "url": "https://it.wikipedia.org/wiki?curid=3891412", "title": "Bedini", "text": ""}
{"id": "3891414", "revid": "479409", "url": "https://it.wikipedia.org/wiki?curid=3891414", "title": "Elettrotreno FS ETR 500", "text": ""}
{"id": "3891418", "revid": "479409", "url": "https://it.wikipedia.org/wiki?curid=3891418", "title": "Settebello (treno)", "text": ""}
{"id": "3891419", "revid": "125864718", "url": "https://it.wikipedia.org/wiki?curid=3891419", "title": "Ray Danton", "text": "Di origini ebraico-lituane, nel corso della sua carriera, iniziata nel 1943, spazi\u00f2 attraverso radio, cinema, teatro e televisione.\nImperson\u00f2 l'attore George Raft nel film biografico \"Testa o croce\" (1961)."}
{"id": "3891432", "revid": "1573940", "url": "https://it.wikipedia.org/wiki?curid=3891432", "title": "Gorbothorax", "text": "Gorbothorax \u00e8 un genere di ragni appartenente alla famiglia Linyphiidae.\nDistribuzione.\nLe cinque specie oggi attribuite a questo genere sono state reperite in Nepal: la G. ungibbus \u00e8 stata rinvenuta anche in India nel 2011.\nTassonomia.\nA dicembre 2011, si compone di cinque specie:"}
{"id": "3891437", "revid": "84184", "url": "https://it.wikipedia.org/wiki?curid=3891437", "title": "Andries van Eertvelt", "text": "Biografia.\nPittore fiammingo, nel 1609 divenne maestro nella Corporazione di San Luca, giunse a Genova, ospite di Cornelis de Wael, gi\u00e0 preparato ed abile realizzatore di paesaggi e \"marine\".\nLe sue opere furono apprezzate dai committenti genovesi, tra cui Agostino Ayrolo.\nFu amico di Antoon van Dyck, che ne realizz\u00f2 un ritratto.\nDopo il lungo soggiorno nel capoluogo ligure, van Ertvelt torn\u00f2 in patria, ove mor\u00ec per apoplessia."}
{"id": "3891438", "revid": "293377", "url": "https://it.wikipedia.org/wiki?curid=3891438", "title": "Andries van Ertvelt", "text": ""}
{"id": "3891439", "revid": "293377", "url": "https://it.wikipedia.org/wiki?curid=3891439", "title": "Andrea Alfelt", "text": ""}
{"id": "3891440", "revid": "486946", "url": "https://it.wikipedia.org/wiki?curid=3891440", "title": "Aeroporto Comodoro Arturo Merino Benitez", "text": ""}
{"id": "3891443", "revid": "113732301", "url": "https://it.wikipedia.org/wiki?curid=3891443", "title": "Poltrona Mies", "text": "La poltrona Mies fu creata dal gruppo Archizoom Associati per alimentare il dibattito, in corso in quegli anni (fine anni sessanta), sull'architettura ed il design, come reazione all'\"onda nostalgica\" che si manifestava con tendenze retrospettive e quindi conservatrici.\nDiverse ditte italiane in quegli anni si erano impegnate nella riproduzione di mobili del \"classico moderno\". Primo fra tutti era stato Dino Gavina che nel 1962 aveva iniziato a produrre con la sua azienda la Sedia Wassily di Marcel Breuer, nel 1964 la Cassina aveva acquisito i diritti dei mobili in tubolare di Le Corbusier. La stessa Knoll che nel 1969 aveva rilevato la Gavina aveva ampliato la sua produzione della collezione di Mies van der Rohe."}
{"id": "3891447", "revid": "834", "url": "https://it.wikipedia.org/wiki?curid=3891447", "title": "Isola Sal", "text": ""}
{"id": "3891455", "revid": "106456", "url": "https://it.wikipedia.org/wiki?curid=3891455", "title": "Jean de Villiers de La Groslaye", "text": ""}
{"id": "3891457", "revid": "436907", "url": "https://it.wikipedia.org/wiki?curid=3891457", "title": "Estremo (album)", "text": "Estremo (noto anche come \"Jesto estremo\") \u00e8 il secondo album in studio del rapper italiano Jesto, pubblicato nel 2008 per la First Class Music.\nDescrizione.\nA differenza del precedente album \"Il mio primo e ultimo disco\", questo album non presenta alcuna collaborazione al microfono. Le produzioni inoltre sono state affidate ad un team pi\u00f9 vario di produttori."}
{"id": "3891458", "revid": "110157", "url": "https://it.wikipedia.org/wiki?curid=3891458", "title": "Kypello Kyprou 1934-1935", "text": "La Kypello Kyprou 1934-1935 fu la 1\u00aa edizione della coppa nazionale cipriota. Vide la vittoria finale del Trast. Prevedeva solo 3 turni: quarti, semifinali e finale tutti di sola andata. La finale (giocata il 18 novembre 1934) fin\u00ec 0-0, ragion per cui la gara venne ripetuta il 25 novembre 1934 (entrambe giocate allo Stadio GSP di Nicosia).\nFinale.\nRipetuta"}
{"id": "3891460", "revid": "767487", "url": "https://it.wikipedia.org/wiki?curid=3891460", "title": "Yoshinori Sakai", "text": "Nel 1964 \u00e8 stato l'ultimo tedoforo ai Giochi Olimpici di Tokyo, alle quali per\u00f2 non partecip\u00f2 come atleta: fu scelto in quanto simbolo della ricostruzione giapponese del secondo dopoguerra perch\u00e9 nato nei pressi di Hiroshima il giorno del bombardamento atomico sulla citt\u00e0.\nBiografia.\nDopo l'esperienza ai Giochi olimpici, vinse una medaglia d'oro nella staffetta 4\u00d7400 metri ai Giochi asiatici del 1966 disputatisi a Bangkok. Durante la stessa competizione si aggiudic\u00f2 anche la medaglia d'argento nei 400 metri piani.\nDal 1968 ha lavorato come giornalista sportivo per l'emittente televisiva giapponese Fuji Television."}
{"id": "3891463", "revid": "716283", "url": "https://it.wikipedia.org/wiki?curid=3891463", "title": "Avanzo primario", "text": ""}
{"id": "3891466", "revid": "729019", "url": "https://it.wikipedia.org/wiki?curid=3891466", "title": "Gran Premio motociclistico delle Nazioni 1988", "text": "Il Gran Premio motociclistico delle Nazioni 1988 fu la quinta gara del Motomondiale 1988. Si disput\u00f2 nel weekend del 19\u201322 maggio 1988 sull'Autodromo Enzo e Dino Ferrari di Imola. La gara delle classe 125 si corse il sabato, mentre quelle di 500, 250 e 80 la domenica.\nAlle prove della 125 partecip\u00f2 anche Taru Rinne, una delle poche donne ad avere gareggiato nel motomondiale, che per\u00f2 in quest'occasione non riusc\u00ec a qualificarsi per la gara."}
{"id": "3891468", "revid": "155613", "url": "https://it.wikipedia.org/wiki?curid=3891468", "title": "Cantiere navale di Livorno", "text": ""}
{"id": "3891470", "revid": "110157", "url": "https://it.wikipedia.org/wiki?curid=3891470", "title": "Kypello Kyprou 1935-1936", "text": "La Kypello Kyprou 1935-1936 fu la 2\u00aa edizione della coppa nazionale cipriota. Vide la vittoria finale del Trast (seconda consecutiva). Prevedeva solo 3 turni: quarti, semifinali e finale tutti di sola andata, con eventuale ripetizione in caso di pareggio.\nLa finale fu disputata il 3 novembre del 1935 allo Stadio GSP di Nicosia."}
{"id": "3891482", "revid": "1573940", "url": "https://it.wikipedia.org/wiki?curid=3891482", "title": "Opamyrma hungvuong", "text": "Opamyrma hungvuong \u00e8 una formica della sottofamiglia Leptanillinae, endemica del Vietnam. \u00c8 l'unica specie del genere Opamyrma."}
{"id": "3891483", "revid": "21880", "url": "https://it.wikipedia.org/wiki?curid=3891483", "title": "Opamyrma", "text": ""}
{"id": "3891484", "revid": "110157", "url": "https://it.wikipedia.org/wiki?curid=3891484", "title": "Kypello Kyprou 1936-1937", "text": "La Kypello Kyprou 1936-1937 fu la 3\u00aa edizione della coppa nazionale cipriota. Vide la vittoria finale dell'APOEL. Prevedeva solo 3 turni: quarti, semifinali e finale tutti di sola andata, con eventuale ripetizione in caso di pareggio."}
{"id": "3891486", "revid": "110157", "url": "https://it.wikipedia.org/wiki?curid=3891486", "title": "Kypello Kyprou 1937-1938", "text": "La Kypello Kyprou 1937-1938 fu la 4\u00aa edizione della coppa nazionale cipriota. Vide la vittoria finale del Trast, giunto alla sua terza vittoria."}
{"id": "3891496", "revid": "2206963", "url": "https://it.wikipedia.org/wiki?curid=3891496", "title": "Kypello Kyprou 1938-1939", "text": "La Kypello Kyprou 1938-1939 fu la 5\u00aa edizione della coppa nazionaledi calcio cipriota. Vide la vittoria finale dell'AEL Limassol, che conquist\u00f2 il suo primo trofeo. Era previsto un turno preliminare e 3 turni: quarti, semifinali e finale tutti di sola andata, con eventuale ripetizione in caso di pareggio."}
{"id": "3891500", "revid": "15756", "url": "https://it.wikipedia.org/wiki?curid=3891500", "title": "Andrew Luck", "text": "Nel 2011 ha vinto il Maxwell Award e il Walter Camp Award come giocatore di football universitario della stagione. Nel 2011 \u00e8 stato inoltre inserito nella prima formazione All-American. \u00c8 stato finalista per l'Heisman Trophy sia nel 2010 che nel 2011.\nL'analista di CBS Sports, Rob Rang, defin\u00ec Luck il miglior prospetto che gli fosse mai capitato, mentre il Kansas City Star l'ha messo al pari di LeBron James e Bryce Harper come \"gli sportivi amatoriali pi\u00f9 pubblicizzati della storia recente dello sport\".\nMalgrado fosse largamente pronosticato come la prima scelta assoluta del Draft NFL 2011, Luck decise di tornare a Stanford per la sua ultima stagione nel football universitario. Nelle prime tre stagioni da professionista, Luck guid\u00f2 sempre i Colts ai play-off, vincendo due volte la AFC South nel 2013 e nel 2014, e venendo selezionato per il Pro Bowl in ogni singola stagione. Nei playoff 2013-14 guid\u00f2 i Colts alla seconda pi\u00f9 grande rimonta in una partita della \"post-season\" nella storia della NFL. Oltre a essere un buon passatore, Luck godette anche di una buona reputazione come corridore.\nDurante la stagione 2016, nonostante soffr\u00ec un infortunio alla spalla destra, continu\u00f2 a giocare in tutte le partite restanti. L'operazione chirurgica alla spalla dopo la fine della stagione lo costrinse a rinunciare all'annata successiva. Luck torn\u00f2 pienamente sano nel 2018, classificandosi secondo nella lega per touchdown passati, stabilendo nuovi record personali e conquistando dieci vittorie che permisero ai Colts di partecipare ai play-off per la prima volta dal 2014. A fine stagione fu convocato per il suo quanto Pro Bowl e fu nominato Comeback Player of the Year. Nonostante il suo successo, Luck annunci\u00f2 inaspettatamente il ritiro a poche settimane dall'inizio della stagione 2019, a causa dei numerosi infortuni subiti negli anni. A causa del suo successo e del fatto che il ritiro sia arrivato all'et\u00e0 di 29 anni, Luck \u00e8 considerato tra i migliori atleti professionisti a terminare la propria carriera durante il loro culmine.\nCarriera universitaria.\nStagione 2009.\nDopo passato come \"redshirt\" la sua stagione da freshman nel 2008, Luck si guadagn\u00f2 il ruolo di quarterback titolare dei Cardinal nel 2009 sull'ex titolare Tavita Pritchard, diventando il primo freshman a Stanford a diventare il quarterback titolare da Chad Hutchinson nel 1996. Nella sua prima stagione, Luck a guid\u00f2 i Cardinal a vittorie contro avversarie nella top ten come Oregon e USC guadagnandosi un posto nel Sun Bowl 2009. Giocando in un attacco votato alle corse comprendente il finalista dell'Heisman Trophy Toby Gerhart, Luck lanci\u00f2 per 2.575 yard. Luck in totale guadagn\u00f2 2.929 yard in attacco, il quinto risultato nella storia di Stanford. Egli guid\u00f2 la Pac-10 nell'efficienza nei passaggi con un rating di 143,5.\nLuck si infortun\u00f2 a un dito della mano utilizzata per lanciare nell'ultima gara di stagione regolare dei Cardinal contro Notre Dame. L'operazione chirurgica svolta prima Sun Bowl non gli permise di giocare la partita.\nStagione 2010.\nNel 2010, Luck emerse come uno dei migliori giocatori della nazione. Fu nominato giocatore offensivo dell'anno nella Pac-10 ed unanimente inserito nell'All Pac-10 First Team. Luck guid\u00f2 Stanford a un record di 12\u20131 e alla vittoria nell'Orange Bowl. Fu nominato MVP dell'Orange Bowl dopo aver lanciato 4 passaggi da touchdown nella vittoria di Stanford per 40-12 su Virginia Tech. Luck guid\u00f2 la Pac-10 guid\u00f2 la Pac-10 nell'efficienza dei passaggi per il secondo anno consecutivo con un quarterback rating di 170.2. Egli inoltre guid\u00f2 la conference in yard totali con 3.791 yard, in yard passate con 3.338 yards e in passaggi da touchdown con 32. Luck corse per 453 yard, un record per i QB di Stanford, con tre corse da oltre 50 yard. I 32 passaggi di Luck sono il nuovo record di Stanford, superando il vecchio record di 27 detenuto da John Elway e Steve Stenstrom. Anche le 3.791 yard totali di yard sono un record scolastico, superando il vecchio di 3.398 yard detenuto da Stenstrom. Luck stabil\u00ec anche un record stagionale per Stanford per percentuale di completi (70,7%) e rating (170,2). Vinse il premio di giocatore offensivo della settimana della Pac-10 per le sue prestazioni contro Arizona e California.\nLuck termin\u00f2 la stagione 2010 con altri due anni di college rimanenti. Egli sarebbe stato eleggibile per il Draft NFL 2011 ma annunci\u00f2 il 6 gennaio 2011 che sarebbe rimasto a Stanford per laurearsi. Egli era visto da molti opinionisti televisivi e da molti giornalisti di ESPN come il miglior prospetto tra quarterback nel college football. Nel dicembre 2010, Sporting News previde che Luck sarebbe stato scelto come numero 1 nel draft 2011 se avesse deciso di parteciparvi.\nStagione 2011.\nNel 2011, Luck guid\u00f2 Stanford a un record di 11\u20132 e ad un posto nel BCS bowl (il Fiesta Bowl). Vinse il Maxwell Award e il Walter Camp Player of the Year Award. Fu finalista dell'Heisman Trophy per il secondo anno consecutivo, diventando il quarto giocatore della storia a finire secondo nella classifica del trofeo per due volte. Fu anche nominato nel First Team All-America (da AFCA, Walter Camp, ESPN.com, Pro Football Weekly). Vinse il titolo di giocatore offensivo dell'anno della Pac-12 diventando solo il quinto giocatore della storia a vincere per due volte tale premio (dopo John Elway, Charles White, Reggie Bush e Rueben Mayes). Fu anche votato nel First Team All Pac-12 per il secondo anno consecutivo. Luck stabil\u00ec un nuovo record per Stanford per passaggi da touchdown in carriera con 82, superando il record di John Elway di 77. Inoltre super\u00f2 il suo stesso record di passaggi da TD in un anno, portandolo da 32 a 37, e stabil\u00ec il primato per yard totali guadagnate in carriera con 10.387, superando Steve Stenstrom e le sue 9.825 yard. Divenne poi il leader di tutti i tempi per vittorie come quarterback titolare, con 31 e per percentuale di vittorie con 81,6% (31\u20137) e super\u00f2 i record della Pac-12 per passer rating in carriera (162,8) e percentuale di passaggi completati in carriera (67,0%). Infine super\u00f2 il suo record della Pac-12 per percentuale di completi in stagione (71,3%). Fu nominato giocatore offensivo della settimana della Pac-12 per la sua prestazione contro Washington State.\nRiconoscimenti vinti.\nStatistiche\nCarriera professionistica.\nDraft NFL 2012.\nLuck era largamente prospettato per essere la prima scelta assoluta del Draft NFL 2011 ma decise di rimanere al college per disputare la sua stagione da junior. A maggio 2011, Luck era visto come il miglior prospetto per il Draft NFL 2012 da diversi analisti. Alcuni tifosi consigliarono alle rispettive squadre di perdere appositamente per migliorare le proprie possibilit\u00e0 di scegliere Luck nel Draft (operazione chiamata \"\"suck for Luck\" cio\u00e8 \"fare schifo per (avere) Luck\"). Gli Indianapolis Colts vinsero la \"Luck sweepstakes\" (traduzione: \"Lotteria Luck\" ) con un record di 2-14.\nIndianapolis Colts.\nIl 19 aprile 2012, una settimana prima del draft, i Colts annunciarono ufficialmente che avrebbero selezionato Luck come primo assoluto. Il 26 aprile, i Colts confermarono quanto annunciato e scelsero Luck come prima scelta assoluta. Il 19 luglio, il giocatore firm\u00f2 un contratto quadriennale del valore di 22,1 milioni di dollari, 14,5 milioni dei quali garantiti.\n2012.\nIl 9 settembre, nel debutto da professionista contro i Chicago Bears, Luck fatic\u00f2 molto lanciando 309 yard con 23 passaggi completati su 45 tentativi, con un passaggio da touchdown e 3 intercetti subiti, coi Colts che vennero sconfitti nettamente per 21-41. Nel turno successivo ottennero la prima vittoria stagionale contro i Minnesota Vikings: Luck gioc\u00f2 bene completando 20 passaggi su 31 per 224 yard e 2 touchdown. Per questa prestazione fu uno dei candidati al premio di rookie della settimana vinto poi da Trent Richardson.\nNella settimana 3, i Colts vennero sconfitti dai Jacksonville Jaguars: Andrew pass\u00f2 per 313 yard con 2 touchdown e un intercetto subito, venendo premiato come miglior rookie della settimana.\nDopo la settimana di pausa, nella settimana 5 Luck guid\u00f2 i Colts a un'improbabile rimonta contro i Green Bay Packers. In svantaggio per 21-3 alla fine del primo tempo, Indianapolis rimont\u00f2 fino al 30-27 finale, culminato da un passaggio da touchdown di Luck per Reggie Wayne con 35 secondi al termine fine della partita. La sua gara si concluse con 362 yard passate, 2 touchdown e un intercetto oltre a un altro touchdown segnato su corsa. Per questa prestazione, vinse per la seconda volta il premio di rookie della settimana.\nDopo una sconfitta contro i Jets, la squadra torn\u00f2 alla vittoria nella gara successiva contro i Cleveland Browns: Luck pass\u00f2 186 yard segnando due touchdown su corsa.\nI Colts salirono a un record di 4-3 battendo nei supplementari i Tennessee Titans nella settimana 8 con Luck che nei tempi supplementari pass\u00f2 il touchdown decisivo per Vick Ballard, concludendo con 297 yard passate, un TD e un intercetto, venendo selezionato per la terza volta come miglior rookie della settimana.\nLa partita della settimana 9, contro l'altro quarterback rookie Ryan Tannehill e i suoi Dolphins, vide Luck entrare nella storia battendo il record di yard passate in una partita da un rookie, stabilito da Cam Newton con 432 passate nella seconda settimana della stagione precedente. Andrew pass\u00f2 433 yard con 2 touchdown e i Colts vinsero per 23-20. Per questa gara, Luck vinse per la prima volta il premio di miglior quarterback della settimana.\nNella prima gara giocata in diretta nazionale, Luck guid\u00f2 Indianapolis alla quarta vittoria consecutiva battendo facilmente i Jaguars nel \"Thursday Night Football\" con 227 yard passate e 2 touchdown su corsa. Le sue 2.631 yard passate nelle prima 9 gare in carriera superarono il record di 2.605 di Cam Newton.\nDopo una sconfitta coi Patriots, Luck e i Colts si rifecero battendo i Buffalo Bills in cui pass\u00f2 240 yard e un touchdown (un intercetto subito).\nNella settimana 13 Luck e i Colts vinsero una gara rocambolesca contro i Detroit Lions dopo essere stati in svantaggio per quasi tutta la gara. Andrew pass\u00f2 4 touchdown e sub\u00ec 3 intercetti. Decisivo fu passaggio da touchdown a Donnie Avery con il tempo sul cronometro esaurito che diede la vittoria ai suoi.\nDopo una sconfitta coi Texans nella settimana 15, Luck disput\u00f2 una gara storica in cui super\u00f2 il record NFL dell'anno precedente di Cam Newton per yard passate da un rookie in una stagione e, con la vittoria sui Chiefs, ottenne la qualificazione ai playoff, dopo l'anno precedente i Colts erano stati la squadra peggiore della lega. Andrew concluse quella partita con 205 yard passate e il passaggio da touchdown decisivo nel finale di gara per Reggie Wayne. Nell'ultimo turno di campionato, i Colts si vendicarono della sconfitta subita precedentemente coi Texans, concludendo con un record di 11-5. Luck pass\u00f2 191 yard e due touchdown.\nNella prima gara di playoff in carriera, Luck fu pressato per tutto il tempo dalla difesa dei Baltimore Ravens guidata da Ray Lewis, terminando con 28 passaggi completati su 54 tentativi per 288 yard e un intercetto, non riuscendo a condurre i Colts alla vittoria.\nIl 21 gennaio 2013 Luck fu convocato per il suo primo Pro Bowl in sostituzione dell'infortunato Tom Brady e a fine anno fu posizionato al numero 23 nella classifica dei migliori cento giocatori della stagione.\n2013.\nNella gara di debutto della stagione 2013, Luck guid\u00f2 l'ottava vittoria in rimonta nell'ultimo quarto in carriera, contro i Raiders grazie a un touchdown su corsa da 19 yard. La sua prestazione si concluse con 18 passaggi completati su 23 tentativi per 178 yard e altri due touchdown passati. Dopo una sconfitta la settimana successiva contro i Miami Dolphins, Luck batt\u00e9 in trasferta i San Francisco 49ers del suo ex allenatore a Stanford Jim Harbaugh passando 164 yard e segnando un touchdown su corsa. La settimana successiva, i Colts si sbarazzarono facilmente dei Jaguars, con Andrew che pass\u00f2 260 yard, 2 TD e un intercetto.\nNella sfida contro Russell Wilson della settimana 5, Luck inflisse ai Seattle Seahawks la prima sconfitta stagionale con 229 yard passate e due touchdown per T.Y. Hilton. Dopo una sconfitta in trasferta coi San Diego Chargers, ai Colts fecero visita gli imbattuti i Denver Broncos del suo predecessore Peyton Manning: con una grande prestazione fatta da 228 yard, 3 touchdown passati e uno segnato su corsa, Luck zitt\u00ec gli ultimi critici che avrebbero preferito che i Colts avessero continuato ad avere Manning in cabina di regia e inflisse agli avversari la loro prima sconfitta dell'anno. Per questa prestazione fu premiato come miglior giocatore offensivo della AFC della settimana.\nDopo la settimana di pausa, Luck guid\u00f2 i Colts a rimontare uno svantaggio di ben 18 punti nel finale del terzo quarto contro gli Houston Texans passando tre touchdown a T.Y. Hilton, con la squadra che sal\u00ec a un record di 6-2. Senza pi\u00f9 Reggie Wayne, infortunatosi per tutta la stagione, Luck e i Colts persero nettamente la settimana successiva in casa contro i St. Louis Rams col giocatore che pass\u00f2 353 yard e un touchdown ma sub\u00ec tre intercetti. La vittoria torn\u00f2 il gioved\u00ec successivo rimontando uno svantaggio di 14-0 alla fine del primo quarto in casa dei Titans. Luck pass\u00f2 232 yard e segn\u00f2 un touchdown su corsa. Un'altra netta sconfitta per 40-11 giunse per\u00f2 nella settimana 12 contro gli Arizona Cardinals in cui pass\u00f2 solamente 163 yard, con un TD e un intercetto subito ritornato dagli avversari in touchdown.\nI Colts tornarono al successo nella settimana 13 battendo in casa i Titans e avvicinandosi alla vittoria del titolo di division con Luck che pass\u00f2 200 yard e sub\u00ec un intercetto. La settimana successiva 326 yard passate e 4 touchdown non riuscirono ad evitare la sconfitta contro i Bengals ma, grazie alle contemporanea sconfitta dei Titans contro i Broncos, i Colts poterono festeggiare la vittoria della AFC South division e la seconda qualificazione ai playoff consecutiva. Nella settimana 15 Indianapolis batt\u00e9 agevolmente Houston per 25-3 con Luck che pass\u00f2 due TD e un intercetto e nel penultimo turno di campionato super\u00f2 in trasferta i Chiefs passando 241 yard e un touchdown. Con 282 yard passate nella vittoria sui Jaguars nell'ultima gara della stagione, Luck divenne il primo quarterback della storia a passare ottomila yard complessive nelle sue prime due stagioni.\nIl 4 gennaio 2014, nel primo turno di playoff i Colts ospitarono i Kansas City Chiefs. Trovatisi in svantaggio per 38-10 nel terzo quarto, Luck guid\u00f2 una furiosa rimonta portando la sua squadra alla vittoria per 45-44. I 28 punti recuperati pareggiarono la seconda pi\u00f9 grande rimonta nei playoff della storia della NFL. Andrew termin\u00f2 la sua partita con 29 passaggi completati su 45, 443 yard passate, 5 touchdown (4 passati e uno su un fumble recuperato) e 3 intercetti subiti. La domenica successiva le cose non andarono altrettanto bene, coi Colts che furono eliminati nettamente dai Patriots con Luck che pass\u00f2 331 yard, 2 touchdown ma sub\u00ec ben 4 intercetti.\nIl 20 gennaio, Luck fu convocato per il suo secondo Pro Bowl in sostituzione di Russell Wilson, impegnato con i Seattle Seahawks nel Super Bowl XLVIII. Fu inoltre fu votato al 30\u00ba posto nella NFL Top 100 dai suoi colleghi.\n2014.\nLuck apr\u00ec la sua terza stagione da professionista passando 370 yard, passando due touchdown e segnandone un terzo su corsa ma fu intercettato anche due volte da Rahim Moore nella sconfitta in casa dei Broncos. La domenica successiva, per la prima perse per due settimane consecutive dal suo debutto nella lega. I Colts erano in vantaggio nel quarto periodo ma un intercetto subito dal quarterback fu decisivo per la sconfitta della sua squadra, malgrado tre touchdown passati in precedenza. La prima vittoria stagionale giunse nella settimana 3 sui Jaguars in cui Luck gioc\u00f2 una delle migliori gare della sua giovane carriera, completando 31 passaggi su 39 per 370 yard e 4 touchdown (record personale eguagliato) per un passer rating di 140,4, il pi\u00f9 alto fatto registrare fino a quel momento, venendo premiato come miglior giocatore offensivo della AFC della settimana. Nella settimana 4 pass\u00f2 un nuovo massimo stagionale di 393 yard, con 4 touchdown, nella netta vittoria sui Titans. Divenne cos\u00ec il primo giocatore della storia della NFL a lanciare oltre 370 yard, 4 touchdown ed avere una percentuale di completamente di almeno il 70% in due gare consecutive.\nNel \"Thursday Night\" della settimana 6 contro i Texans, Indianapolis si prese la vetta solitaria della division, con Luck che continu\u00f2 a giocare ai massimi livelli con 370 yard passate e tre touchdown. Nel Monday Night della settimana 9 contro i Giants stabil\u00ec un nuovo record di franchigia con la settimana gara consecutiva da oltre 300 yard passate. Inoltre con quattro touchdown passati arriv\u00f2 a quota 26, gi\u00e0 un nuovo primato personale in poco pi\u00f9 di met\u00e0 stagione. Nella settimana 13 contro i Redskins, Luck ebbe un inizio difficile subendo un intercetto e perdendo un fumble, ma si rifece nel prosieguo della gara lanciando un primato personale di 5 touchdown. Con 370 yard super\u00f2 il record di franchigia di Manning per il maggior numero di gare da 300 yard in una stagione e si un\u00ec allo stesso Manning e Dan Marino come unici altri due giocatori della storia a lanciare 4.000 yard in due delle prime tre stagioni professionistiche. Quattro giorni dopo fu premiato come miglior giocatore offensivo della AFC del mese di novembre in cui pass\u00f2 12 touchdown a fronte di due soli intercetti.\nNel quattordicesimo turno contro i Browns super\u00f2 una prima parte di gara difficile in cui sub\u00ec due intercetti (di cui uno ritornato in touchdown dagli avversari) guidando la sua squadra alla vittoria in rimonta col passaggio da touchdown del sorpasso per T.Y. Hilton a 32 secondi dal termine. Sette giorni dopo pass\u00f2 due TD e sub\u00ec un intercetto nella vittoria casalinga sui Texans che assicur\u00f2 a Indianapolis la matematica certezza della vittoria della propria division. La stagione regolare di Luck si chiuse con un record di franchigia di 4.761 yard passate (terzo nella NFL), guidando la lega con 40 passaggi da touchdown e 16 intercetti, venendo convocato per il terzo Pro Bowl in carriera.\nIl 4 gennaio 2015, Luck ottenne la seconda vittoria nei playoff in carriera battendo per 26-10 i Bengals nel turno delle wild card in cui pass\u00f2 376 yard e un touchdown. La settimana successiva Indianapolis sorprese i Broncos al Mile High Stadium andando a vincere per 24-13 e qualificandosi per la finale della AFC con Luck che elimin\u00f2 Manning passando 265 yard, 2 touchdown e subendo 2 intercetti. La corsa verso il Super Bowl si interruppe perdendo per 45-7 in casa dei Patriots, col quarterback che complet\u00f2 solamente 12 passaggi su 33 per 126 e sub\u00ec due intercetti.\n2015.\nDopo due sconfitte nelle prime due gare, Luck pass\u00f2 due touchdown nel giro di 56 secondi nel quarto periodo terzo turno contro i Titans, portando la squadra a rimontare uno svantaggio di 13 punti e a vincere la prima gara stagionale. La settimana successiva salt\u00f2 la prima partita della sua carriera professionistica a causa di un infortunio alla spalla destra. Dopo essere rimasto fuori dal rettangolo di gioco anche nel quinto turno, torn\u00f2 titolare nella settimana 6 contro i persa contro i Patriots nella rivincita della controversa finale di conference di otto mesi prima. Nel nono turno, dopo una prima parte di stagione al di sotto delle attese, i Colts si presero la soddisfazione di battere gli allora imbattuti Broncos per 27-24, con Luck che pass\u00f2 252 yard e 2 TD. In quella partita tuttavia sub\u00ec una lacerazione a un rene, costringendolo a uno stop inizialmente previsto dalle 2 alle 6 settimane. Il recupero per\u00f2 fu pi\u00f9 lento del previsto e Luck non torn\u00f2 pi\u00f9 in campo per il resto della stagione, conclusa con sette sole presenze.\n2016.\nIl 29 giugno 2016, Luck firm\u00f2 con i Colts un rinnovo contrattuale di sei anni per un valore di 140 milioni di dollari, allora il pi\u00f9 ricco della storia della NFL. Torn\u00f2 in campo nella prima gara della stagione dove 385 yard passate e 4 touchdown non furono sufficienti ad avere la meglio nella sfida interna coi Detroit Lions. Nel Monday Night del tredicesimo turno pass\u00f2 278 yard e 4 touchdown nella vittoria sui Jets che gli valsero il premio di giocatore offensivo della AFC della settimana. Nella stagione 2016, Luck lanci\u00f2 4.240 yard e 31 touchdown, con una percentuale di completamento del 63,5, un nuovo primato personale, malgrado l'avere saltato una partita a causa di una commozione cerebrale. I Colts terminarono con un record di 8-8 al terzo posto della division e fuori dai playoff. Poco dopo il termine della stagione, Luck si sottopose a un intervento chirurgico per riparare un problema alla spalla che lo affliggeva sin dall'anno precedente.\n2017.\nLuck inizi\u00f2 la stagione 2017 in lista infortunati e le possibilit\u00e0 di vederlo in campo si annullarono all'inizio del mese di novembre, quando fu annunciato che avrebbe saltato l'intera annata.\n2018.\nLuck torn\u00f2 in campo dopo 616 giorni nel primo turno della stagione 2018 contro i Cincinnati Bengals mostrando segnali incoraggianti. Pass\u00f2 per 319 yard, 2 touchdown, sub\u00ec un intercetto e complet\u00f2 un record in carriera di 39 passaggi ma i Colts furono sconfitti per 34\u201323. Nella settimana 3, contro i Philadelphia Eagles, con i Colts in svantaggio 20\u201316 a pochi secondi dal termine della partita, Luck, che quel giorno pass\u00f2 per 164 yard, fu sostituito dal quarterback di riserva Jacoby Brissett per provare un Hail Mary pass dalla linea delle 46 yard dei Colts. Brissett lanci\u00f2 troppo forte e la palla fin\u00ec oltre la end zone, segnando cos\u00ec la sconfitta della propria squadra. Questa decisione risult\u00f2 inusuale per molti giornalisti e tifosi, e port\u00f2 a speculazioni sulla salute della spalla di Luck, il che port\u00f2 il capo-allenatore Frank Reich e lo stesso Luck a giustificare questa decisione semplicemente puntualizzando che Brissett avesse pi\u00f9 forza nel braccio.\nNel quarto turno contro gli Houston Texans, Luck pass\u00f2 2 touchdown e stabil\u00ec nuovi record in carriera di passaggi completati (40), passaggi tentati (62) e yard passate (464). Guid\u00f2 i Colts alla rimonta partendo da uno svantaggio di 28\u201310 nel terzo quarto, ma la squadra fu sconfitta ai tempi supplementari 37\u201334, dopo una discutibile decisione del suo capo-allenatore nel tentare di convertire una situazione di quarto down.\nNel quinto turno contro i New England Patriots, Luck complet\u00f2 38 passaggi su 59 tentati per 365 yard, pass\u00f2 3 touchdown e sub\u00ec 2 intercetti. I Colts vennero sconfitti 38\u201324. Luck tentando 121 passaggi tra il quarto e il quinto turno stabil\u00ec un nuovo record NFL per maggior numero di passaggi tentati in due partite consecutive. Nell'undicesimo turno trascin\u00f2 i Colts a una vittoria per 38-10 sui Tennessee Titans completando 23 passaggi su 29 per 297 yard con tre touchdowns e un passer rating di 143,8, venendo premiato come giocatore offensivo della AFC della settimana. Alla fine di novembre Luck fu premiato come giocatore offensivo del mese della AFC, in cui estese una striscia di gare con almeno 3 passaggi da touchdown a 8 partite. Complet\u00f2 inoltre il 77,8 % dei suoi passaggi nelle tre gare disputate, tutte vinte dai Colts. Nel dodicesimo turno contro i Miami Dolphins, Luck ebbe la sua ottava partita consecutiva con almeno tre touchdown passati; i Colts vinsero 27\u201324. Nel sedicesimo turno contro i New York Giants, Luck guid\u00f2 la squadra alla rimonta, la sua 21\u00aa in carriera nel quarto quarto, passando un touchdown a Chester Rogers a fine partita che gli assicur\u00f2 la vittoria per 28\u201327. La vittoria mise i Colts in posizione di conquistare la Wild Card e di conseguenza la partecipazione ai play-off, cosa che avvenne nel turno successivo quando i Colts sconfissero i Titans per 33\u201317. Dopo aver sconfitto i gli Houston Texans nel Wild Card Game per 21\u20137, i Colts furono sconfitti nel Divisional Play-off dai Kansas City Chiefs per 13\u201331, che posero fine alla loro stagione. Il 15 gennaio 2018, fu annunciata la convocazione di Luck per il Pro Bowl 2019 (la sua quarta personale) per sostituire il quarterback infortunato dei Los Angeles Chargers Philip Rivers. A fine stagione fu nominato NFL Comeback Player of the Year.\nRitiro.\nIl 24 agosto 2019, all'et\u00e0 di 29 anni e dopo sette stagioni nella NFL, Luck annunci\u00f2 il suo ritiro. Nella conferenza stampa fece riferimento al ciclo di infortuni e riabilitazioni sostenuto negli anni come ragione principale, dichiarando:\n\"Sono rimasto bloccato in questo processo. Non ho avuto la possibilit\u00e0 di vivere la vita che avrei voluto. Mi ha tolto la gioia di giocare. L'unico modo per me per andare avanti \u00e8 rimuovere il football. Non \u00e8 una decisione facile. \u00c8 la decisione pi\u00f9 difficile della mia vita. Ma per me \u00e8 la decisione giusta.\"\nVita privata.\nIl 17 giugno 2012 Luck si laure\u00f2 alla Stanford University in progettazione architettonica e ricevette l'\"AI Master Award\", premio concesso ogni anno ad un solo atleta dell'Universit\u00e0 \"con gli standard pi\u00f9 elevati di performance atletiche, leadership e rendimento scolastico\". Dichiar\u00f2 inoltre che il suo autore musicale preferito sia Bruce Springsteen. Un assiduo lettore, Luck divent\u00f2 \"il bibliotecario dei Colts\", suggerendo letture ai compagni di squadra; nel 2012 dichiar\u00f2 che il suo libro preferito sia \"Papillon\" di Henri Charri\u00e8re, e di essere fan delle fiction storiche di Bernard Cornwell. In campo Luck lasci\u00f2 pi\u00f9 volte perplessi i difensori avversari congratulandosi con loro dopo averlo placcato. Durante una partita contro i Washington Redskins, venne placcato dal linebacker Ryan Kerrigan, che caus\u00f2 un fumble e costrinse Luck a buttarsi subito a terra per recuperare la palla; Luck non riusc\u00ec a congratularsi subito con Kerrigan e aspett\u00f2 fino alla fine della partita per dirgli \"quanto stesse andando bene\".\nIl 31 marzo 2019, Luck spos\u00f2 la sua compagna, Nicole Pechanec, conosciuta a Stanford. Il 14 giugno 2019 la coppia dichiar\u00f2 di essere in attesa del loro primo figlio."}
{"id": "3891501", "revid": "123370082", "url": "https://it.wikipedia.org/wiki?curid=3891501", "title": "Castello di Poira", "text": "Il castello di Poira, meglio noto come castello della Baronessa di Poira \u00e8 un antico edificio, oggi in rovina, situato nel territorio di Patern\u00f2, in provincia di Catania. \nStoria e descrizione.\nL'antico castello sorge in contrada Poira, nella strada che conduce da Patern\u00f2 a Centuripe. Fu probabilmente edificato in et\u00e0 medievale sui resti di antico centro abitato dai Siculi. L'imponente complesso edilizio costituito da quattro grandi corpi di fabbrica con funzione abitativa, di magazzino, di riparo per gli animali e religiosa, fu sede di una masseria fino alla fine del XX secolo.\nIn et\u00e0 moderna il castello fu residenza dei baroni Spitaleri di Adern\u00f2, proprietari del feudo di Poira. Qui alla fine dell'Ottocento si verific\u00f2 il \"sequestro Spitaleri\" ad opera della Banda Maurina, un gruppo di briganti attivo nelle campagne del Catanese e del Messinese. I membri della banda assaltarono il castello del barone Spitaleri, per la cui incolumit\u00e0 la banda chiese ed ottenne 50.000 lire. I briganti fecero comunque irruzione nel castello depredandolo, per poi fuggire.\nSulla collina di Poira, nel 1995, la Sopraintendenza ai beni culturali di Catania ha portato alla luce una necropoli greca con tombe del VI e V secolo a.C., contenenti all'interno vasellami di vario stile. Poco lontana la \"grotta degli Schiavi\", probabilmente un \"Ergastulum\" romano, dove, al termine del lavoro, venivano posti gli schiavi e incatenato chi si ribellava ai lavori imposti.\nDell'antico edificio oggi rimangono alcuni resti. Si possono ancora vedere tracce della doppia cinta muraria, le feritoie, le finestre strombate, l'enorme cisterna, la cappella e una stanza con i camini. Il sito \u00e8 stato abbandonato e saccheggiato negli ultimi decenni."}
{"id": "3891502", "revid": "110157", "url": "https://it.wikipedia.org/wiki?curid=3891502", "title": "Kypello Kyprou 1939-1940", "text": "La Kypello Kyprou 1939-1940 fu la 6\u00aa edizione della coppa nazionale cipriota. Vide la vittoria finale dell'AEL Limassol, che conquist\u00f2 il suo secondo trofeo.\nFormula.\nEssendo il campionato costituito dalla sola A' Kat\u012bgoria 1939-1940, vi presero parte le sei squadre iscritte a tale torneo.\nErano previsti solo 3 turni: quarti, semifinali e finale tutti di sola andata, con eventuale ripetizione in caso di pareggio. La prima finale fu giocata l'11 febbraio 1940 e fu interrotta sull'1-1 a causa della pioggia; la seconda fu giocata il 18 febbraio 1940; entrambe le gare furono disputate allo Stadio GSP di Nicosia."}
{"id": "3891508", "revid": "110157", "url": "https://it.wikipedia.org/wiki?curid=3891508", "title": "Kypello Kyprou 1940-1941", "text": "La Kypello Kyprou 1940-1941 fu la 7\u00aa edizione della coppa nazionale cipriota. Vide la vittoria finale dell'APOEL, giunto al suo secondo titolo. Prevedeva solo 2 turni: semifinali e finale tutti di sola andata, con eventuale ripetizione in caso di pareggio."}
{"id": "3891518", "revid": "1543377", "url": "https://it.wikipedia.org/wiki?curid=3891518", "title": "Portale Las Casas", "text": "Il Portale Las Casas \u00e8 il portale di un antico palazzo nobiliare (oggi ingresso laterale del palazzo Tirenna-Cirino, proprietari del palazzo e del portale) - non pi\u00f9 esistente - sito in Patern\u00f2, in provincia di Catania.\nStoria e descrizione.\nIl portale rappresenta ci\u00f2 che \u00e8 rimasto dell'antico \"Palazzo Las Casas\", costruito verso la fine del Cinquecento, che fu di propriet\u00e0 dei baroni Las Casas (o Lascasas), illustre famiglia nobile paternese di origini spagnole, che ebbe tra i suoi membri pi\u00f9 noti Barbaro Las Casas, sindaco del comune etneo dal 1846 al 1848, e dal 1849 al 1855. Abbandonato dai dimoranti, il palazzo and\u00f2 in rovina nel corso dei decenni, e si conserv\u00f2 solo parte della facciata.\nAvente forma ellittica e realizzato con pietra calcarea, il suo stile architettonico \u00e8 riconducibile al plateresco spagnolo, in quanto presenta numerosi elementi decorativi con spunti tratti dal mondo vegetale e dal mondo marino. Al vertice dell'arco, il portale presenta un particolare mascherone che rappresenta una strana figura.\n\u00c8 ubicato nel centro storico di Patern\u00f2, nei pressi del \u00ab quartiere Falconieri \u00bb."}
{"id": "3891524", "revid": "110157", "url": "https://it.wikipedia.org/wiki?curid=3891524", "title": "ORJUNA", "text": "ORJUNA (\"\u041e\u0420\u0408\u0423\u041d\u0410\") \u00e8 l'acronimo utilizzato per indicare l'Organizzazione dei Nazionalisti Jugoslavi (\u041e\u0440\u0433\u0430\u043d\u0438\u0437\u0430\u0446\u0438\u0458\u0430 \u0408\u0443\u0433\u043e\u0441\u043b\u0430\u0432\u0435\u043d\u0441\u043a\u0438\u0445 \u041d\u0430\u0446\u0438\u043e\u043d\u0430\u043b\u0438\u0441\u0442\u0430), una formazione politica d'ispirazione fascista attiva in Jugoslavia tra il 1921 ed il 1929. Guidata da Milan Pribi\u0107evi\u0107, ORJUNA sostenne lo jugoslavismo opponendosi radicalmente ai movimenti separatisti, nazionalisti serbi e croati. Propugn\u00f2, inoltre, la creazione di uno Stato corporativo, alternativo sia alla democrazia liberale che al comunismo sovietico.\nStoria.\nORJUNA fu fondata a Spalato nel marzo 1921 dall'amministratore regio della Croazia allo scopo di prevenire eventuali minacce separatiste e comuniste. Essa nacque dalla fusione di varie organizzazioni giovanili attive negli anni '10 e fu particolarmente forte nelle zone della Slovenia e della Croazia in cui era vivo l'irredentismo italiano e austriaco e in Vojvodina, dove era attivo il separatismo ungherese.\nI membri dell'organizzazione erano etnicamente appartenenti a tutte le varie nazionalit\u00e0 jugoslave, anche se la maggioranza dei componenti fu rappresentata dai croati della Dalmazia. Al pari di molti movimenti fascisti sorti nel resto d'Europa, ORJUNA si dot\u00f2 di propri organi di stampa, di un sindacato, di un movimento studentesco chiamato \"\"Giovane Jugoslavia\" (\"Mladi Jugoslavije\") e di una formazione paramilitare che prese il nome di \"Sezione Azione\" (\"Akcija Odjeljak\"). Le squadre d'azione arrivarono a contare circa 10.000 unit\u00e0 nel 1925. Il primo presidente dell'organizzazione fu Marko Nani, con Edo Bulat alla segreteria. Tuttavia, il leader riconosciuto del gruppo divenne Milan Pribi\u0107evi\u0107.\nLe prime iniziative del movimento furono delle manifestazioni anticomuniste in risposta all'assassinio del ministro dell'interno Milorad Dra\u0161kovi\u0107. Esse si svolsero nelle citt\u00e0 di Spalato, Osijek e Zagabria. Nella futura capitale croata, i militanti assaltarono e demolirono le sedi dei giornali che avevano accusato il governo dell'omicidio del ministro.\nORJUNA non si present\u00f2 mai direttamente alle elezioni e i suoi sostenitori votarono i partiti ideologicamente affini ad essa. Nel 1929, quando il Re Alessandro I proclam\u00f2 la sua personale dittatura e sciolse il Parlamento, l'organizzazione support\u00f2 l'azione del sovrano, ma a causa della messa al bando di tutti i gruppi politici cess\u00f2 di esistere.\nA livello ideologico, l'obiettivo fondamentale dell'organizzazione fu la difesa dell'integrit\u00e0 territoriale dello Stato unitario jugoslavo, tanto da arrivare a scontrarsi anche con le guardie di frontiera austriache ed italiane. A ci\u00f2 si aggiunse il culto del capo (il termine \"Vodjia\" fu utilizzato come equivalente dell'italiano \"Duce\"\") e della forza, identificabile in slogan come \"Vittoria o Morte\" e \"Chi non \u00e8 con noi, \u00e8 contro di noi\"."}
{"id": "3891531", "revid": "106908", "url": "https://it.wikipedia.org/wiki?curid=3891531", "title": "Aeroporto internazionale dell'Umbria - Perugia San Francesco d'Assisi", "text": ""}
{"id": "3891534", "revid": "119826473", "url": "https://it.wikipedia.org/wiki?curid=3891534", "title": "Walter Camp Award", "text": "Il Walter Camp Player of the Year Award, assegnato per la prima volta nel 1967, premia il miglior giocatore dell'anno del football universitario. I giurati di tale premio sono i capi allenatore e i direttori di informazione sportiva della National Collegiate Athletic Association Division I-A sotto l'egida della Walter Camp Football Foundation; il premio \u00e8 intitolato a Walter Camp, un progenitore dello sport. Nel 2009, il quarterback Colt McCoy della University of Texas vinse il suo secondo premio Walter Camp consecutivo, raggiungendo O.J. Simpson e Archie Griffin, unici altri doppi vincitori di questo premio."}
{"id": "3891538", "revid": "110157", "url": "https://it.wikipedia.org/wiki?curid=3891538", "title": "Chiesa di Santa Maria della Purit\u00e0 degli Orefici", "text": "La chiesa di Santa Maria della Purit\u00e0 degli Orefici \u00e8 una chiesa di Napoli, sita in vico Santa Maria della Purit\u00e0, a pochissimi passi da via Santa Teresa degli Scalzi e ai limiti del rione Materdei.\nStoria.\nNel 1620 la corporazione degli orefici e degli argentieri fond\u00f2 nel quartiere Pendino un conservatorio (col titolo di \"Santa Maria di tutti i Santi\") in cui poter alloggiare le proprie figlie, aggiungendo otto posti per le fanciulle povere. Nel 1644 la corporazione ebbe l'autorizzazione a spostare il conservatorio presso i possedimenti della nobile famiglia dei Fonseca.\nIl Chiarini riporta la cifra dell'onere di mantenimento cui provvedeva la stessa corporazione: 860 ducati annui, ottenuti tramite la raccolta degli scarti di lavorazione del prezioso metallo nelle varie botteghe, chiamati popolarmente \"la scopiglia\" appunto per la modalit\u00e0 con cui si racimolavano.\nIl complesso era situato lungo la strada che saliva la collina di Santa Teresa e fu interessato dai lavori di apertura del nuovo asse stradale voluto nei primi anni del XIX secolo dai sovrani francesi, trovandosi ad un'altezza maggiore rispetto al nuovo livello stradale.\nIl conservatorio nel 1897 fu aggregato alle Opere Pie, l'anno successivo agli Istituti Riuniti di Educazione Professionale Femminili, fino a quando fu venduto, nel 1927, al Cardinale Arcivescovo di Napoli Alessio Ascalesi. Nel 1929 pass\u00f2 alle Maestre Pie Filippini grazie a suor Rosa Leoni, allora Madre Generale, che lo acquist\u00f2 dal Cardinale, essendo necessaria una nuova sede pi\u00f9 ampia per le loro attivit\u00e0 formative. Le suore provvidero in seguito (in particolare negli anni cinquanta) ad ampliare le strutture e a modernizzarle.\nDescrizione.\nSi pu\u00f2 accedere al complesso tramite una scala che permette di immettersi su un piano sopraelevato dove sono collocati gli ingressi all'ex-conservatorio e alla chiesa.\nIl primo \u00e8 sulla sinistra, il secondo sulla destra. In particolare la chiesa \u00e8 naturalmente inglobata nella struttura e non presenta esternamente alcuna peculiarit\u00e0 architettonica, se non il semplice portale quadrangolare in piperno con finestrone adornato da leggere ed eleganti modanature e timpano.\nL'interno della chiesa \u00e8 a navata unica, con volta a botte. Si conservano varie opere pittoriche; tra queste spicca l' \" Apparizione della Vergine a San Nicola\" di Andrea Vaccaro.\nDell'antico conservatorio, adibito ad istituto scolastico, si conservano sul portale l'antico stemma con il simbolo della bilancia di precisione degli orafi. Nell'atrio un affresco che sormonta il secondo portale d'ingresso e che raffigura la Madonna della Purit\u00e0. A sinistra del secondo ingresso sopravvive, chiusa da un pannello, una finestra, senza alcun dubbio usata un tempo per accogliere i neonati \"esposti\" (\u00e8 presente ancora il solco della ruota)."}
{"id": "3891546", "revid": "119826321", "url": "https://it.wikipedia.org/wiki?curid=3891546", "title": "Maxwell Award", "text": "Il Maxwell Award \u00e8 un premio assegnato annualmente nel football americano universitario, i cui giurati sono un gruppo di cronisti sportivi della televisione e della carta stampata e allenatori della National Collegiate Athletic Association e membri del Maxwell Football Club, che premia il miglior giocatore di football di college degli Stati Uniti. Il premio \u00e8 intitolato a Robert W. Maxwell, un giocatore di football universitario, allenatore e scrittore di sport. Tim Tebow e Johnny Lattner sono gli unici giocatori ad averlo vinto due volte."}
{"id": "3891548", "revid": "767487", "url": "https://it.wikipedia.org/wiki?curid=3891548", "title": "Redemption (film 1917)", "text": "Redemption \u00e8 un film muto del 1917 diretto da Joseph A. Golden e Julius Steger.\nEvelyn Nesbit ricopre il ruolo di Alice, la protagonista, mentre Harry, da bambino, \u00e8 interpretato da Russell Thaw, il vero figlio dell'attrice.\nTrama.\nLa felice vita familiare di Alice Loring viene distrutta quando ricompare sulla scena Stephen Brooks, il suo ex amante, un uomo che aveva approfittato di lei quand'era una ragazza molto giovane. Brooks fa perdere il lavoro a Thomas, il marito di Alice, cosa che lo conduce presto alla morte. La donna deve sopportare la sua perdita e cercare di tirare avanti allevando da sola il loro bambino, Harry.\nFacendo la sarta, riesce a raggiungere il successo, tanto da poter mandare il figlio ormai grande al college. Qui, Harry conosce e si innamora di Grace che \u00e8 proprio la figlia dell'uomo che ha rovinato la sua famiglia. Brooks, quando viene a sapere chi \u00e8 il corteggiatore della figlia, si rifiuta di dare il consenso alle nozze. Ma, quando Harry salver\u00e0 l'altro suo figlio, Robert, da un incendio, ritorner\u00e0 sulla sua decisione. Non solo. In un incontro con Alice, le chieder\u00e0 di dimenticare il passato e di perdonarlo.\nProduzione.\nIl film fu prodotto dalla Triumph Films. Venne girato a St. Augustine, in Florida.\nDistribuzione.\nDistribuito dalla Triumph Films, il film - presentato da Julius Steger - usc\u00ec nelle sale cinematografiche USA il 2 giugno 1917."}
{"id": "3891556", "revid": "26630", "url": "https://it.wikipedia.org/wiki?curid=3891556", "title": "Scultura che mangia", "text": ""}
{"id": "3891564", "revid": "729019", "url": "https://it.wikipedia.org/wiki?curid=3891564", "title": "Otisstra\u00dfe (metropolitana di Berlino)", "text": "Otisstra\u00dfe \u00e8 una stazione della linea U6 della metropolitana di Berlino. Si trova nei pressi dell'omonima strada, da cui deriva il nome. Tuttavia \u00e8 solo dal 2004 che la stazione ha assunto questo nome, per celebrare i 150 anni della Otis Elevator Company, correggendo un'anomalia decennale: la stazione si chiamava \"Seidelstra\u00dfe\", nonostante l'ingresso fosse molto pi\u00f9 vicino ad Otisstra\u00dfe.\nFu costruita nel 1958 su progetto di B. Grimmek, e all'inizio era denominata \"Seidelstra\u00dfe (Flugplatz Tegel)\" (dal 1961 \"Flug\"hafen\"\"); nel novembre 1974 divenne semplicemente \"Seidelstra\u00dfe\", mentre la denominazione attuale fu assunta il 6 gennaio 2003.\n\u00c8 posta sotto tutela documentale (\"Denkmalschutz\").\nStrutture e impianti.\nIl progetto architettonico della stazione fu elaborato da Bruno Grimmek con la collaborazione di Werner Klenke e Hans Joachim Lorenz.\nServizi.\nLa stazione dispone di:"}
{"id": "3891576", "revid": "767487", "url": "https://it.wikipedia.org/wiki?curid=3891576", "title": "Tezaab", "text": "Tezaab (Hindi: \u0924\u0947\u091c\u093c\u093e\u092c, Urdu: \u062a\u06cc\u0632\u0627\u0628, italiano: Acido) \u00e8 un film indiano del 1988 diretto, scritto e prodotto da N. Chandra. Il film \u00e8 il primo ruolo importante per l'attrice Madhuri Dixit, mentre \u00e8 l'ennesimo successo per Anil Kapoor, dopo il grande risultato di \"Mr India\" (1987).\n\"Tezaab\" \u00e8 principalmente conosciuto per il brano \"Ek Do Teen\". Il film \u00e8 stato il film di maggior successo dell'anno ed ha fatto vincere ad Anil Kapoor il Filmfare Award per il miglior attore, mentre Madhuri Dixit \u00e8 stata nominata come migliore attrice."}
{"id": "3891581", "revid": "117441887", "url": "https://it.wikipedia.org/wiki?curid=3891581", "title": "Scuola rodia", "text": "La Scuola rodia fu una delle nuove correnti fondamentali dell'arte ellenistica, assieme a quella alessandrina e quella pergamena. Si svilupp\u00f2 nell'isola di Rodi, un vivacissimo centro commerciale delle Sporadi meridionali.\nContesto storico.\nRodi fu conquistata da Alessandro Magno, alla cui morte entr\u00f2 nei possedimenti macedoni di Antigono, stringendo per\u00f2 al contempo forti legami culturali e commerciali con i Tolomei di Alessandria per formare cos\u00ec la lega rodo-egiziana che controll\u00f2 i traffici commerciali nell'Egeo per tutto il III secolo a.C. La vicinanza col regno di Pergamo e l'impero seleucide garantiva una posizione strategica in tutto il Mediterraneo orientale.\nLa citt\u00e0 divenne un centro marittimo, commerciale e culturale di grande importanza la cui moneta circolava per tutto il Mediterraneo. Le sue famose scuole di filosofia, scienza, letteratura e retorica rivaleggiavano con quelle di Alessandria. Fra i pi\u00f9 importanti esponenti di questo grande momento di sviluppo vi furono il maestro di retorica Eschine, Apollonio di Rodi, gli astronomi Ipparco e Gemino, il filologo e grammatico Dionisio Trace.\nNel 305 a.C., il figlio di Antigono assedi\u00f2 Rodi al fine di rompere l'alleanza col rivale egiziano. Dopo un anno, nel 304 a.C., si arriv\u00f2 a un accordo di pace e l'assedio fu tolto: gli abitanti dell'isola decisero di vendere gli equipaggiamenti abbandonati dagli assedianti per poter cos\u00ec erigere una statua al dio Elio, statua conosciuta come il Colosso di Rodi. Segu\u00ec un lungo periodo di pace e prosperit\u00e0, che si mantenne anche in epoca romana.\nScultura.\nL'arte ellenistica rodia, o scuola rodia, \u00e8 documentata epigraficamente da una quantit\u00e0 considerevole di basi di statue firmate che testimoniano dell'attivit\u00e0 in loco di intere famiglie di artisti e di pi\u00f9 di cento scultori, tra III e I secolo a.C. Un apporto considerevole nella formazione della scuola rodia si ebbe da parte degli allievi di Lisippo (lo stesso Lisippo lavor\u00f2 a Lindo) e da Carete di Lindo in particolare, che tra il 304 e il 292 a.C. esegu\u00ec in Rodi il perduto \"colosso del Sole\" in bronzo per celebrare l'allontanamento di Demetrio I Poliorcete, un'opera che doveva sviluppare le esperienze di Lisippo e della sua scuola a Taranto.\nLe fonti epigrafiche mostrano in ogni modo come gli scultori di Rodi provenissero, soprattutto nel II e nel I secolo a.C. anche da Atene e soprattutto dall'ambiente asiatico al quale l'isola storicamente apparteneva.\nLe fonti letterarie riferiscono di gruppi paesistici; il senso dell'opera integrata nel paesaggio \u00e8 gi\u00e0 presente nel \"Monumento navale\" innalzato sull'acropoli di Lindo nel 260 a.C., un soggetto ispirato ai temi di Apollonio di Alessandria il quale, stabilitosi sull'isola, assunse l'epiteto di Rodio. Frequenti e tipiche del luogo sono le basi di sculture in forma di roccia; alle sculture scolpite direttamente nel calcare delle rupi, di derivazione anatolica, si affiancano nicchie destinate ad accogliere le statue che tendono ad accordarsi con lo sfondo naturale. La ricostruzione della citt\u00e0 dovuta al terremoto del 228 a.C. port\u00f2 all'organizzazione sull'acropoli di Rodi di percorsi simili a quelli gi\u00e0 presenti ad Alessandria d'Egitto, che conducevano, tra spazi verdi, a ninfei, fontane e grotte artificiali. Il virtuosismo dei bronzisti a Rodi guarda alla pittura della fine del IV secolo a.C. ed \u00e8 collegabile alla presenza di Protogene e alla cultura vibratile e lineare tipica della Grecia orientale; si forma un immaginario fantasioso e astraente che crea mondi lontani dalla statuaria tradizionale.\nLa \"Nike di Samotracia\" evidenzia, all'inizio del II secolo a.C. (200-180 a.C. circa), una derivazione dall'arte pergamena forse recepita nei decenni precedenti attraverso Magnesia al Meandro e il cantiere per l'altare del tempio di Artemide. La Nike, raffigurante una vittoria alata sulla prua di una nave, si rif\u00e0 alla tradizione degli acroteri attici e peloponnesiaci tra V e IV secolo a.C. \u00c8 investita da un vento impetuoso, che fa aderire il setoso panneggio al corpo, risaltandone lo slancio, e lo gonfia in pieghe mai schematiche, di estrema abilit\u00e0 virtuosistica; la statua come si desume dal basamento, era concepita per una visione di tre quarti. Conservata al Louvre \u00e8 attribuita a Pitocrito. Il ciclo delle \"Muse\" di Filisco di Rodi, intorno al 160 a.C., riconduce nuovamente al verismo virtuosistico rodio che fu definito \"rococ\u00f2\", minuto e analitico, entro il quale si smorza il \"barocco\" pergameno.\nIl \"supplizio di Dirce\", di Apollonio e Taurisco di Tralles, figli di Menecrate, \u00e8 un esempio utile ad evidenziare la differenza tra la volont\u00e0 di coinvolgimento del fruitore, evidente a Pergamo, e il mantenimento di una fruizione classica del racconto mitico, da un unico punto di vista, quale \u00e8 presente nel gruppo rodio. Ci\u00f2 che si rileva inoltre \u00e8 una minore tensione strutturale del corpo umano, e un trattamento pi\u00f9 fluido e morbido nei passaggi.\nIl tardo ellenismo, fino alla met\u00e0 del I secolo a.C. vede a Rodi il passaggio da una prevalente produzione in bronzo ad un aumento della produzione marmorea, coadiuvata dall'apertura delle cave di Coo, verso il 190 a.C.\nOpera molto nota di scuola rodia \u00e8 il \"Gruppo del Laocoonte\", copia marmorea, che Plinio (\"Nat. hist.\", XXXVI, 37) attribuisce agli scultori Agesandro, Atenodoro di Rodi e Polidoro, di un bronzo forse fuso a Pergamo alla fine del II secolo a.C. Alla stessa bottega rodia si riferiscono anche le opere rinvenute nella grotta della Villa di Tiberio a Sperlonga nel 1957, una delle quali, il \"gruppo di Scilla\", reca la firma degli scultori citati da Plinio. Si ritrova in questi gruppi lo schema del sovrapporsi e digradarsi dei piani della rappresentazione in un ritmo ascendente e organizzato in base ad un punto di vista unico; la nave nel gruppo di Scilla \u00e8 tagliata lateralmente come da una cornice, espediente frequente sin da epoca arcaica, ma nuovo nell'ambito della scultura a tutto tondo.\nLe copie marmoree di \"Scilla\" e del \"Laocoonte\" sono databili dalla met\u00e0 del I secolo a.C. e derivano da originali bronzei di et\u00e0 ellenistica. Il fenomeno delle copie in marmo, seppur rielaborate, almeno inizialmente, viene definito \"neoellenismo\" e la committenza \u00e8 la stessa che si trova nel neoatticismo; Atenodoro, Agesandro e Polidoro producono opere bronzee per la domanda locale e firmano copie marmoree per l'esportazione. La replica marmorea della Dirce fu commissionata da Asinio Pollione dopo il 38. Le opere di Sperlonga fanno probabilmente seguito all'esilio volontario di Tiberio a Rodi negli ultimi anni del I secolo a.C."}
{"id": "3891582", "revid": "933835", "url": "https://it.wikipedia.org/wiki?curid=3891582", "title": "Selucide", "text": ""}
{"id": "3891583", "revid": "125876791", "url": "https://it.wikipedia.org/wiki?curid=3891583", "title": "Episodi de Il restauratore (prima stagione)", "text": "La prima stagione della serie televisiva Il restauratore, composta da 12 episodi, \u00e8 stata trasmessa in prima visione in Italia da Rai 1 dall'8 gennaio al 6 febbraio 2012.\n\"Il dono\".\nTrama.\nBasilio Corsi, dopo aver scontato venti anni di carcere per aver ucciso gli assassini di sua moglie, incinta della loro bambina, va in libert\u00e0 vigilata e,con l'intercessione del direttore del carcere, comincia a lavorare nella bottega di una donna di nome Maddalena,in qualit\u00e0 di restauratore.Mentre si sta recando alla bottega incontra un barbone che gli vende un accendino.Mentre \u00e8 con Maddalena nella bottega tocca un filo scoperto.Da quel momento inizia ad avere strane visioni nel toccare gli oggetti: in particolare succede proprio con l'accendino: quella visione gli permette di salvare la vita al barbone.Basilio capisce quindi di aver ricevuto il dono della preveggenza.Quando,nel toccare un oggetto depositato nella bottega,ha un'altra visione in cui un uomo si suicida,decide di risalire al proprietario di quest'oggetto per cercare di salvarlo. \n\"Segreti e bugie\".\nTrama.\nBasilio tocca un portacipria e vede che una ragazza verr\u00e0 sfigurata. Si mette cos\u00ec ad indagare, scoprendo che il portacipria contiene un acido tossico. Quando una donna regala quello stesso oggetto ad una sua amica, Basilio far\u00e0 di tutto per non farla morire, e cercher\u00e0 di scoprire la verit\u00e0.\n\"I panni sporchi\".\nTrama.\nBasilio ha una visione, e vede che un uomo morir\u00e0 rimanendo intrappolato nella sua macchina in fiamme. Decide cos\u00ec di scoprire cosa stia accadendo, e incrocier\u00e0 le indagini di Sandro Maccari. Il mistero gira tutto, comunque, intorno a due fratelli.\n\"L'uomo del destino\".\nTrama.\nErnesto ha un malore, e in ospedale si scopre che ha un'insufficienza renale. Basilio, preoccupato, va a trovarlo, e toccandolo ha la visione di una ragazza ferita.\n\"Una pesante eredit\u00e0\".\nTrama.\nBasilio vuole lasciare il lavoro, e lo dice a Maddalena, ma ha un'altra visione, e vede un ragazzo che cade da un palazzo in costruzione. Sceglie cos\u00ec di indagare.\n\"I conti col passato\".\nTrama.\nToccando un classificatore, Basilio vede un ragazzo, Martino, che d\u00e0 fuoco ad un garage. Arturo lo aiuta nelle sue indagini e i due amici scoprono insieme che il padre del ragazzo, Cesare, ha scontato anni di galera, ed \u00e8 da poco uscito, ma non si \u00e8 ancora lasciato del tutto alle spalle il suo passato criminale. Lo stesso Martino si \u00e8 reso protagonista di alcuni reati e ora \u00e8 affidato alla famiglia di un facoltoso avvocato, che ha deciso di dargli una chance. Il ragazzo \u00e8 ora uno studente modello ed \u00e8 molto legato ai figli dell'avvocato, Francesco e Valeria, ma \u00e8 braccato dai suoi vecchi amici, che vorrebbero fare un colpo nella villa dell'avvocato. Francesco, in conflitto con suo padre che vuole impedirgli di diventare musicista, venuto a conoscenza della situazione convince Martino a far entrare i teppisti rendendosi complice della rapina per vendicarsi del padre. I due non inseriscono l'allarme e i ragazzi entrano, ma Martino si pente e chiama la polizia che arresta i criminali. L'avvocato si arrabbia con Francesco, reo di non aver attivato l'allarme e questi, sentendosi tradito e geloso dell'affetto del padre per Martino, scarica sul suo amico la colpa dell'accaduto e lo indica come complice dei ladri. Anche per via del suo passato, Martino perde tutto: l'avvocato lo caccia di casa e lo fa espellere dalla scuola, senza dunque possibilit\u00e0 di prendere la borsa di studio che poteva dare una svolta positiva alla sua vita. Basilio, che nel frattempo \u00e8 riuscito ad avvicinare Cesare e Martino, \u00e8 il primo a capire l'innocenza del ragazzo. In una sua visione, il restauratore vede il garage prendere fuoco e Martino rimanere intrappolato tra le fiamme. Intuendo che la vita del ragazzo \u00e8 in pericolo, si reca dall'avvocato facendo confessare Francesco. S\u00ec scopre che il garage che Martino vuole incendiare viene usato da Francesco per suonare all'insaputa del padre e cos\u00ec Basilio e Francesco si precipitano sul posto gi\u00e0 in fiamme, riuscendo a salvare Martino. Passato il pericolo, l'avvocato e Cesare si conoscono, Francesco confessa a suo padre la sua insofferenza per non essere il figlio perfetto che \u00e8 Martino ottenendone le scuse e il perdono e infine i due ragazzi si riappacificano.\n\"Mal comune, mezzo gaudio\".\nTrama.\nBasilio tocca un oggetto che deve restaurare perch\u00e9 una donna lo deve regalare ad una sua coppia di amici. Vede cos\u00ec l'uomo della coppia che viene colpito alla testa. Il signore in questione, Giuseppe, ha tagliato del personale per la sua azienda di moda, e Basilio scopre che qualcuno di questi vuole fargliela pagare a tutti i costi.\n\"Scienza e coscienza\".\nTrama.\nBasilio tocca un disegno incorniciato e ha la visione di un medico che viene accoltellato. Il ragazzo che ha fatto il disegno ha problemi psicomotori, e, indagando insieme a Sandro Maccari, alla fine, il ragazzo rivela a Basilio la causa del suo problema fisico e mentale.\n\"Il bivio\".\nTrama.\nBasilio tocca un portapillole di Maddalena, vedendo che ci sar\u00e0 una rapina in farmacia, ma la vittima, questa volta, sar\u00e0 proprio lui.\n\"Corsa contro il tempo\".\nTrama.\nProprio quando un prezioso quadro viene rubato dalla bottega di Maddalena, Basilio perde il suo straordinario potere che aveva iniziato ad accettare. Sandro, Flavio e il resto della squadra indagano, ma Basilio cercher\u00e0 comunque di essere di aiuto.\n\"Le corde dell'anima\".\nTrama.\nLa figlia di un'amica di Maddalena, una violinista molto famosa, viene rapita mentre era con la baby-sitter, che viene accusata ingiustamente del sequestro. Quando Basilio ha la visione della bambina che affoga in una piscina, la situazione precipita.\n\"Un eroe in famiglia\".\nTrama.\nRestaurando una vetrinetta, Basilio ha la visione di una donna che viene uccisa con un colpo di pistola. Lui crede che la vittima sia Daniela, la moglie di Flavio, il poliziotto, ma dopo l'assassinio di questa, lui scopre che la vittima in realt\u00e0 \u00e8 un'altra. Flavio, accecato dal senso di vendetta, comincia ad indagare, e Basilio vede che \u00e8 lui ad uccidere la vittima. Tenter\u00e0 cos\u00ec di fermarlo. Dora \u00e8 davanti ad una scelta: scappare con Giordano, o tornare dal marito Arturo. Maddalena scopre che il suo amante ha messo incinta un'altra, ma alla fine lui vorrebbe stare di nuovo con lei, perch\u00e9 il bambino non \u00e8 suo. Flavio e Basilio scoprono la verit\u00e0 sulla morte di Daniela, ma il poliziotto \u00e8 deciso a vendicarsi nel peggiore dei modi."}
{"id": "3891585", "revid": "536159", "url": "https://it.wikipedia.org/wiki?curid=3891585", "title": "Aeroporto di Oslo-Rygge", "text": ""}
{"id": "3891595", "revid": "729019", "url": "https://it.wikipedia.org/wiki?curid=3891595", "title": "Holzhauser Stra\u00dfe (metropolitana di Berlino)", "text": "Holzhauser Stra\u00dfe \u00e8 una stazione della linea U6 della metropolitana di Berlino. Fu costruita nel 1958 da B. Grimmek.\n\u00c8 posta sotto tutela documentale (\"Denkmalschutz\").\nServizi.\nLa stazione dispone di:"}
{"id": "3891598", "revid": "1543377", "url": "https://it.wikipedia.org/wiki?curid=3891598", "title": "Trasporti a Londra", "text": "Londra, capitale oltrech\u00e9 la pi\u00f9 grande citt\u00e0 del Regno Unito, possiede una rete di trasporti capillare che connette la citt\u00e0 non solo con i luoghi di quest'ultima ma anche con l'intero Regno Unito.\nIl sistema del trasporto pubblico londinese si compone di numerose infrastrutture, i primi sei aeroporti (tra cui Heathrow (il pi\u00f9 trafficato dell'Unione europea per numero di passeggeri), una rete metropolitana che, con un percorso totale di 402\u00a0km, \u00e8 la seconda al mondo per estensione (dopo Shanghai), per concludere con una fittissima rete di linee autobus, ottime connessioni con le ferrovie e le autostrade statali e altri servizi, quali una rete tranviaria in servizio nel borgo londinese di Croydon, una metropolitana leggera (la Docklands Light Railway) che collega le localit\u00e0 principali dei London Docklands e altro.\nLa storia dei trasporti nella capitale inglese ha origini molto antiche: ha inizio infatti nel 1829, quando George Shillibeer realizz\u00f2 una linea di omnibus che connetteva Paddington alla City. Il sistema dei trasporti, dopo le idee di Shillibeer, continu\u00f2 a crescere fino a raggiungere il culmine nel 1863, anno in cui si inizi\u00f2 a progettare la prima metropolitana del mondo (la quale avrebbe dovuto utilizzare treni a vapore). In seguito il sistema dei trasporti londinese si evolse fino a raggiungere l'aspetto attuale.\nLa rete dei trasporti cittadini \u00e8 oggi gestita da un unico ente, la Transport for London.\nInoltre i trasporti pubblici a Londra si differenziano da quelli di altre citt\u00e0 essendo vere e proprie icone nazionali: non \u00e8 raro trovare per esempio cartine della metropolitana di Londra su magliette o souvenir.\nStoria.\nGli omnibus di Shillibeer.\nDurante l'et\u00e0 vittoriana la popolazione londinese crebbe ad un ritmo impressionante, facendo s\u00ec che la zona centrale della citt\u00e0 fosse congestionata dal troppo traffico. Il trasporto pubblico di Londra all'epoca era molto costoso e limitato: le uniche forme di trasporto a Londra erano i taxi, che come gi\u00e0 accennato erano molto dispendiosi, ed i trasporti lungo il Tamigi, che per\u00f2 si limitavano a connettere esclusivamente le aree site sulle sponde del fiume.\nPer porre rimedio alla drammatica situazione l'inglese George Shillibeer nel 1829 cre\u00f2 una linea di omnibus a cavalli, ispirato alle nuove forme di trasporto pubblico di Parigi, visitata da Shillibeer l'anno precedente. Il servizio di omnibus, che connetteva la City con Paddington e con la zona circostante Regent's Park, rivoluzion\u00f2 i trasporti pubblici londinesi: gli omnibus di Shillibeer erano in servizio sotto un preciso orario, avevano delle fermate intermediarie ed i biglietti potevano essere pagati a bordo, diversamente dai taxi, che dovevano essere prenotati in anticipo.\nIl servizio-omnibus di Shillibeer riscosse un grande successo, tanto che si formarono altri operatori di questi mezzi di trasporto. Di conseguenza molti omnibus coprivano la stessa tratta, spesso \"gareggiando\" fra di loro per chi imbarcava pi\u00f9 passeggeri; per porre fine a questa situazione si cre\u00f2 un'azienda, la Omnibus Association, con Shillibeer come presidente del consiglio di amministrazione. Ben presto la flotta autoveicoli della societ\u00e0 crebbe sino ad essere composta da pi\u00f9 di seicento omnibus.\nLa prima metropolitana del mondo.\nGli omnibus di Shillibeer non bastarono per porre fine alla congestione del traffico veicolare urbano nel centro della citt\u00e0: per questa ragione la citt\u00e0 di Londra e le aziende ferroviarie iniziarono a discutere della possibilit\u00e0 di creare una rete ferroviaria metropolitana nella capitale.\nVennero elaborati quindi numerosi progetti, tuttavia senza risvolti pratici; in questo periodo si tenevano inoltre gli stessi dibattiti anche nelle altri grandi capitali europee (Parigi, Budapest).\nIl consiglio comunale approva solo nel 1855 il progetto che prevedeva la costruzione di una linea che, avendo inizio da Paddington, correva fino a Farringdon; la \u00abMetropolitan Railway\u00bb (\"Ferrovia metropolitana\") viene dichiarata di interesse pubblico.\nPer la costruzione delle gallerie e delle fermate si adott\u00f2 la tecnica \u00abcut and cover\u00bb (\"scava\" e \"copri\"), che consiste nel realizzare uno scavo a cielo aperto con getto immediato di una piattaforma superiore, mentre lo scavo e l'armatura della galleria vengono eseguiti in un secondo momento, dopo il ripristino del piano stradale.\nLa linea, denominata Metropolitan Railway, venne aperta ufficialmente il 10 gennaio 1863 e riscosse immediatamente un grande successo, considerando che nel primo giorno di funzionamento venne utilizzata da circa 40.000 passeggeri.\nDopo l'apertura al pubblico della Metropolitan Railway, l'amministrazione comunale di Londra intraprende i lavori preparatori per la costruzione di nuove linee, che vennero completate nel 1868; la metropolitana, durante gli anni settanta del XIX secolo, raggiunge quindi anche le zone di Hammersmith e Moorgate; il flusso passeggeri della metropolitana cresce ogni giorno sempre di pi\u00f9.\nInizio del XX secolo.\nAll'inizio del Novecento nei trasporti pubblici londinesi ci furono molte migliorie: infatti vennero introdotti i treni elettrici nella London Underground e si ottimizz\u00f2 il motore degli autobus, aumentando cos\u00ec le loro prestazioni.\nDurante la prima guerra mondiale la rete dei trasporti londinesi sub\u00ec pochi danni, dal momento che nessuno dei tre fronti (quello occidentale, quello orientale e quello italiano) si svolse nel territorio inglese. La capitale inglese (e la sua rete di trasporti pubblici) fu colpita solamente il 31 maggio 1915, giorno in cui l'aviazione tedesca (perlopi\u00f9 Zeppelin) bombard\u00f2 la citt\u00e0: quel giorno si calcola morirono circa 600 londinesi.\nLa citt\u00e0 fu gravemente danneggiata invece nella seconda guerra mondiale. Proprio a causa degli imminenti bombardamenti aerei dalla citt\u00e0 evacuarono circa 600.000 persone (perlopi\u00f9 donne e bambini) nelle campagne del Kent, Sussex, Galles, Devon e della Cornovaglia. Per il successo dell'evacuazione bisogna ringraziare i trasporti pubblici cittadini: infatti la popolazione londinese fugg\u00ec venendo scortata dagli autobus nei luoghi precedentemente elencati.\nI bombardamenti a tappeto su Londra ebbero inizio il 7 settembre 1940. Proprio a causa di questi ultimi numerose stazioni della \"Tube\" furono gravemente danneggiate: fra di esse ricordiamo la stazione di Bank and Monument, quasi interamente distrutta a causa di una bomba, e quella di Uxbridge Road. Le bombe esplose nelle stazioni furono ancora pi\u00f9 distruttive poich\u00e9 le stazioni della metro venivano utilizzate dai londinesi come rifugi antiaereo durante il Blitz.\nInoltre molte stazioni e tunnel della metropolitana di Londra vennero utilizzati come fabbriche per la costruzione di aerei o ordigni bellici; per esempio la Plessey convert\u00ec dei tunnel della Central line per la costruzione dei bombardieri Handley Page Halifax.\nDal secondo dopoguerra in poi.\nIl 1\u00ba gennaio 1948 la metropolitana venne nazionalizzata dal partito Laburista e posta sotto l'autorit\u00e0 di un unico ente, diversamente da quanto fatto in passato (quando ogni linea era gestita da una sola azienda).\nIn ogni caso, durante il secondo dopoguerra, cresce la circolazione automobilistica e la rete di trasporti di superficie \u00e8 sempre pi\u00f9 congestionata, rendendo la metropolitana l'unica soluzione al traffico cittadino; di conseguenza, vennero realizzati numerosi prolungamenti. Tra questi, \u00e8 possibile annoverare quello della Piccadilly line, che viene condotta da Hounslow fino all'aeroporto di Heathrow durante gli anni settanta.\nDopo numerosi anni di pausa, inoltre, viene inaugurata una nuova linea. Si tratta della Victoria line che, partendo dai sobborghi settentrionali, si snoda passando per Oxford Circus, Green Park sino a raggiungere il quartiere di Brixton.\nSempre negli anni settanta, numerose innovazioni tecnologiche modificano in profondit\u00e0 la metropolitana londinese, in particolare i tornelli d'ingresso (con relativa scomparsa della figura del controllore) e i treni a comando automatico.\nNel 1979 entr\u00f2 in servizio la Jubilee line. La nuova linea rompe decisamente con il passato, con le sue stazioni spaziose, con banchine lunghe pi\u00f9 di cento metri dotate anche di porte antisuicidio.\nAltra pietra miliare della storia dei trasporti della capitale britannica \u00e8 l'inaugurazione del London Transport Museum, nel 1980, che ospita una collezione di oggetti e di mezzi di trasporto che ne testimonia l'evoluzione storica e tecnologica.\nInfine, il 7 luglio 2005, una serie di esplosioni causate da quattro attentatori suicidi colpiscono tre stazioni della metropolitana (Russell Square, Edgware Road e Liverpool Street) ed un autobus a Tavistock Square. Gli attacchi causarono 55 morti (attentatori inclusi) e circa settecento feriti.\nGestione.\nL'ente responsabile della maggior parte dei trasporti della citt\u00e0 \u00e8 la Transport for London, fondata nel 2000 come parte della Greater London Authority per effetto del \"Greater London Authority Act\" del 1999.\nLa Transport for London, la cui sede \u00e8 nella Windsor House, \u00e8 organizzata in numerose sussidiarie, ognuna delle quali gestisce una particolare forma di trasporto pubblico. Tra le pi\u00f9 importanti \u00e8 possibile individuare la:\nQuadro generale.\nA Londra sono presenti vari tipi di metropolitane; la pi\u00f9 grande e pi\u00f9 conosciuta di esse \u00e8 la London Underground (colloquialmente chiamata \"Tube\" per la forma circolare dei suoi tunnel o, pi\u00f9 semplicemente, \"The Underground\"); le altre due invece sono la Docklands Light Railway (spesso abbreviata in DLR) che come gi\u00e0 accennato connette fra loro le varie localit\u00e0 dell'area conosciuta come London Docklands, e la London Overground che, prima di passare sotto la gestione della Transport for London, era coordinata dalla London Overground Rail Operations. Ciononostante spesso si considera la DLR e la London Overground come parte della metropolitana di Londra.\nLondra dispone anche di una rete tranviaria, il Tramlink; questo mezzo di trasporto pubblico non viene particolarmente sfruttato all'interno della capitale britannica a causa della presenza di una capillare rete di linee ferroviarie e metropolitane.\nMetropolitana.\nLa metropolitana di Londra, chiamata \u00abUnderground\u00bb e colloquialmente detta \u00abTube\u00bb per la forma dei suoi tunnel, ha avviato l'esercizio il 10 gennaio 1863 con la Metropolitan Railway (da cui il termine \u00abmetropolitana\u00bb), che corrispondeva pressappoco a una parte dell'odierna linea Circle.\nLa metropolitana \u00e8 molto spesso usata per spostarsi rapidamente da una parte all'altra della citt\u00e0. \u00c8 composta da 11 linee e 270 stazioni per un percorso totale di 402\u00a0km e serve una media di tre milioni di passeggeri al giorno per un totale di un miliardo di passeggeri l'anno.\nInoltre la metropolitana, oltre a coprire la maggior parte del territorio di Londra, si estende raggiungendo perfino aree di altre regioni: la Tube serve infatti alcune citt\u00e0 del Buckinghamshire, dell'Hertfordshire e dell'Essex. Tuttavia la rete si concentra soltanto nella parte settentrionale di Londra, a nord del Tamigi; infatti a sud del fiume sono situate appena 42 stazioni.\nDi seguito una tabella che riporta le caratteristiche principali di ogni linea della metropolitana londinese:\nDocklands Light Railway.\nLa Docklands Light Railway (spesso abbreviata in DLR) \u00e8 un servizio metropolitano leggero operante principalmente nella zona dei London Docklands, situata nell'est londinese.\nIl servizio fu inaugurato il 31 agosto 1987 per porre rimedio al declino che colp\u00ec i London Docklands. Dopo la realizzazione della ferrovia la DLR \u00e8 stata estesa numerose volte; oggi raggiunge i quartieri di Lewisham, Deptford, Beckham e Stratford.\nI treni sono controllati da un computer e normalmente non hanno un conducente, bens\u00ec un controllore su ogni treno che \u00e8 responsabile del regolare funzionamento del trasporto, del controllo dei biglietti, di fare annunci e controllare la chiusura ed apertura delle porte. Le stazioni non sono normalmente presenziate da personale ad eccezione del personale incaricato della sicurezza che interviene in casi di necessit\u00e0.\nOverground.\nLa London Overground (comunemente abbreviata in LO) \u00e8 un servizio ferroviario urbano di superficie, entrato in servizio l'11 novembre 2007 in seguito all'unione di alcuni collegamenti ferroviari gi\u00e0 esistenti.\nCos\u00ec come alcune linee della metropolitana di Londra, la London Overground si estende raggiungendo anche altre regioni della Gran Bretagna: in questo caso la London Overground serve anche alcune aree dell'Hertfordshire.\nLa rete della London Overground \u00e8 composta dalle seguenti linee:\nTram.\nLa metropolitana, come gi\u00e0 accennato, non \u00e8 molto estesa nella parte meridionale della citt\u00e0: basti pensare che alcuni borghi londinesi non dispongono di collegamenti con la London Underground. Questo \u00e8 il caso di Croydon, un borgo della capitale che, per rimediare a questa mancanza, \u00e8 servito da una tranvia, il Tramlink.\nLa storia del Tramlink comincia nel 1994, quando al London Regional Transport (responsabile dei trasporti a Londra fino al luglio del 2000) fu concessa la costruzione di un sistema tranviario per via del \"Croydon Tramlink Act 1994\". Si inizi\u00f2 la progettazione della tranvia solamente due anni dopo, nel 1996, anno in cui la \"Tramtrack Croydon Limited\" vinse l'appalto per la progettazione, la costruzione e la gestione del Tramlink per la durata di 99 anni. Il Tramlink entr\u00f2 infine in servizio nel maggio del 2000.\nIl Tramlink \u00e8 composto da tre linee e 39 fermate; le banchine delle stazioni sono lunghe 32,2 metri e rialzate di 35\u00a0cm rispetto al livello dei binari, permettendo l'accesso ai tram ad invalidi o a portatori di passeggini.\nIl Tramlink non \u00e8 mostrato sulle normali cartine della metro, bens\u00ec nella cosiddetta \"London Rail and Tube services map\". Inoltre esiste anche una mappa che raffigura esclusivamente il Tramlink, che mostra pi\u00f9 chiaramente in che modo sono suddivise le linee.\nTrasporto ferroviario.\nLondra riveste una notevole importanza per il trasporto ferroviario del Regno Unito: infatti la citt\u00e0, oltre ad avere a disposizione servizi ferroviari urbani, interurbani e internazionali (senza escludere i collegamenti aeroportuali), funge anche da capolinea per ben quattordici linee. Inoltre \u00e8 possibile raggiungere grazie alle ferrovie della National Rail la maggior parte dei luoghi che non sono raggiungibili tramite la DLR o la London Underground.\nServizi ferroviari urbani.\nLondra \u00e8 servita da una capillare rete ferroviaria che, insieme alla R\u00e9seau express r\u00e9gional parigina, \u00e8 la pi\u00f9 estesa in Europa e gode di un elevato flusso passeggeri.\nLa maggior parte delle stazioni facente parti di questa rete \u00e8 facilmente raggiungibile tramite la metropolitana, le cui stazioni molto spesso corrispondono a quelle ferroviarie omonime.\nIn totale vi sono 357 stazioni sparse per la citt\u00e0; fra le pi\u00f9 importanti vi sono:\nServizi ferroviari interurbani.\nLa citt\u00e0 \u00e8 molto ben connessa anche con le ferrovie interurbane, grazie alle quali \u00e8 possibile raggiungere il resto del Regno Unito.\nAlla stazione di Euston sostano i treni per le Midlands Occidentali, il Galles settentrionale, il Nord Ovest inglese e la Scozia includendo Birmingham, Manchester, Liverpool e Glasgow.\nDallo scalo di King's Cross si fermano i convogli per le Midlands Orientali, lo Yorkshire, il Nord Est inglese e la Scozia includendo Peterborough, Leeds, Newcastle upon Tyne ed Edimburgo.\nDalla stazione di Liverpool Street passano i treni diretti per l'Anglia orientale includendo Ipswich, Norwich e Cambridge.\nDallo scalo di Charing Cross passano invece i convogli diretti per il Sud Est inglese e la costa britannica meridionale, includendo le citt\u00e0 del Medway, Canterbury e Dover. In alternativa \u00e8 possibile utilizzare la stazione di London Bridge, dove si fermano treni aventi le stesse destinazioni.\nA Paddington sostano i treni indirizzati verso il Sud Ovest inglese e il Galles meridionale che sostano in citt\u00e0 quali Reading, Bristol, Plymouth, Oxford e Cardiff.\nLa stazione internazionale di St. Pancras viene invece utilizzata dai passeggeri diretti verso le Midlands Orientali e lo Yorkshire includendo citt\u00e0 quali Leicester, Nottingham, Derby e Sheffield.\n\u00c8 possibile invece usufruire dello scalo di Victoria per andare verso il Sud Est inglese e la costa meridionale, includendo Brighton, Canterbury e Dover.\nWaterloo \u00e8 invece il capolinea per i treni diretti verso il Sud Est inglese e la costa meridionale, includendo Southampton, Portsmouth, Bournemouth e Weymouth.\nServizi ferroviari internazionali.\nLondra \u00e8 connessa al resto dell'Europa grazie all'Eurostar, il servizio ferroviario ad alta velocit\u00e0 che collega Londra a Parigi e Bruxelles attraverso il tunnel della Manica.\nCollegamenti aeroportuali.\nAlcuni aeroporti sono raggiungibili grazie ad un servizio ferroviario che li connette ad una delle tante stazioni presenti nel territorio londinese. Gli aeroporti che possono usufruire dei cosiddetti \"airport services\" sono Heathrow, Gatwick e Stansted; Heathrow \u00e8 raggiungibile con l'Heathrow Express dalla stazione ferroviaria di Paddington, mentre il Gatwick e lo Stansted Express partono rispettivamente da Victoria e da Liverpool Street.\nTrasporto aereo.\nAeroporti.\nLondra \u00e8 dotata di sei aeroporti. L'aeroporto di Heathrow, situato nel London Borough of Hillingdon, \u00e8 il principale scalo aeroportuale della citt\u00e0. Heathrow detiene numerosi primati: \u00e8 infatti l'aeroporto pi\u00f9 trafficato del Regno Unito e dell'Unione europea per numero di passeggeri ed \u00e8 il terzo, nell'UE, per numero di movimenti aerei; \u00e8 inoltre l'aeroporto con il pi\u00f9 alto numero di movimenti di passeggeri di voli internazionali. Heathrow ha a disposizione cinque terminal, di cui l'ultimo, aperto nel 2008, \u00e8 ad uso esclusivo della British Airways.\nL'aeroporto di Gatwick, anche conosciuto col nome di London Gatwick, \u00e8, dopo Heathrow, l'aeroporto pi\u00f9 importante di Londra ed il secondo aeroporto nel Regno Unito per numero di passeggeri. Gatwick \u00e8 dotato di due piste parallele e di due terminal, \u00abNorth\u00bb e \u00abSouth\u00bb; questi ultimi coprono complessivamente un'area di circa 127,500\u00a0m\u00b2.\nL'aeroporto di Stansted, situato vicino al villaggio di Stansted Mountfitchet nell'Essex, \u00e8 la principale destinazione delle compagnie aeree di voli low-cost. L'aeroporto, dotato di una singola pista, \u00e8 il terzo aeroporto per numero di passeggeri nel Regno Unito ed il terzo per grandezza di Londra.\nL'aeroporto di Luton, precedentemente chiamato Luton International Airport, \u00e8 situato vicino all'omonima citt\u00e0, 56\u00a0km lontano dal palazzo di Westminster londinese. L'aeroporto di Luton viene utilizzato da una media di 8 milioni di persone l'anno, facendo s\u00ec che esso sia il quinto aeroporto inglese per numero di passeggeri.\nL'aeroporto di Londra-City, situato nell'area dei London Docklands, \u00e8 stato costruito principalmente per servire la Citt\u00e0 di Londra, dalla quale dista 11\u00a0km. L'aeroscalo, inaugurato nel 1987 dalla regina Elisabetta, \u00e8 il quattordicesimo aeroporto inglese per numero di passeggeri.\nInfine, l'aeroporto di Southend, situato presso Rochford (nell'Essex), \u00e8 lo scalo aereo pi\u00f9 piccolo di Londra. Una volta era molto trafficato: infatti negli anni sessanta \u00e8 stato il terzo aeroporto del Regno Unito per numero di passeggeri. Mantenne questo primato solo fino al termine degli anni settanta, durante i quali il suo flusso passeggeri venne superato da quello di Stansted. Infatti l'aeroporto, a prova di quanto enunciato, viene utilizzato da un numero basso di persone.\nEliporti.\nIl London Heliport \u00e8 l'unico eliporto confinato nel territorio londinese; pi\u00f9 precisamente esso \u00e8 ubicato nell'area industriale di Battersea, a 5,6\u00a0km di distanza dal Palazzo di Westminster.\nL'eliporto, sito sulla sponda meridionale del Tamigi, non \u00e8 molto grande; infatti utilizza un molo di piccole dimensioni per i decolli e gli atterraggi.\nTrasporto su strada.\nAutostrade principali.\nNonostante Londra possieda un ottimo sistema di trasporto pubblico, l'automobile viene ancora largamente usata. Infatti Londra possiede numerose strade, partendo dalle vere e proprie circonvallazioni alle piccole strade dei distretti.\nLa Motorway M1, talvolta chiamata M1, connette Londra con Leeds. La M1 \u00e8 stata la prima \"motorway\" ad essere completata nel Regno Unito ed \u00e8 lunga 311\u00a0km.\nLa Motorway M4 (M4) connette Londra con il Galles, passando per Reading, Swindon, Bristol, Newport, Cardiff e Swansea.\nLa Motorway M11, detta M11, corre da Londra fino a Cambridge, dove ha sede una delle pi\u00f9 antiche universit\u00e0 britanniche.\nLa Motorway M20, comunemente abbreviata M20, connette Londra a Oxford, alla citt\u00e0 costiera di Folkestone e a Dover, dove partono i traghetti per Calais.\nLa Motorway M25, spesso abbreviata in M25, \u00e8 il raccordo anulare ed \u00e8 lunga di 188\u00a0km. Famosa per i numerosi incidenti che vi occorrono, l'autostrada \u00e8 uno dei raccordi anulari pi\u00f9 grandi al mondo ed \u00e8 una delle strade pi\u00f9 trafficate d'Europa, con un picco di 196.000 veicoli al giorno negli svincoli vicino all'aeroporto di Heathrow.\nLa A205, o South Circular Road, da Richmond conduce a Woolwich, passando per i distretti meridionali di Londra. L'autostrada, insieme alla A406, forma un anello che grossomodo fa da confine fra l'Inner e l'Outer London.\nLa A406, o North Circular Road, connette, come la A205, Richmond a Woolwich; tuttavia in questo caso la strada passa per la parte settentrionale della citt\u00e0.\nAutobus.\nLa rete degli autobus londinesi, gestita dalla London Buses, sussidiaria della Transport for London, \u00e8 una delle pi\u00f9 estese d'Europa. Gli autobus, caratterizzati dal loro famoso colore rosso, possono essere di due diversi tipi: ad un piano (i cosiddetti \"single-decker\") o a due piani (i famosi \"double-decker\"). La rete conta pi\u00f9 di 7500 autobus in servizio su oltre 700 linee, articolate su un totale di 19000 fermate e capilinea; \u00e8 stato inoltre stimato che gli autobus vengono utilizzati da circa 1,5 miliardi di passeggeri l'anno, di gran lunga pi\u00f9 della metropolitana.\nGli autobus sono divisi in servizi diurni, notturni, e \u00ab24 hour\u00bb. Inoltre la rete copre l'intera area metropolitana di Londra, estendendosi anche nelle regioni inglesi circostanti la Greater London.\nTaxi.\nAltro simbolo di Londra sono i famosi taxi londinesi, anche tradizionalmente chiamati black cabs o Hackney carragies dal quartiere di Hackney, dove nel XVII secolo si rese necessaria un'ordinanza per regolarne il flusso del traffico.\nI taxi londinesi possono vantare di una lunga storia: le vetture infatti iniziarono a diffondersi nella capitale inglese durante il corso del XVII secolo, per rimediare al problema del traffico che si era creato a Londra, come specificato dal Parlamento inglese nel 1654. La prima \"Hackey carriage\" risale al 1662; bisogna inoltre ricordare che le vetture a quei tempi non erano che delle carrozze trainate da cavalli. I taxi vennero in seguito sostituiti con le carrozze scoperte (gli eleganti cabriolet) all'inizio del XIX secolo, che rimpiazzarono le pesanti carrozze.\nI primi taxi non trainati da cavalli apparvero nel 1897; in quest'anno la carrozza venne sostituita da un'automobile, in questo caso il \u00abBersey\u00bb. L'avvento delle prime automobili inizialmente non influ\u00ec sull'utilizzo delle carrozze come taxi (a quel tempo c'erano ancora pi\u00f9 di 11000 carrozze in servizio). Tuttavia i cabriolet gradualmente scomparvero, fino a giungere al 1947, anno in cui le automobili sostituirono definitivamente le carrozze.\nPer poter guidare un taxi londinese l'autista deve essere in grado di orientarsi nelle strade della citt\u00e0, a seconda delle esigenze del cliente o delle condizioni del traffico, senza consultare una mappa o un navigatore satellitare. Infatti un aspirante tassista londinese deve essere sottoposto al \"Knowledge of London Examination System\" (pi\u00f9 noto come \"The Knowledge\", in italiano \"La Conoscenza\"), ossia uno studio delle strade e dei luoghi d'interesse della citt\u00e0 di Londra. L'esame \u00e8 molto duro; ha infatti la durata di 34 mesi e viene superato dopo una media di dodici tentativi.\nCiclismo urbano.\nMolto spesso per spostarsi da un luogo all'altro di Londra si \u00e8 soliti utilizzare anche le biciclette. Nella capitale inglese tale abitudine \u00e8 molto diffusa; ci\u00f2 \u00e8 probabilmente dovuto al fatto che utilizzare la bicicletta \u00e8 un modo pi\u00f9 economico (e spesso anche pi\u00f9 veloce) per viaggiare nella citt\u00e0. Infatti circa il 2% dei trasporti a Londra avviene tramite la bicicletta.\nEsiste inoltre anche un servizio di bike sharing nella capitale, il Santander Cycles, a volte abbreviato in BCH (a causa della precedente denominazione, Barclays Cycle Hire). Grazie a quest'ultimo \u00e8 possibile noleggiare una bicicletta da una fra le tante ciclostazioni sparse nel territorio londinese, per una tariffa che varia a seconda del tempo che si impiega utilizzando la bici.\nIl servizio \u00e8 stato introdotto il 30 luglio 2010, quando vennero aperte 315 ciclostazioni in otto borghi londinesi; da allora il BCH si \u00e8 gradualmente evoluto, sino a raggiungere l'attuale estensione.\nIl servizio \u00e8 sponsorizzato dalla Santander.\nDial-a-Ride.\nA Londra esiste anche un altro tipo di servizio, il London Dial-a-Ride, che fornisce trasporti porta a porta per le persone invalide che non hanno possibilit\u00e0 di utilizzare i normali mezzi pubblici.\nTrasporto acquatico.\nTrasporto fluviale.\nI trasporti lungo il Tamigi, completamente navigabile, sono un metodo per muoversi nella citt\u00e0 inglese vecchio da secoli; questo servizio infatti risale al 1555, anno in cui fu fondata la Company of Watermen and Lightermen, che regolava il traffico fluviale lungo il Tamigi.\nSebbene non sia pi\u00f9 popolare come una volta, \u00e8 ancora possibile muoversi a Londra navigando nel Tamigi grazie alla rete dei London River Services, una divisione della Transport for London che gestisce il traffico della rete fluviale lungo il fiume.\nIl trasporto avviene grazie a traghetti che conducono ai vari moli di Londra (in inglese \"piers\"). I moli sono sparsi lungo le sponde del Tamigi e, con un totale di 24 moli, conducono a molti importanti luoghi londinesi: per esempio vi sono il Waterloo Millennium Pier e il London Bridge City Pier, i quali conducono alle omonime stazioni ferroviarie, e il Westminster Millennium Pier, situato vicino al Palazzo di Westminster e al famoso Big Ben.\nCanali.\nLondra presenta numerosi canali, tra i quali \u00e8 possibile individuare il famoso Regent's Canal, che connette Limehouse con Paddington e l'omonima stazione ferroviaria.\nCostruiti durante il XIX secolo per facilitare il trasporto del carbone, oggi i canali sono facilmente navigabili utilizzando battelli.\nTrasporti a fune.\nNel territorio londinese \u00e8 installata l'Emirates Air Line, una cabinovia che (attraversando il Tamigi) collega la Greenwich Peninsula con i Royal Victoria Dock.\nLa funivia, sponsorizzata dalla Emirates, \u00e8 stata aperta al pubblico il 28 giugno 2012, poco prima dell'inizio dei giochi della XXX Olimpiade.\nProgettata dai Wilkinson Eyre Architects, l'Emirates Air Line attraversa il Tamigi ad un'altezza di . utilizzando una fune lunga chiusa ad anello fra le stazioni estreme, Greenwich Peninsula e Royal Docks, ubicate nella zona dei London Docklands.\nLa funivia \u00e8 composta da 34 cabine, ciascuna delle quali \u00e8 in grado di trasportare fino a dieci persone; ogni ora si possono spostare fino a 2500 passeggeri, in modo analogo a quanto farebbero cinquanta autobus.\nPer le stazioni, infine, passa una cabina ogni trenta secondi."}
{"id": "3891599", "revid": "339392", "url": "https://it.wikipedia.org/wiki?curid=3891599", "title": "Aeroporto di \u0141\u00f3d\u017a-Lublinek", "text": ""}
{"id": "3891604", "revid": "767487", "url": "https://it.wikipedia.org/wiki?curid=3891604", "title": "Tour de Rijke 2009", "text": "Il Tour de Rijke 2009, ventunesima edizione della corsa e valida come evento dell'UCI Europe Tour 2009 categoria 1.1, si svolse il 17 maggio 2009 su un percorso di 195.8\u00a0km. Fu vinto dall'olandese Kenny van Hummel che termin\u00f2 la gara in 4h35'53\", alla media di 42,58\u00a0km/h.\nPartenza con 102 ciclisti, dei quali 77 portarono a termine il percorso."}
{"id": "3891606", "revid": "76963", "url": "https://it.wikipedia.org/wiki?curid=3891606", "title": "Carlo Barbieri (calciatore 1900)", "text": "Carriera.\nFratello minore del calciatore Enghel Barbieri, ha giocato con il a partire dalla stagione 1919-1920, mettendo a segno almeno 16 reti in totale. Dal 1922-1923 in poi ha disputato nel corso di tre anni in Prima Divisione 55 gare mettendo a segno 7 reti.\nLasciato il club virgiliano nel 1927, ha disputato tre stagioni, dal 1927 al 1930, nel Brescia, di cui due in Divisione Nazionale e una nel nuovo campionato di Serie A; con le \"rondinelle\" ha giocato 56 partite e realizzato 10 reti. Nell'estate 1928 ha partecipato alla tourn\u00e9e in terra americana con il Brescia, giocando 5 partite con una rete realizzata.\nNel 1929-1930 ha giocato 13 partite in Serie A con il Brescia, segnando anche una rete, la prima del Brescia in massima serie, il 6 ottobre 1929 in Milan-Brescia (4-1) nella partita valevole per la prima giornata di campionato.\nNelle due stagioni successive ha disputato due campionati in Serie B con la maglia del Palermo: 25 presenze nella prima stagione (con un gol) e 3 apparizioni nel secondo ed ultimo anno."}
{"id": "3891608", "revid": "1566286", "url": "https://it.wikipedia.org/wiki?curid=3891608", "title": "Fulvio Falzarano", "text": "Biografia.\nFulvio Falzarano ha lavorato in numerose compagnie di prosa nei pi\u00f9 importanti teatri italiani. \u00c8 stato diretto da Mario Monicelli, Armando Pugliese, Renato Sarti e Giorgio Pressburger. Con l'attore Silvio Orlando, ha preso parte a due atti unici del drammaturgo Peppino De Filippo: \"Don Raffaele 'o Trombone\" e \"Cupido scherza e spazza\" con Marina Confalone e Enzo Cannavale. Con il Teatro Stabile del Veneto ha preso parte a \"Il trionfo dell'amore\" di Marivaux, diretto da Luca De Fusco. Assieme a Roberto Citran ha allestito \"Due Dialoghi\" e \"Bilora\", di Ruzante. Ha collaborato con Vitaliano Trevisan, affiancandolo nel reading sonoro \"Drammi Brevi\" e con il monologo \"Oscillazioni\", assieme al percussionista Roberto Dani.\nPer il cinema ha lavorato con Marco Ferreri ed \u00e8 il sergente Venerato Barzottin nel film \"Le rose del deserto\" (2006) di Mario Monicelli. Ha preso parte a programmi televisivi con Renzo Arbore (era il \"gonghista\" di \"Indietro tutta!\"), Francesco Paolantoni, Gene Gnocchi, Alessia Marcuzzi (\"Amici mostri\", nel ruolo del \"Professor Ugo de Ughis\"), a \"Mai dire Iene\" e \"Mai dire Luned\u00ec\", con Fabio De Luigi, Natalino Balasso e la Gialappa\u2019s. Nel 2002 compare nel cortometraggio \"La scarpa rossa\" di Fabrizio Ancillai, dove interpreta Giorgio, il protagonista. Nel 2010 prende la parte di Mario nel film \"Benvenuti al Sud\" e interpreta il medesimo personaggio nel 2012 nel film \"Benvenuti al Nord\", sequel di \"Benvenuti al Sud\". \u00c8 il protagonista nel film La legge degli spazi bianchi, regia di Mauro Caputo, tratto da un racconto di Giorgio Pressburger ed in distribuzione dall'Istituto Luce Cinecitt\u00e0 nel 2019.\nFilmografia.\nTelevisione"}
{"id": "3891610", "revid": "339392", "url": "https://it.wikipedia.org/wiki?curid=3891610", "title": "Aeroporto di Breslavia-Strachowice", "text": ""}
{"id": "3891613", "revid": "1543377", "url": "https://it.wikipedia.org/wiki?curid=3891613", "title": "Fujio Akatsuka", "text": "Biografia.\nFujio Akatsuka \u00e8 nato nella contea di Luanping, in Manciuria, da un ufficiale della polizia giapponese. Dopo la seconda guerra mondiale, \u00e8 cresciuto fra la prefettura di Niigata e la prefettura di Nara. All'et\u00e0 di diciannove anni si trasferisce a Tokyo. Mentre lavora per un'azienda chimica, Akatsuka inizia a disegnare manga. Subito dopo viene ospitato presso il , edificio per appartamenti che accoglieva molti giovani artisti, tra cui Osamu Tezuka, iniziando la propria carriera come artista di sh\u014djo manga. Tuttavia nel 1958, il suo fumetto \"Nama-chan\" (\u30ca\u30de\u3061\u3083\u3093) ottiene un grande successo, e Akatsuka decide di dedicarsi al manga comico. Nel 1964 vince il Shogakukan Manga Award grazie a \"Osomatsu-kun\" e il Bungeishunj\u016b Manga Award nel 1971 per \"Tensai Bakabon.\" Nel 1965 fonda il proprio studio, il \"Fujio Productions\".\nCaratteristica ricorrente nella sua opera \u00e8 che molto spesso il personaggi secondari finiscono per diventare molto pi\u00f9 popolari rispetto ai protagonisti, come nel caso di Papa (\"Tensai Bakabon\"), Iyami, Chibita (\"Osomatsu-kun\"), e Nyarome (\"M\u014dretsu Atar\u014d\"), raffigurando un mondo frenetico dove tutto pu\u00f2 accadere, in cui il principio di autorit\u00e0 viene ridicolizzato e schernito e le leggi fisiche sono spesso sospese e instabili. Lo stile del linguaggio \u00e8 informale, triviale, a tratti volgare, grottesco e pieno di giochi di parole, caratteristica che rende complicata la traduzione in altra lingua. Afferm\u00f2 di essere stato fortemente influenzato da Buster Keaton e \"MAD\" magazine.\nNell'aprile 2002 fu ricoverato in ospedale per emorragia cerebrale, finendo in uno stato vegetativo persistente dal 2004 fino alla sua morte, avvenuta il 2 agosto 2008 per complicazioni polmonari in ospedale a Tokyo."}
{"id": "3891620", "revid": "767487", "url": "https://it.wikipedia.org/wiki?curid=3891620", "title": "24 Shots", "text": "24 Shots \u00e8 un album raccolta del rapper statunitense 50 Cent, subito dopo il suo album di debutto professionistico rappresentato da \"Get Rich or Die Tryin\"'. Il titolo dell'album fa riferimento al numero di tracce presenti nell'album, appunto ventiquattro."}
{"id": "3891625", "revid": "1921867", "url": "https://it.wikipedia.org/wiki?curid=3891625", "title": "Ghost (gruppo musicale svedese)", "text": "I Ghost, precedentemente conosciuti come Ghost B.C. negli Stati Uniti, sono un gruppo musicale heavy metal svedese, formatosi a Link\u00f6ping nel 2006. Il loro primo album (\"Opus Eponymous)\", pubblicato nel 2010, \u00e8 stato nominato al Grammis, un premio musicale svedese, contribuendo ad incrementare la loro popolarit\u00e0. Il secondo album \"Infestissumam\", che \u00e8 stato pubblicato nel 2013, ha vinto il Grammis Award nel 2014 per il Miglior album rock. Il terzo album in studio, \"Meliora\", \u00e8 stato pubblicato nel 2015 ed \u00e8 subito diventato l'album pi\u00f9 venduto in Svezia. Il singolo \"Cirice\", tratto da \"Meliora\", ha vinto il Grammy Award nel 2016 per la Migliore interpretazione metal. Nel 2018 pubblicano il loro quarto album, \"Prequelle\".\nL'immagine della band \u00e8 totalmente incentrata su un look eccentrico e di ispirazione ecclesiastica, che prevede sette musicisti dal volto coperto, di cui sei denominati \"Nameless Ghouls,\" capeggiati dal cantante denominato \"Papa Emeritus\" (vero nome Tobias Forge), che ad ogni album abdica e viene sostituito, secondo la band, da un Papa pi\u00f9 giovane.\nNel 2017 cinque membri del gruppo si sono rivelati al pubblico e quattro di loro hanno citato in causa Tobias Forge, il \"Papa Emeritus,\" svelando anche la sua identit\u00e0.\nStoria.\nFormazione e \"Opus Eponymous (2006-2012)\".\nUn Nameless Ghoul ha affermato che i Ghost si sono formati nel 2006, quando tutti i membri erano in un'altra band e lui suonava un riff che in seguito divent\u00f2 \"Stand By Him\".\nI membri hanno tratto spunto dal loro amore per i film horror e le tradizioni del metal scandinavo per rendere particolare lo stile della band.\nNel 2010 hanno pubblicato la loro prima demo di tre tracce, seguita dal singolo in formato 45 giri \"Elizabeth\"/\"Death Knell\" e, il 10 Ottobre, l'album di debutto \"Opus Eponymous\".\nIn un'intervista condotta da \"Australian Hysteria Magazine\" ad un Nameless Ghoul, la band ha dichiarato di aver preso ispirazione da gruppi underground black metal dei primi anni novanta tra i quali Mayhem, Sarc\u00f3fago e Devil Doll per il loro aspetto cupo ed oscuro.\nI Ghost hanno accompagnato il gruppo Paradise Lost durante il Draconian Times MMXI tour nell'aprile del 2011. Nello stesso anno, l'11 giugno, hanno partecipato al Download Festival nel Regno Unito sul Pepsi Max Stage.\nLa band ha preso parte al Defenders of Faith III Tour con Trivium, In Flames e Rise to Remain nelle date europee. Il 18 gennaio 2012 il gruppo \u00e8 approdato per la prima volta negli Stati Uniti con il 13 Dates of Doom tour a New York, conclusosi il 2 febbraio a Los Angeles. Tra maggio e aprile del 2012 i Ghost hanno aperto i concerti di Mastodon e Opeth nelle date nordamericane dell'Heritage Hunter Tour.\n\"Infestissumam\" (2012-2014).\nIl 15 dicembre 2012, i Ghost hanno suonato nella loro citt\u00e0 natale, dove hanno presentato dal vivo il brano \"Secular Haze\", pubblicato online poche ore prima.\nNel gennaio 2013 il gruppo cambia nome, per cause legali negli Stati Uniti, in Ghost B.C.. A proposito del cambio di nome uno dei Nameless Ghoul ha affermato: \u00abB.C. \u00e8 un gioco di parole per Before Christ, ma \u00e8 solo un emendamento. [...] La B.C. \u00e8 silente e, non appena possibile, verr\u00e0 tolto definitivamente.\u00bb. Il 12 marzo 2013 sulla pagina Facebook del gruppo i fan hanno potuto ascoltare \"Year Zero\", primo singolo dell'album \"Infestissumam\".\nIl 15 febbraio 2013 viene pubblicato il singolo \"Secular Haze\" che va ad anticipare il secondo album \"Infestissumam\", pubblicato il 16 aprile. Nel novembre 2013 il gruppo pubblica l'EP \"If You Have Ghost\", prodotto da Dave Grohl.\n\"Meliora\" (2015-2017).\nIl 10 maggio 2015 il gruppo annuncia la data di pubblicazione di Meliora, terzo album in studio, e la copertina dell'album. Il 29 maggio 2015 viene rivelato l'ingresso nella formazione di Papa Emeritus III. Con l'uscita dell'album, il manager ha annunciato che il gruppo ha ufficialmente abbandonato la denominazione \"Ghost B.C.\".\nIl 16 settembre 2016, il gruppo pubblica l'EP Popestar, contenente il brano inedito \"Square Hammer\", estratto come singolo, e le cover di quattro brani. Grazie all'EP, il 28 febbraio 2017 il gruppo riceve lo Swedish Grammy Award per la categoria Best Hard Rock/Metal.Nel marzo 2017 Martin Persner, gi\u00e0 membro dei Magna Carta Cartel, rivela in un'intervista di essere stato il Nameless Ghoul Omega e di aver lasciato la band nel luglio 2016. \u00c8 il primo membro del gruppo ad aver rivelato la propria identit\u00e0.\nIl suo posto \u00e8 stato preso da Nameless Ghoul Water, che quindi ha cambiato nome in Nameless Ghoul Aether, in quanto quello \u00e8 l'elemento del chitarrista ritmico \u00e8 appunto l'etere (aether). Dopo l'inizio del tour europeo per la promozione dell'EP \"Popestar\" alcuni ex membri del gruppo sporgono denuncia nei confronti del frontman accusandolo di mancata retribuzione e trattamenti non adeguati, affermando che oramai non si tratta pi\u00f9 di un gruppo ma di un progetto solista e prendendo le distanze dalla piega che sta prendendo la band, criticando aspramente Papa Emeritus per il suo comportamento inaccettabile e arrogante. Poche settimane dopo, la risposta ufficiale di Papa Emeritus III costringe il cantante a rivelare la sua identit\u00e0, confermando le voci che gi\u00e0 in passato affermavano che fosse Tobias Forge, ex Subvision e Magna Carta Cartel. Nella risposta Forge afferma che i Ghost non sono mai stati pensati per essere una band e sono sempre stati un progetto solista con lui come unico protagonista e una cerchia di musicisti che dopo qualche tempo venivano sostituiti. Forge afferma per\u00f2 di essere il principale compositore e di avere scritto tutti i testi, le parti di chitarra, basso e batteria, a eccezione di un paio di tracce dove compare il contributo di Martin Persner, ex chitarrista ritmico che per\u00f2 non ha denunciato il cantante svedese. Inoltre sostiene non ci sia mai stato alcun legame legale tra lui e gli ex-membri.\n\"Prequelle\" (2018-2021).\nIl 13 aprile 2018, i Ghost hanno pubblicato un nuovo singolo, intitolato \"Rats\", insieme a un video musicale di accompagnamento. Questo segn\u00f2 la prima uscita della band, con il loro \"nuovo\" frontman Cardinal Copia. Inoltre, la band ha dato il benvenuto a un nuovo personaggio, il sassofonista Papa Nihil, estendendo Ghost in un settetto. L'album si intitolava \"Prequelle\" ed \u00e8 stato pubblicato il 1\u00ba giugno 2018. Un secondo brano, \"Dance Macabre\", \u00e8 stato pubblicato prima dell'album il 17 maggio, e in seguito \u00e8 stato rilasciato come secondo singolo dell'album.\nPer promuovere l'album, i Ghost hanno iniziato il Rats! in tourn\u00e9e negli Stati Uniti dal 5 maggio al 1 giugno. La band \u00e8 stata un atto di apertura per Guns N 'Roses a Oslo, in Norvegia, il 19 luglio 2018.\nI Ghost hanno iniziato il A Pale Tour Named Death a Londra, in Inghilterra, alla Royal Albert Hall il 9 settembre 2018. Un tour nordamericano con lo stesso nome \u00e8 iniziato pi\u00f9 tardi nell'autunno di quell'anno con due spettacoli nell'arena principale a Los Angeles e New York City. Un tour europeo dell'inizio del 2019 con lo stesso nome \u00e8 stato annunciato il 10 settembre 2018. Nel marzo 2019 la band si \u00e8 esibita in Australia e in Giappone come parte del Download Festival. Il gruppo \u00e8 stato successivamente annunciato come atto di apertura del WorldWired Tour dei Metallica da maggio ad agosto 2019. Un secondo tour in Nord America \u00e8 stato annunciato il 1\u00ba aprile 2019, con Nothing More come supporto. Un tour europeo alla fine del 2019 con All Them Witches and Tribulation \u00e8 stato annunciato l'8 luglio 2019.La band ha pubblicato il suo secondo video musicale dell'album per la canzone \"Dance Macabre\" il 17 ottobre 2018. Un terzo video musicale, \"Faith\", \u00e8 stato rilasciato il 20 dicembre 2018 dopo la prima tappa nordamericana della band durante il tour.\nA settembre 2019 i Ghost hanno annunciato il singolo indipendente \"Kiss the Go-Goat/Mary on a Cross\", che \u00e8 stato rilasciato il 13 settembre 2019 tramite Universal Records. Hanno pubblicato un video per \"Kiss the Go-Goat\" a mezzanotte del 12 settembre sul loro canale YouTube e su VEVO.\nNel marzo 2020, in occasione del concerto finale del loro tour, a Citt\u00e0 del Messico, viene rappresentata la morte per un malore di Papa Nihil e Cardinal Copia viene \"nominato\" Papa Emeritus IV, presentandosi in abito corale e con un corpse paint in volto.\nIl 30 settembre 2021 viene rilasciato il singolo \"Hunter's Moon\", per promuovere il film \"Halloween Kills\", la cui colonna sonora include la canzone.\n\"Impera\" (2022-presente).\nil 20 gennaio 2022, con l'uscita del singolo \"Call Me Little Sunshine\", i Ghost annunciano l'uscita del quinto album \"Impera\", previsto per l'11 marzo dello stesso anno.\nInfluenze.\nPer quanto riguarda la loro peculiare immagine, i Ghost hanno tratto ispirazione da gruppi e cantanti come Queen, Kiss, Mayhem, David Bowie, Alice Cooper, Pink Floyd, Death SS e in generale dal cinema dell'orrore e dalla tradizione del metal scandinavo.\nMusicalmente, invece, le principali influenze del gruppo si possono individuare nel rock classico anni '70 dei Blue \u00d6yster Cult, nel doom metal dei Black Sabbath e dei Candlemass ma anche nello stile degli ABBA; i membri hanno affermato che anche band come Metallica, Slayer e il thrash metal in generale hanno contribuito al loro processo di formazione.\nIl 24 aprile 2017, in un'intervista al sito spaziorock.it, il leader Papa Emeritus III precisa che il gruppo ha tratto ispirazione anche dal sound del prog Italiano degli anni '70.\nControversie.\nIl tema satanico dei Ghost si \u00e8 rivelato problematico per il gruppo, specialmente negli Stati Uniti. Durante la registrazione di \"Infestissumam\" a Nashville, nel Tennessee, non sono stati in grado di trovare cantanti corali che avrebbero cantato i loro testi, costringendoli a registrare le parti a Hollywood. Il gruppo non \u00e8 stato in grado di trovare un produttore discografico negli Stati Uniti per la stampa dell'album, perch\u00e9 presentava opere d'arte che mostravano nudit\u00e0, il che ha comportato un ritardo nella pubblicazione dell'album. Quando un intervistatore ha suggerito che la musica della band era diventata pi\u00f9 \"radio-friendly\" e che erano stati accettati nel mainstream americano, un Nameless Ghoul ha risposto che negli Stati Uniti la loro musica era bandita dai principali negozi della catena, la maggior parte degli spettacoli televisivi andavano in onda a tarda notte e la maggior parte delle stazioni radio commerciali. Disse: \"Quindi, s\u00ec, l'America tradizionale ci sta assolutamente dando il benvenuto con le gambe aperte\". Durante un'intervista con Loudwire nell'ottobre 2015, un membro della band dichiar\u00f2 che a partire dal 2015 gli Stati Uniti erano diventati pi\u00f9 accettanti della loro musica e delle loro immagini, ulteriormente evidenziati dalla loro apparizione come ospiti musicali principali al \"The Late Show\" il 30 ottobre 2015, durante un episodio di Halloween a tema, questa \u00e8 stata la prima apparizione televisiva in diretta dei Ghost negli Stati Uniti.\nIl ristorante a tema heavy metal di Chicago Kuma's Corner ha aggiunto un hamburger chiamato \"The Ghost\" al suo menu in omaggio ai Ghost. La sua ricetta include spalla di capra, riduzione di vino rosso e wafer di comunione. Un blogger di cibo cattolico locale ha riconosciuto che mentre il wafer non consacrato non \u00e8 l'Eucaristia, \u00e8 ancora simbolico e che \"\u00e8 una beffa di qualcosa che \u00e8 santo\". Il proprietario del ristorante ha riconosciuto la controversia e ha dichiarato di rispettare la religione rifiutando di rimuovere l'hamburger, citando il Primo Emendamento. Per dimostrare il suo rispetto per le opinioni opposte, ha anche donato $1.500 a organizzazioni benefiche cattoliche dell'Arcidiocesi di Chicago.\nFormazione.\nEx componenti.\nSignificato.\nI membri del gruppo imitano la Chiesa cattolica romana, ma hanno invertito l'immagine per l'adorazione di Satana invece della Santissima Trinit\u00e0. Dal 2010 al 2017, gli strumentisti della band, denominati \"Nameless Ghouls\", hanno rappresentato ciascuno uno dei cinque elementi; fuoco, acqua, vento, terra ed etere, e indossavano il loro rispettivo simbolo alchemico sui loro strumenti. Con l'album \"Meliora\" ogni Ghoul senza nome aveva tutti e cinque i simboli elementali ricamati sul petto destro dei loro costumi, con il simbolo elementale che rappresenta il singolo Ghoul evidenziato per mostrare l'identit\u00e0 di chi lo indossa. Nel 2018, la line-up della band \u00e8 stata ampliata per includere un terzo chitarrista, due tastieriste chiamate \"Ghoulettes\" e Papa Nihil al sassofono.\nPapa emerito.\nIl cantante del gruppo di solito interpreta il personaggio mascotte della band, un prete satanico noto come Papa Emerito. Ci sono stati quattro diversi personaggi che prendono il nome di Papa Emeritus. Hanno accolto per la prima volta il secondo Papa Emerito il 12 dicembre 2012, a Link\u00f6ping. Il 3 giugno 2015, il secondo Papa Emeritus ha dato il benvenuto a suo fratello minore come nuovo Papa Emerito a Link\u00f6ping dopo essere stato \"licenziato\" a causa del suo incarico di rovesciare governi e chiese. Papa Emeritus II e Papa Emeritus III hanno dichiarato di avere solo una differenza di et\u00e0 di 3 mesi. Il 30 settembre 2017 durante uno spettacolo a G\u00f6teborg, Papa Emeritus III \u00e8 stato trascinato fuori dal palco da due uomini, che hanno poi accompagnato un nuovo personaggio, Papa Emeritus 0, sul palco per presentare il prossimo capitolo della band. Papa Emeritus 0 \u00e8 raffigurato come significativamente pi\u00f9 vecchio dei precedenti Papas, facendo uso di un deambulatore e di una bombola di ossigeno mentre cammina sul palco. Il 19 gennaio 2018, la band ha condiviso un video che presenta un personaggio, implicito essere Papa Emeritus IV, ascoltando \"Ceremony and Devotion\" su nastro a 8 tracce mentre criticando le capacit\u00e0 vocali di Papa Emeritus III. Il volto del personaggio \u00e8 nascosto fuori dallo schermo, ma viene mostrato che indossa paramenti rossi simili a un prete cardinale. Tutte le versioni di Papa Emeritus sono in realt\u00e0 lo stesso cantante.\nPeter H\u00e4llje, ex compagno di band dell'ex membro dei Ghost Martin Persner, afferm\u00f2 di aver progettato il personaggio di Papa Emeritus nel 2005, prima della formazione dei Ghost. H\u00e4llje non si \u00e8 mai esibito come Papa Emeritus e ha concordato con Persner di lasciargli usare il personaggio per la sua nuova band. La sua richiesta fu successivamente confermata da Forge.\nCardinale Copia.\nNell'aprile 2018, \u00e8 stato rivelato che il \"nuovo leader\" dei Ghost sarebbe stato il cardinale Copia, che ha fatto il suo debutto dal vivo con il gruppo in uno spettacolo acustico privato il 6 aprile; non fa parte del lignaggio di Papa Emeritus. Invece, Forge descrisse la situazione come Star Wars; \"Ci sono sempre due, maestri e apprendisti...e se uno fa bene il suo lavoro, allora pu\u00f2 guadagnarsi la vernice per il viso.\"\nIn promozione per il loro tour negli Stati Uniti del 2018, un video ha mostrato che Papa Emerito da uno a tre era stato ucciso e che i loro corpi erano stati imbalsamati. In un'intervista del mese successivo, Forge dichiar\u00f2 che, a differenza dei precedenti frontmen dei Ghost, il Cardinale Copia dovrebbe rimanere in giro per circa cinque anni. La band ha anche dato il benvenuto a Papa Nihil, il primo membro della band oltre a Forge a ricevere il nome di un personaggio. Originariamente introdotto come Papa Emeritus Zero, Nihil \u00e8 l'antenato di tutti i precedenti personaggi di Papa Emeritus e, dopo le \"morti\" dei suoi discendenti, l'unico sopravvissuto al lignaggio di Papa Emeritus che conosciamo.\nIdentit\u00e0.\nL'anonimato \u00e8 una delle principali caratteristiche dei Ghost; i membri non hanno rivelato pubblicamente i loro nomi e i cinque strumentisti del gruppo sono indicati solo come \"Nameless Ghouls\". Durante i firma-copie i Ghouls Nameless per firmare la merce timbrano il loro simbolo alchemico individuale, mentre il Papa Emeritus con il suo nome d'arte o le lettere \"PE\". Un Ghoul ha detto che l'idea che i membri della band restino anonimi per attirare l'attenzione \u00e8 un equivoco e che l'idea era quella di rimuovere la loro personalit\u00e0 per consentire al pubblico di concentrarsi sull'opera stessa. Ha anche detto: \"Se la musica non fosse stata rock, non penso che la gente sarebbe diventata nostra seguace solo per il nostro aspetto\". Nel 2011 un Nameless Ghoul ha dichiarato: \"Siamo spesso scambiati per roadies, il che \u00e8 utile. Siamo stati quasi cacciati da luoghi in cui abbiamo suonato. Dimenticare il nostro pass per il backstage \u00e8 un grosso problema\". All'inizio del 2012 un membro della band disse che gli piaceva essere un individuo e che poteva facilmente \"uscire dalla bolla\" quando voleva. Nel maggio 2013 un Ghoul ha rivelato di aver iniziato a rivelare la propria appartenenza al gruppo ai suoi amici e familiari \"per la pace della casa\".\nIn un'intervista dell'agosto 2013 con Jack Osbourne per Fuse News, un membro della band ha dichiarato che Dave Grohl si \u00e8 travestito da Nameless Ghoul e si \u00e8 esibito segretamente con i Ghost. Nell'aprile 2014 un Nameless Ghoul ha rivelato che il gruppo ha avuto diversi cambi nel corso degli anni.\nSi dice che la Swedish Performing Rights Society abbia Tobias Forge, come cantante delle band svedesi Subvision e Repugnant ed ex chitarrista dei Crashd\u00efet (usando l'alias Mary Goore negli ultimi due), accreditato con le canzoni come \"A Ghoul Writer\". Tutte le canzoni della band sono attribuite a \"A Ghoul Writer\", inducendo la gente a sospettare che Forge fosse Papa Emerito. Il database online per la societ\u00e0 statunitense di diritti di esecuzione ASCAP, quando il nome Tobias Forge \u00e8 entrato nella sua casella di ricerca, ha rivelato tutte le canzoni originali dei Ghost (anche se molte tracce usano lo pseudonimo \"A Ghoul Writer\" nel database stesso). A quel tempo, i Ghost dichiararono che non avrebbero commentato alcuna voce sulla loro identit\u00e0. A seguito di una causa nel 2017, \u00e8 stata rivelata l'identit\u00e0 di Forge come Papa Emerito.\nNel marzo 2017, il musicista svedese Martin Persner della band Magna Carta Cartel ha affermato in un breve video clip di essere stato il chitarrista ritmico, noto anche come Omega, dal 2009 a luglio 2016. Ci\u00f2 ha segnato la prima volta che qualcuno si \u00e8 identificato pubblicamente come un membro dei Ghost. Alcuni mesi prima dell'annuncio di Persner, la band reclut\u00f2 un nuovo bassista che era sospettato di essere il bassista dei Lez Zeppelin (una band tributo ai Led Zeppelin composto da sole donne), Megan Thomas, successivamente confermato da Forge. Una causa contro Forge nell'aprile 2017 per conto di quattro membri del passato ha rivelato i loro nomi, cos\u00ec come i nomi di molti altri membri del passato. Alla domanda sul cambio completo della formazione alla fine del 2016, Forge ha dichiarato che i Ghost \"erano sempre una specie di... Bathory, dove c'erano persone che suonavano dal vivo, e le persone che suonavano dal vivo non erano necessariamente le stesse che suonavano nei dischi.\" La causa fu respinta dal tribunale il 17 ottobre 2018."}
{"id": "3891627", "revid": "110157", "url": "https://it.wikipedia.org/wiki?curid=3891627", "title": "Just a Kiss (Mishon)", "text": "Just a Kiss \u00e8 una canzone del cantante statunitense R&amp;B Mishon, pubblicata come secondo singolo estratto dall'album \"The Yearbook\", in uscita nel 2010. Il brano, scritto e prodotto da Bruno Mars, Philip Lawrence, Ari Levine e Da Internz, ha raggiunto la 36\u00aa posizione delle classifiche R&amp;B/Hip-Hop.\nin diverse parti del brano il cantante fa uso dell'Auto-Tune.\nIl video.\nIl videoclip \u00e8 stato diretto da Chris LeDoux e Jeremy Alter e prodotto dallo stesso Alter e Nicole Ehrlich. Mishon esegue il brano mentre balla continuamente, da solo o a fianco di diverse ragazze."}
{"id": "3891631", "revid": "1573940", "url": "https://it.wikipedia.org/wiki?curid=3891631", "title": "Santuario di Santa Maria del Sasso (Caravate)", "text": "Il santuario di Santa Maria del Sasso \u00e8 una chiesa dedicata all'Assunzione di Maria, che si trova a Caravate, in provincia di Varese, nel territorio della diocesi di Como. La denominazione \"del Sasso\" \u00e8 dovuta al fatto che il santuario \u00e8 costruito su un rilievo di roccia calcarea.\nStoria.\nLa prima notizia sicura della chiesa \u00e8 contenuta in un documento del 1159 che indicava i possessi nella zona di Varese del monastero di San Vittore in ciel d'oro di Pavia.\nNel 1515, accanto al santuario fu fondato dagli eremitani di Sant'Agostino un convento che, per\u00f2, fu abbandonato, prima del 1600. In seguito, la propriet\u00e0 dell'edificio pass\u00f2 a privati.\nTra la fine dell'Ottocento e l'inizio del Novecento, alcuni missionari passionisti svolsero diverse predicazioni nella zona di Caravate. Nel febbraio del 1904, durante le quarantore eucaristiche a Gemonio, padre Giovanni Battista Peruzzo fu colpito dal colle e visitato l'edificio, decise di iniziare le pratiche per l'acquisto. Il 13 novembre del 1904 i passionisti si insediarono ufficialmente a Caravate. \nA partire dal 1912 il convento di Caravate assunse la fisionomia di \"Casa di spirituali esercizi per il clero\". Negli anni venti furono eseguiti lavori di abbellimento della chiesa e nel 1935 il santuario fu nuovamente consacrato dal vescovo di Como, monsignor Macchi.\nNel 1999 la diocesi di Como scelse il santuario come chiesa giubilare e in questa occasione venne restaurata la facciata della chiesa, unica parte rimasta dell'edificio cinquecentesco."}
{"id": "3891634", "revid": "767487", "url": "https://it.wikipedia.org/wiki?curid=3891634", "title": "Bulletproof (colonna sonora)", "text": "Bulletproof \u00e8 la colonna sonora del videogioco \"\", realizzata da 50 Cent e pubblicata dalla Shadyville Entertainment."}
{"id": "3891638", "revid": "112861406", "url": "https://it.wikipedia.org/wiki?curid=3891638", "title": "Monday Night Football", "text": "Monday Night Football (abbreviato in MNF) \u00e8 un programma televisivo della National Football League, trasmesso sul canale ESPN.\nLa trasmissione.\nIl programma \u2014 che debutt\u00f2 il 21 settembre 1970 \u2014 trasmette in diretta un incontro del massimo campionato, organizzato per la serata del luned\u00ec in modo da garantire un maggior risalto ed una migliore audience.\nRapporto con il calendario.\nPer evitare di incidere eccessivamente sul calendario stagionale, il \"Monday Night\" non \u00e8 previsto durante l'ultima settimana della stagione regolare.\nInfluenza culturale.\nGrazie anche al programma, l'espressione \"Monday night\" si \u00e8 poi diffusa a livello di massa per indicare un evento fissato al luned\u00ec sera: l'idea \u00e8 stata ripresa in altre discipline oltre al football, tra cui la pallacanestro, il baseball, l'hockey e il calcio."}
{"id": "3891644", "revid": "73843", "url": "https://it.wikipedia.org/wiki?curid=3891644", "title": "Dutch Food Valley Classic 2009", "text": "Il Dutch Food Valley Classic 2009, ventiquattresima edizione della corsa e valida come evento dell'UCI Europe Tour 2009 categoria 1.HC, si svolse il 16 maggio 2009 su un percorso totale di circa 209,4\u00a0km. Fu vinto dall'olandese Kenny van Hummel che termin\u00f2 la gara in 4h40'35\", alla media di 44,692\u00a0km/h.\nAll'arrivo 92 ciclisti portarono a termine il percorso."}
{"id": "3891645", "revid": "468892", "url": "https://it.wikipedia.org/wiki?curid=3891645", "title": "Enkar", "text": ""}
{"id": "3891651", "revid": "767487", "url": "https://it.wikipedia.org/wiki?curid=3891651", "title": "Rolls Razor", "text": "Il Rolls Razor \u00e8 un particolare tipo di rasoio di sicurezza prodotto dall'omonima compagnia inglese Rolls Razor Ltd. indicativamente tra il 1922 e il 1958.\nQuesto rasoio \u00e8 costituito da una scatola metallica che contiene sia la coramella per ravvivare la lama del rasoio che una pietra per affilarla quando il filo della lametta lo richiedeva. La lametta di questo rasoio non \u00e8 infatti una lametta usa e getta e, come le lame dei rasoi a mano libera, richiede una periodica manutenzione. Tuttavia tale lametta \u00e8 provvista di una barra di sicurezza e l'aspetto, la forma e le dimensioni del rasoio sono del tutto equivalenti a quelle di un normale rasoio di sicurezza.\nI primi Rolls Razor furono commercializzati dal 1922 e la produzione continu\u00f2 fino al 1958 quando la Rolls Razor Ltd. fu acquisita dal finanziere John Bloom che decise di abbandonare il settore dei rasoi pressato dalla concorrenza dei rasoi a lametta usa e getta.\nEsistono differenti modelli di Rolls Razor che per\u00f2 presentano solo piccole variazioni prevalentemente relative al materiale, alla forma e agli ornati del contenitore. I primi modelli, \"The Whetter\" prodotti negli anni 20, sono contenuti in una scatola nichelata che presenta una decorazione bugnata. I modelli successivi, \"Imperial\", presentano una decorazione con tre greche parallele e i relativi contenitori sono nichelati, argentati, oppure, per quelli prodotti durante il periodo della seconda guerra mondiale in alluminio. L'ultimo modello prodotto, \"Viscount\", presenta una singola greca e angoli maggiormente arrotondati.\nTutti i modelli hanno per\u00f2 lo stesso funzionamento. La scatola \u00e8 costituita da tre parti fondamentali; i due coperchi che contengono una coramella in cuoio rossastro e una pietra sintetica per l'affilatura e una parte centrale che contiene il meccanismo che permette l'utilizzo di pietra o coramella.\nTale meccanismo \u00e8 basato su un perno trasversale che pu\u00f2 essere mosso mediante una leva e fatto ruotare lungo l'asse maggiore della scatola. Per l'utilizzo si lascia uno dei coperchi in sede e si rimuove quello che non si intende usare. Sul perno trasversale viene inserita la lametta tramite un incastro a molla; spostando la leva del perno in avanti e indietro si ruota il perno che preme e trascina la lametta contro la coramella o la pietra a seconda di quale coperchio sia stato lasciato in sede. Si noti che i due coperchi non sono interscambiabili visto che, pur avendo dimensioni identiche, presentano differenze nell'incastro con la scatola che racchiude il rasoio. Questa scelta \u00e8 dovuta al fatto il movimento del filo della lametta deve essere differente a seconda che si usi la pietra o la coramella: per l'affilatura il filo della lametta deve essere sfregato sulla pietra in avanti di modo da favorire l'asportazione di metallo mentre con la coramella il filo deve fare il movimento opposto per appianare i\ndifetti dovuti all'affilatura o all'utilizzo.\nSe l'utilizzo della coramella \u00e8 necessario prima e dopo ogni rasatura, l'affilatura \u00e8 in genere un'operazione necessaria solo con cadenza mensile o anche maggiore.\nLa confezione contiene inoltre un piccolo manico su cui inserire la lametta per la rasatura.\nIl successo del Rolls Razor \u00e8 stato tale che ne esistono anche imitazioni; in particolare la Darwins Ltd. produsse un rasoio che sfruttava la stessa idea, il Darwin (1933-1939) che presentava per\u00f2 un contenitore privo di pietra per l'affilatura e pi\u00f9 stretto e lungo dei Rolls Razor."}
{"id": "3891654", "revid": "394", "url": "https://it.wikipedia.org/wiki?curid=3891654", "title": "Mugen Keitai Disgaea", "text": " \u00e8 un videogioco di ruolo per telefono cellulare, sviluppato e pubblicato dalla Nippon Ichi Software il 25 maggio 2004. Il videogioco \u00e8 uno spin off della serie \"Disgaea\", e permette al giocatore di personalizzare il personaggio controllato."}
{"id": "3891658", "revid": "767487", "url": "https://it.wikipedia.org/wiki?curid=3891658", "title": "Henri Junior Ndong", "text": ""}
{"id": "3891659", "revid": "288300", "url": "https://it.wikipedia.org/wiki?curid=3891659", "title": "Henri Junior Ndong Ngaleu", "text": ""}
{"id": "3891663", "revid": "122543387", "url": "https://it.wikipedia.org/wiki?curid=3891663", "title": "L\u00e9vy Madinda", "text": "Caratteristiche tecniche.\nInterno di centrocampo, all'occorrenza pu\u00f2 essere schierato da trequartista, esterno o ala sulla fascia destra.\nCarriera.\nClub.\nDopo aver giocato un anno nella massima divisione nazionale del campionato gabonese, Madinda passa agli spagnoli del , venendo inserito nella squadra riserve del club. Il 10 aprile 2011, fa il suo debutto nella terza divisione spagnola, giocando da titolare la sfida tra la seconda squadra del Celta Vigo e l' (0-0), venendo sostituito al 45' al posto di Jota Peleteiro. Durante la stagione 2012-2013, \u00e8 promosso in prima squadra, avendo l'occasione di esordire sia nella Copa del Rey, il 31 ottobre 2012 contro l' (2-0), sia nella Liga, il 31 marzo 2013, subentrando all'81' a Natxo Insa contro il , partita pareggiata 2-2. Nella stagione successiva, Madinda riesce ad avere pi\u00f9 spazio nel club, giocando 20 incontri tra campionato e coppa, spesso partendo dalla panchina. Nel biennio seguente \u00e8 relegato a riserva e il 20 gennaio 2016, il Celta Vigo lo cede in prestito al , squadra della seconda divisione spagnola. Quattro giorni pi\u00f9 tardi, debutta da titolare con la nuova maglia contro l' (1-1) e il 6 marzo seguente firma il suo primo gol nella sua carriera da professionista, andando in rete contro l' (1-1).\nNazionale.\nIl 10 agosto 2011 fa il proprio esordio con la nazionale gabonese contro la (1-0). Il 10 settembre 2014, Madinda realizza il suo primo gol in partite ufficiali con la maglia del Gabon, segnando il gol del pareggio contro il (1-1), incontro valido per le qualificazioni alla Coppa d'Africa 2012. Con il Gabon partecipa a tre Coppe d'Africa (2012, 2015 e 2017) e alle Olimpiadi di Londra 2012."}
{"id": "3891664", "revid": "287204", "url": "https://it.wikipedia.org/wiki?curid=3891664", "title": "Levy Madinda", "text": ""}
{"id": "3891665", "revid": "288300", "url": "https://it.wikipedia.org/wiki?curid=3891665", "title": "L\u00e9vy Cl\u00e9ment Madinda", "text": ""}
{"id": "3891666", "revid": "288300", "url": "https://it.wikipedia.org/wiki?curid=3891666", "title": "Levy Clement Madinda", "text": ""}
{"id": "3891669", "revid": "125129106", "url": "https://it.wikipedia.org/wiki?curid=3891669", "title": "Dave Menne", "text": "\u00c8 stato il primo campione dei pesi medi UFC in assoluto, avendo conquistato il titolo nel 2001.\nDurante la sua carriera ha vinto anche le cinture dei pesi leggeri HOOKnSHOOT (la prima in assoluto della lega) e dei pesi cruiser WEF, nonch\u00e9 il torneo Shidokan Jitsu Warriors War 1 in Kuwait.\n\u00c8 il fondatore dell'accademia di arti marziali miste \"Menne Combat Academy\".\nCarriera nelle arti marziali miste.\nInizi.\nMenne inizia la sua carriera da professionista nel 1997 in Indiana con il torneo dei pesi leggeri HOOKnSHOOT, dove in una sola sera sconfigge tutti e tre i suoi avversari uno dopo l'altro e vince il torneo; le vittorie vennero tutte per KO o sottomissione nel primo round.\nDopo un ottimo inizio lo stesso anno conobbe la sua prima sconfitta per mano di Shonie Carter in un incontro per l'organizzazione Extreme Challenge.\nQui Menne ha un periodo negativo della sua carriera e subisce altre due sconfitte consecutive, portando il suo record personale a 5-3.\nSempre nella Extreme Challenge ebbe la possibilit\u00e0 di prendersi una rivincita su Carter, ma quella volta l'incontro termin\u00f2 in parit\u00e0.\nLa sua quarta sconfitta viene per mano di un giovanissimo Matt Hughes, futura leggenda internazionale delle arti marziali miste.\nDopo quella sconfitta nel 1999 Menne combatt\u00e9 ben 14 incontri consecutivi vincendoli tutti; tra gli avversari sconfitti va menzionato Chris Lytle, futuro campione Cage Rage e veterano dell'UFC.\nRINGS e UFC.\nL'anno termina per\u00f2 con una sconfitta nell'organizzazione giapponese RINGS per mano di Kiyoshi Tamura, che nei successivi anni 2000 si metter\u00e0 in luce nella Pride.\nMenne ha la possibilit\u00e0 di combattere sia in Giappone per la RINGS che negli Stati Uniti per l'importante UFC: l'esordio in quest'ultima associazione \u00e8 datato 10 marzo 2000 e trattasi di una vittoria su Fabiano Iha.\nIn mezzo trova spazio anche per tornare a combattere in Indiana, dove vince il titolo dei pesi cruiser WEF sconfiggendo ai punti il cubano-brasiliano Jos\u00e9 Landi-Jons.\nPrende parte all'importante torneo \"King of Kings 2000\" dell'associazione RINGS, dove passa il primo sbarramento sconfiggendo Wataru Sakata e Roberto Traven, ma nei quarti di finale viene schiantato da Hiromitsu Kanehara.\nPartecipa in Kuwait al torneo Shidokan Jitsu Warriors War 1 che vince sconfiggendo ai punti tutti e tre i suoi avversari: il primo di questi era Carlos Newton, che subito dopo quel torneo torn\u00f2 negli Stati Uniti per vincere il titolo dei pesi welter UFC.\nMenne raggiunge il vertice della sua carriera il 28 settembre 2001: venne infatti istituito il titolo dei pesi medi UFC e Menne, con alle spalle un record personale di 30-7-2, venne convocato in qualit\u00e0 di contendente assieme al connazionale Gil Castillo, lottatore al suo sesto incontro da professionista: Menne vinse per decisione unanime dei giudici di gara dopo 25 minuti ininterrotti di combattimento, divenendo il primo campione dei pesi welter nella storia dell'UFC.\nIl suo regno di campione dura per\u00f2 poco pi\u00f9 di tre mesi, e nel gennaio 2002 Menne viene messo KO da Murilo Bustamante, che gli soffia la cintura.\nIl suo ultimo incontro del 2002 contro Phil Baroni \u00e8 drammatico e Menne viene messo KO dopo pochi secondi e, privo di sensi ma ancora in piedi perch\u00e9 appoggiato alla rete, viene massacrato al volto da Baroni fino a che l'arbitro lo ferma.\nMenne lasci\u00f2 l'UFC dal 2003 al 2006 per poi tornare per un paio di incontri contro Josh Koscheck e Luigi Fioravanti, entrambi persi.\nDopo l'UFC.\nMenne pass\u00f2 i rimanenti anni a combattere in diverse organizzazioni quali l'Extreme Challenge, la DEEP, la Cage Rage e la Bellator, affrontando anche rivali di livello come Jake Shields."}
{"id": "3891670", "revid": "767487", "url": "https://it.wikipedia.org/wiki?curid=3891670", "title": "Mohamed Souma\u00efla", "text": "Caratteristiche tecniche.\n\u00c8 un terzino o centrocampista sinistro.\nCarriera.\nNazionale.\nHa partecipato alla Coppa d'Africa del 2012 ed a quella del 2013."}
{"id": "3891672", "revid": "287204", "url": "https://it.wikipedia.org/wiki?curid=3891672", "title": "Mohamed Soumaila", "text": ""}
{"id": "3891675", "revid": "468892", "url": "https://it.wikipedia.org/wiki?curid=3891675", "title": "Cassandra (Stargate)", "text": ""}
{"id": "3891677", "revid": "1020989", "url": "https://it.wikipedia.org/wiki?curid=3891677", "title": "Angelique Trois", "text": " \u00e8 un videogioco simulatore di appuntamenti sviluppato dalla giapponese Ruby Party e pubblicato da Koei per PlayStation 2 il 22 novembre 2000 in esclusiva per il mercato nipponico. Il gioco \u00e8 il terzo capitolo della serie \"Angelique\". \nTrama.\n, adesso regina di un nuovo cosmo, finisce in un piccolo cosmo, Arcadia, insieme agli altri personaggi di \"Angelique Special 2\". Qui verr\u00e0 liberata Elda, una strana creatura.\nDistribuzione.\nPresente al Tokyo Game Show 2000, una demo giocabile di \"Angelique Trois\", era stata messa a disposizione del pubblico nello stand promozionale della Koei; per quanto i partecipanti presenti all'evento fossero perlopi\u00f9 uomini, lo stand aveva attirato un folto gruppo di ragazze intente a provare il gioco.\nIl gioco \u00e8 stato anche protagonista in uno degli episodi del \"GameCenter CX\", \"variety show\" televisivo giapponese a tema videogiochi, dove \u00e8 stato giocato da Shinya Arino, uno dei due presentatori del duo Yoiko (all'epoca Arino &amp; Hamaguchi).\nAccoglienza.\n\"Angelique Trois\" ha ottenuto un punteggio di 29/40 dalla rivista \"Famits\u016b\", basato sulla somma dei punteggi (da 0 a 10) dati al gioco da quattro recensori della rivista.\nDavid Smith di IGN ha dichiarato che gli \"otome game\" come \"Angelique Trois\", molto popolari in Giappone e molto meno negli Stati Uniti, praticamente mai ricevono pubblicazioni internazionali; oltre a vari apprezzamenti sui generi del gioco di ruolo di strategia e \"dating sim\", Smith ha parlato sommariamente della storia del gioco, nonch\u00e9 della grafica che: \u00ab [...] potrebbe non sfruttare al massimo la potenza della PlayStation 2, ma \u00e8 il massimo della qualit\u00e0 della grafica 2D\u00bb e \u00ab [...] i personaggi sono in 3D con texture che danno loro una sorta di aspetto da animazione tradizionale\u00bb.\nAltri media.\nIn seguito alla pubblicazione del gioco, Ruby Party ha dato inizio a due progetti \"cross media\" incentrati sui personaggi di \"Trois\". Il primo, , \u00e8 una serie di \"side stories\" che hanno luogo poco dopo gli eventi del gioco. La narrazione di questo progetto \u00e8 divisa in tre diversi media:\nIl secondo progetto, , \u00e8 una serie di \"image song\" pubblicata in Giappone su CD, VHS e DVD."}
{"id": "3891678", "revid": "1573940", "url": "https://it.wikipedia.org/wiki?curid=3891678", "title": "Pseudochondrostoma duriense", "text": "La lasca del fiume Duero (Pseudochondrostoma duriense ) \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\nQuesta specie \u00e8 endemica della penisola Iberica settentrionale: bacini dei fiumi Douro, Eo, Masma, Oro, Eume, Allones, Donas, Tambre, Ulla, Umia, Minho, Limia, C\u00e1vado e Ave. Abita i tratti fluviali collinari, in ambienti caratterizzati da corrente vivace.\nDescrizione.\n\u00c8 simile agli altri appartenenti al genere \"Pseudochondrostoma\" come \"P. willkommii\" da cui si distingue soprattutto per il peduncolo caudale pi\u00f9 spesso, per il numero di scaglie lungo la linea laterale e per il numero di raggi divisi nella pinna anale. \nPresenta una livrea argentea con riflessi gialli o bruni. Gli esemplari portoghesi e della Galizia hanno numerosi punti neri su dorso e fianchi. \nLe dimensioni massime toccano i 40 cm.\nRiproduzione.\nSi riproduce in primavera ed effettua lunghe migrazioni in occasione della fregola, epoca in cui diventa gregario.\nAlimentazione.\nSi tratta di una specie prevalentemente vegetariana che integra la sua dieta con piccoli invertebrati.\nConservazione.\nSi tratta di una specie classificata come \"vulnerabile\": le minacce principali sono la costruzione di dighe, la cementificazione degli alvei dei torrenti e l'introduzione di predatori alloctoni come il luccio, il persico trota e il lucioperca."}
{"id": "3891682", "revid": "281901", "url": "https://it.wikipedia.org/wiki?curid=3891682", "title": "Lasca del fiume Duero", "text": ""}
{"id": "3891683", "revid": "281901", "url": "https://it.wikipedia.org/wiki?curid=3891683", "title": "Chondrostoma duriense", "text": ""}
{"id": "3891700", "revid": "1305772", "url": "https://it.wikipedia.org/wiki?curid=3891700", "title": "Zumba Fitness", "text": "Zumba Fitness \u00e8 un videogioco sviluppato dalla Pipeworks Software e pubblicato dalla Majesco Entertainment. \u00c8 un videogioco di tipo exergaming basato sul programma di allenamento Zumba. \u00c8 stato reso disponibile per Wii, PlayStation 3 con PlayStation Move e Xbox 360 con Kinect, nel novembre 2010.\nModalit\u00e0 di gioco.\nIl gioco supporta sino a quattro giocatori per Wii e PlayStation Move, o due giocatori per Kinect. Inoltre \u00e8 possibile giocare sino ad otto giocatori online per PlayStation Move e Kinect.\nSequel.\nNel 2011 la Majesco ha pubblicato un secondo titolo della serie."}
{"id": "3891703", "revid": "2128774", "url": "https://it.wikipedia.org/wiki?curid=3891703", "title": "Episodi di Portlandia (prima stagione)", "text": "La prima stagione della serie televisiva Portlandia, composta da sei episodi, \u00e8 stata trasmessa sul canale statunitense IFC tra il 21 gennaio e il 25 febbraio 2011. \nIn Italia la serie \u00e8 inedita.\nFarm.\nTrama.\nPeter e Nance fanno di tutto per assicurarsi che il loro ordine di pollo al ristorante sia stato preparato in maniera etica ed umana, arrivando a fare visita alla fattoria da cui proviene.\nA Song for Portland.\nTrama.\nFred e Carrie incontrano il sindaco di Portland, il quale assegna loro un compito speciale: creare un tema musicale che rappresenti Portland in una campagna pubblicitaria.\nAimee.\nTrama.\nFred e Carrie scoprono che la loro donna delle pulizie non \u00e8 nient'altro che la loro cantautrice preferita, Aimee Mann, e iniziano a perseguitarla.\nMayor Is Missing.\nTrama.\nIl sindaco di Portland \u00e8 scomparso. Fred e Carrie iniziano una frenetica ricerca per ritrovarlo.\nBlunderbuss.\nTrama.\nA Portland si tiene il Blunderbuss, un festival musicale e cinematografico. Una ragazza che suona sotto il nome di Sparkle Pony cerca in tutti i modi di esibirsi all'interno dell'evento.\nBaseball.\nTrama.\nIl sindaco di Portland si rivolge a Fred e Carrie per riuscire a formare la squadra professionale di baseball della citt\u00e0."}
{"id": "3891705", "revid": "767487", "url": "https://it.wikipedia.org/wiki?curid=3891705", "title": "Batavus Pro Race 2008", "text": "Il Batavus Pro Race 2008, quinta edizione della corsa e valida come evento dell'UCI Europe Tour 2008 categoria 1.1, si svolse il 14 maggio 2008 su un percorso totale di circa 209\u00a0km. Fu vinto dal belga Gert Steegmans che termin\u00f2 la gara in 4h29'56\", alla media di 46,456\u00a0km/h.\nPartenza con 137 ciclisti, dei quali 37 portarono a termine il percorso."}
{"id": "3891708", "revid": "1305772", "url": "https://it.wikipedia.org/wiki?curid=3891708", "title": "Zumba Fitness 2", "text": "Zumba Fitness 2 \u00e8 un videogioco sviluppato dalla Zo\u00eb Mode e pubblicato dalla Majesco Entertainment, e basato sul programma di allenamento Zumba. \u00c8 il sequel di \"Zumba Fitness\" ed \u00e8 stato reso disponibile per Wii nel novembre 2011, e per Xbox 360 nel febbraio 2012 con il titolo Zumba Fitness Rush.\nModalit\u00e0 di gioco.\nI giocatori possono imparare e perfezionare nove diversi stili di danza: Reggaeton, Merengue, Salsa, Cumbia, Hip hop, Mambo, Rumba, Flamenco e Calypso come che nuove coreografie come Axe, Indian, Latin Pop, Bellydance e Pasodoble, guidate dal creatore della Zumba Beto e dagli istruttori Gina Grant e Tanya Beardsley. Le nuove caratteristiche del gioco includono un conteggio delle calorie, un gameplay rinnovato, e le rappresentazioni grafiche degli istruttori.\nColonna sonora.\nIl gioco utilizza nella propria colonna sonora alcuni brani di artisti celebri come \"Pause\" di Pitbull, \"Poison\" di Nicole Scherzinger e \"We No Speak Americano\" di Yolanda Be Cool &amp; DCUP."}
{"id": "3891709", "revid": "287204", "url": "https://it.wikipedia.org/wiki?curid=3891709", "title": "Episodi di Portlandia (seconda stagione)", "text": "La seconda stagione della serie televisiva Portlandia, composta da dieci episodi, \u00e8 stata trasmessa sul canale statunitense IFC dal 6 gennaio al 9 marzo 2012. \nIn Italia la serie \u00e8 inedita.\nMixologist.\nTrama.\nCarrie si infatua di un giovane e abile barista e lo segue fino alla Southern California."}
{"id": "3891711", "revid": "767487", "url": "https://it.wikipedia.org/wiki?curid=3891711", "title": "Leif Pedersen", "text": "Biografia.\n\u00c8 il fratello di Arne Pedersen e fu soprannominato \"Store-L\u00e6kken\".\nCarriera.\nClub.\nPedersen gioc\u00f2 per il Fredrikstad e contribu\u00ec alle vittorie finali di sei campionati e due edizioni della Norgesmesterskapet. Dal 1948, gioc\u00f2 123 partite consecutive con questa maglia, finch\u00e9 la striscia non si interruppe il 30 maggio 1956, quando salt\u00f2 un incontro con lo Asker.\nNazionale.\nPartecip\u00f2 ai Giochi della XV Olimpiade con la , ma fece parte soltanto della rosa dei convocati e non scese mai in campo nella competizione e neanche, pi\u00f9 in generale, con la maglia della selezione scandinava."}
{"id": "3891714", "revid": "119004231", "url": "https://it.wikipedia.org/wiki?curid=3891714", "title": "Vita e Pensiero (casa editrice)", "text": "Vita e Pensiero \u00e8 la casa editrice dell'Universit\u00e0 Cattolica del Sacro Cuore.\nStoria.\nNasce il 20 gennaio 1918 a Milano, nella sede di Corso Venezia 15, grazie ad Armida Barelli, Ludovico Necchi, Francesco Olgiati e Agostino Gemelli, poi fondatori dell'Universit\u00e0 Cattolica (1921).\nIl nome viene mutuato dalla rivista \"Vita e Pensiero\", fondata e diretta da Agostino Gemelli nel 1914. A partire da questo primo periodico il catalogo dell'editrice si \u00e8 arricchito di numerose riviste accademiche, che ancora oggi costituiscono l'ambito privilegiato ove si esprime la ricerca nelle varie discipline in cui l'Universit\u00e0 \u00e8 specializzata. L'attivit\u00e0 della casa editrice si moltiplica poi pubblicando testi soprattutto di argomento filosofico, attraversando il fascismo e ospitando nel suo catalogo anche opere di perseguitati politici, come il volumetto \"I tempi e gli uomini che prepararono la \u201cRerum novarum\u201d\" di Mario Zanatta, pseudonimo di Alcide De Gasperi. Nell'agosto del 1943 subisce i bombardamenti che colpiscono piazza Sant'Ambrogio, perdendo cos\u00ec in un incendio i primi decenni di storia conservati nell'archivio e nel magazzino.\nVita e Pensiero dispone anche di una propria libreria di 380 m\u00b2, situata all'interno dell'Universit\u00e0 in un edificio progettato da Giovanni Muzio sul finire degli anni Venti. Nel 2004 gli interni della Libreria Vita e Pensiero sono stati rimodellati dall'architetto Giovanni Galla e dal grafico Andrea Musso, ancora oggi art director della casa editrice. Il restauro \u00e8 stato tenuto a battesimo dallo scrittore Claudio Magris, da Ermanno Paccagnini e dall'allora rettore dell'Universit\u00e0 Cattolica Lorenzo Ornaghi il 27 gennaio 2005.\nNel 2018 la casa editrice ha compiuto un secolo di vita e ha festeggiato con una serie di incontri sul valore della lettura, una kermesse intitolata \"Viva il lettore\", con la realizzazione del Catalogo storico e la digitalizzazione dell'archivio di quasi tutte le riviste, a partire da Vita e Pensiero.\nCatalogo.\nIl catalogo della casa editrice comprende pi\u00f9 di 800 titoli ed \u00e8 articolato in 3 sezioni: Saggistica di taglio non specialistico, Universit\u00e0 e Strumenti.\nCollegamenti esterni.\nSito ufficiale"}
{"id": "3891722", "revid": "767487", "url": "https://it.wikipedia.org/wiki?curid=3891722", "title": "Lupita Gonz\u00e1lez", "text": " Ha vinto i titolo di Nuestra Belleza Jalisco 2007 a Tlajomulco de Zu\u00f1iga, Jalisco, \u00e8 arrivata alla seconda posizione di Nuestra Belleza Mexico 2007 a Manzanillo e ha vinto il titolo di Miss Continente Americano 2008 a Guayaquil (Ecuador).\nDal 2011 ha iniziato a lavorare in alcuni episodi di diverse serie televisive come \"Como dice el dicho\". Nel marzo dello stesso anno entra a far parte della soap opera \" Ni contigo ni sin ti\", che vede protagonisti Eduardo Santamarina, Laura Carmine, Alessandra Rosaldo ed Erick Elias."}
{"id": "3891732", "revid": "72396", "url": "https://it.wikipedia.org/wiki?curid=3891732", "title": "Grapefruit (album)", "text": " \u00e8 l'album di debutto della cantante giapponese Maaya Sakamoto. La produzione e la composizione di tutti i brani \u00e8 opera Y\u014dko Kanno, mentre la stessa Sakamoto ha scritto il testo di \"Migi Hoppe no Nikibi\" e \"Orange Iro to Yubikiri\", oltre che \"Feel Myself\" insieme a Y\u016bho Iwasato."}
{"id": "3891733", "revid": "729019", "url": "https://it.wikipedia.org/wiki?curid=3891733", "title": "UFC 101", "text": "UFC 101: Declaration \u00e8 stato un evento di arti marziali miste tenuto dalla Ultimate Fighting Championship l'8 agosto 2009 al Wachovia Center di Filadelfia, Stati Uniti.\nRetroscena.\nAlessio Sakara avrebbe dovuto affrontare Rousimar Palhares, ma quest'ultimo si ruppe una gamba durante un allenamento e venne sostituito dal connazionale Thales Leites.\nGeorge Sotiropoulos doveva vedersela con Rob Emerson che per\u00f2 era indisponibile: George Roop si propose di sua volont\u00e0 per rimpiazzarlo.\nPremi.\nAi vincitori sono stati assegnati 60.000$ per i seguenti premi:"}
{"id": "3891735", "revid": "339392", "url": "https://it.wikipedia.org/wiki?curid=3891735", "title": "Pierre Fran\u00e7ois de Rigaud, Marchese di Vaudreuil-Cavagnal", "text": ""}
{"id": "3891736", "revid": "110157", "url": "https://it.wikipedia.org/wiki?curid=3891736", "title": "Dive (Maaya Sakamoto)", "text": "Dive \u00e8 il secondo album della cantante giapponese Maaya Sakamoto.. Come nel primo album, Y\u014dko Kanno ha prodotto questo disco, mentre tutti i testi sono stati scritti dalla Sakamoto e Y\u016bho Iwasato, ad eccezione di \"Baby Face\" e \"Heavenly Blue\", scritte insieme a Tim Jensen."}
{"id": "3891740", "revid": "287204", "url": "https://it.wikipedia.org/wiki?curid=3891740", "title": "Anaecypris hispanica", "text": "Anaecypris hispanica, noto anche come jarabugo o saramugo \u00e8 un pesce d'acqua dolce della famiglia Cyprinidae. \u00c8 l'unica specie vivente del genere \"Anaecypris\".\nDistribuzione e habitat.\n\u00c8 endemico del bacino del fiume Guadiana, nella penisola Iberica.\nPopola piccoli e piccolissimi corsi d'acqua con acque pure e fresche, ricche di ossigeno, con corrente vivace, fondo ciottoloso e assenza di piante acquatiche. I torrenti in cui vive spesso in estate si prosciugano e i jarabugo sopravvivono in piccole pozze.\nDescrizione.\nSi tratta di un pesciolino allungato, con corpo abbastanza stretto ed affusolato. La bocca \u00e8 rivolta in alto. La pinna dorsale \u00e8 arretrata, inserita dietro le pinne ventrali. \u00c8 presente una carena priva di scaglie sul ventre, tra le pinne ventrali e la pinna anale. Tutte le pinne sono piuttosto ampie. La linea laterale \u00e8 incompleta.\nLa taglia non supera i 6\u00a0cm.\nBiologia.\n\"Anaecypris hispanica\" \u00e8 una specie a vita breve, non oltre 3 anni.\nAlimentazione.\nSi nutre di plancton sia animale che vegetale, che raccoglie filtrando l'acqua.\nRiproduzione.\nSi riproduce in primavera ed effettua migrazioni verso monte.\nConservazione.\n\u00c8 una specie fortemente minacciata a causa della frammentazione dell'habitat, della costruzione di dighe e sbarramenti che impediscono le migrazioni riproduttive, della riduzione di portata dei torrenti a causa dei prelievi idrici e dell'inquinamento idrico. Le popolazioni si sono ridotte di oltre il 50% negli ultimi 10 anni."}
{"id": "3891743", "revid": "281901", "url": "https://it.wikipedia.org/wiki?curid=3891743", "title": "Anaecypris", "text": ""}
{"id": "3891744", "revid": "281901", "url": "https://it.wikipedia.org/wiki?curid=3891744", "title": "Jarabugo", "text": ""}
{"id": "3891745", "revid": "281901", "url": "https://it.wikipedia.org/wiki?curid=3891745", "title": "Saramugo", "text": ""}
{"id": "3891748", "revid": "1442080", "url": "https://it.wikipedia.org/wiki?curid=3891748", "title": "Iconografia urbana", "text": "L'iconografia urbana \u00e8 parte del pi\u00f9 vasto settore dell'iconografia, termine usato sia estensivamente per indicare l'insieme delle rappresentazioni figurative di un determinato soggetto, sia, all'interno della storia dell'arte, per indicare lo studio della descrizione dei temi raffigurati nelle opere figurative. L'iconologia ha invece lo scopo di interpretare gli stessi temi. Secondo Erwin Panofsky l'iconografia mira \"a decifrare il soggetto sia in modo diretto che indiretto di una figurazione\" ed \u00e8 quindi \"di incalcolabile aiuto per fissare, date stabilire provenienze, eventualmente assicurare l'autenticit\u00e0 delle opere: e naturalmente fornisce la base necessaria per ogni interpretazione successiva\".\nL'iconografia urbana come metodologia di studio.\nLo studio dell'iconografia urbana ha conosciuto negli ultimi trent'anni uno sviluppo ed un rilievo sempre crescenti in ambiti diversi, ma soprattutto all'interno degli studi di storia urbana, di cui ha costituito uno degli approcci pi\u00f9 innovativi. L'iconografia urbana ha per soggetto la citt\u00e0, un organismo complesso e dinamico che \u00e8 l'espressione materiale di idee sociali, di esigenze individuali e collettive come l'abitare, il professare la religione il riunirsi per scopi ricreativi, economici o politici, esigenze a cui societ\u00e0 diverse hanno dato diverse soluzioni. Per poterne interpretare l'immagine \u00e8 necessaria quindi una conoscenza approfondita dei suoi meccanismi di evoluzione, cos\u00ec come della cultura che su di essa si \u00e8 formata. \nD'altra parte l'immagine stessa occupa una posizione nella storia pi\u00f9 vasta dei manufatti figurativi e decifrare il suo codice rappresentativo \u00e8 un'operazione indispensabile per assicurarne una lettura corretta ed un uso appropriato. Dopo che \u00e8 stata portata alla luce e catalogata la produzione relativa alle singole citt\u00e0 sono divenute oggetto d'indagine le metodologie di costruzione delle immagini, i linguaggi utilizzati, le tecniche e gli strumenti, i rapporti tra descrizione letteraria e figurativa, i rapporti tra struttura materiale e rappresentazione. L'impiego di computer e strumenti informatici ha aperto nuove e promettenti prospettive d'indagine. Oggi, grazie ai risultati di numerosi studi, l'iconografia urbana si \u00e8 smarcata dalla posizione di ancella sussidiaria alla storia urbana, per conquistare una piena dignit\u00e0 e uno spazio autonomo nel mondo della ricerca.\nStato dell'arte.\nRaccolte sistematiche di immagini relative alle singole citt\u00e0 sono state pubblicate fin dall'inizio del secolo XX, ma pi\u00f9 recente \u00e8 la considerazione dell'iconografia urbana come una metodologia di studio. Dopo la pubblicazione dell'Atlante della Storia d'Italia (Einaudi, Torino, 1976), ed il varo di una collana editoriale con queste finalit\u00e0 (\"Le citt\u00e0 nella storia d'Italia\", editori Laterza, Bari, dal 1980) in tempi pi\u00f9 recenti si sono aperte nuove e pi\u00f9 feconde direzioni di ricerca. Il tema \u00e8 stato dibattuto in molti convegni e tavole rotonde, alcuni dei quali sono stati pubblicati in atti.\nRelazioni sull'iconografia urbana sono state presentate nelle apposite sezioni delle pi\u00f9 ampie biennali \u201cInternational Conferences on the History of Cartography\u201d (http://www.maphistory.info/ichcintro.html).\nLe singole citt\u00e0 hanno iniziato a promuovere indagini sulla propria iconografia e a produrre mostre, talvolta allargate a contesti pi\u00f9 ampi, che sono state affiancate da ricchi cataloghi\nNegli anni ottanta il tema ha trovato ampio spazio all'interno di studi sulla cartografia topografica, ma \u00e8 solo negli anni novanta che le ricerche sono state sufficientemente mature perch\u00e9 si potessero compiere studi di sintesi:\nPaul D.A. Harvey, The history of Topographical Maps: Symbols, Pictures and Surveys, Thames and Hudson, London 1980; Lucia Nuti, Ritratti di citt\u00e0.Visione e memoria tra Medioevo e Settecento, Marsilio, Venezia 1996; Cesare De Seta, Ritratti di citt\u00e0. Dal Rinascimento al secolo XVIII, Einaudi, Torino 2011; H.Ballon, D.Friedman, Portraying the City in Early Modern Europe: Measurement, Representation, and Planning, in Cartography in the European Renaissance, a cura di. D.Woodward, Chicago University press, Chicago- London 2007, pp.680-704; Lucia Nuti, Cartografie senza carte. Lo spazio urbano descritto dal Medioevo al Rinascimento, Jaca Book, Milano 2008, Daniela Stroffolino, L'Europa \"a volo d'uccello\". Dal Cinquecento ad Alfred Guesdon, Edizioni Scientifiche Italiane, Napoli 2012.\nArchivi on-line.\nAttualmente molte immagini di citt\u00e0 sono disponibili on line in alta o bassa risoluzione, ma senza esaustive informazioni storiche. Dalle ricerche di iconografia urbana sono nati due siti-web: quello del Centro Interdipartimentale di Ricerca sull'Iconografia della Citt\u00e0 Europea di Napoli (http://www.iconografiacittaeuropea.unina.it/), l'Atlante storico iconografico delle citt\u00e0 toscane (http://asict.arte.unipi.it) ospitato dall'Universit\u00e0 di Pisa."}
{"id": "3891749", "revid": "110157", "url": "https://it.wikipedia.org/wiki?curid=3891749", "title": "Single Collection+ Hotchpotch", "text": " \u00e8 la prima compilation della cantante giapponese Maaya Sakamoto. L'album \u00e8 stato pubblicato in Giappone dalla Victor Entertainment nel 1999, e negli Stati Uniti dalla Geneon Entertainment nel 2005."}
{"id": "3891752", "revid": "767487", "url": "https://it.wikipedia.org/wiki?curid=3891752", "title": "Aucan (album)", "text": "Aucan \u00e8 il primo album discografico degli Aucan, pubblicato nel 2008 da Ruminance e AfricanTape."}
{"id": "3891753", "revid": "196390", "url": "https://it.wikipedia.org/wiki?curid=3891753", "title": "Claudio Matias Cuffa", "text": ""}
{"id": "3891754", "revid": "640277", "url": "https://it.wikipedia.org/wiki?curid=3891754", "title": "Upsilon Andromedae e", "text": "Upsilon Andromedae e \u00e8 un pianeta extrasolare che ruota attorno alla stella Upsilon Andromedae A, una nana gialla che fa parte di un sistema stellare situato a 43,9 anni luce dalla Terra. Il pianeta \u00e8 stato scoperto alla fine del 2010, a distanza di oltre un decennio dalla scoperta degli altri 3 pianeti che ruotano attorno a Upsilon Andromedae, avvenuta nel 1999\nCaratteristiche.\nIl pianeta pare sia il pi\u00f9 assomigliante a Giove tra tutti i pianeti extrasolari scoperti fino ad ora; la massa \u00e8 appena superiore (1,06 volte), e la distanza dalla stella madre quasi la stessa di quella che separa Giove dal Sole, cio\u00e8 5,25 U.A. contro le 5,2 U.A. della distanza Sole-Giove. "}
{"id": "3891758", "revid": "287204", "url": "https://it.wikipedia.org/wiki?curid=3891758", "title": "Squalius pyrenaicus", "text": "Il cacho (Squalius pyrenaicus) \u00e8 un pesce osseo di acqua dolce appartenente alla famiglia dei Ciprinidi.\nDistribuzione e habitat.\nSi tratta di una specie endemica della met\u00e0 meridionale della Penisola Iberica, tra gli altri nei bacini dei fiumi Tago, Guadiana, Guadalquivir. Una stazione disgiunta, forse traslocata \u00e8 presente nel basso corso dell'Ebro.\n\u00c8 una specie molto adattabile che popola ogni genere di ambiente.\nDescrizione.\nSimile al cavedano ma dotato di bocca pi\u00f9 piccola. Il muso \u00e8 appuntito, la bocca terminale.\nSupera i 25\u00a0cm di lunghezza.\nBiologia.\nAlimentazione.\nSi nutre di invertebrati bentonici.\nRiproduzione.\nAvviene in tratti fluviali con acqua bassa, fondo di ciottoli e corrente veloce.\nConservazione.\nLe popolazioni sono in buono stato sebbene sia sensibile a disturbi come l'inquinamento idrico, i lavori in alveo e l'introduzione di specie aliene."}
{"id": "3891759", "revid": "110157", "url": "https://it.wikipedia.org/wiki?curid=3891759", "title": "Black Rainbow", "text": "Black Rainbow \u00e8 un album discografico degli Aucan, pubblicato il 18 febbraio 2011 da La Tempesta International e distribuito da Venus Dischi. La versione vinile \u00e8 a cura di Tannen Records.\nIl disco.\n\u00c8 stato registrato e mixato da Giovanni Ferliga, anche produttore, a Padova tra il 15 e il 30 novembre 2010 con la collaborazione di Stefano Scattolin. La masterizzazione \u00e8 invece stata affidata a Matt Coulton agli AIR Studios di Londra l'8 e il 9 dicembre 2010.\nLa copertina \u00e8 una foto scattata da Francesco D'Abbraccio, uno dei membri del gruppo.\nPer promuovere il disco \u00e8 stato intrapreso tra febbraio e marzo 2011 un tour europeo di circa 50 date organizzato da 5 Rose Press, un tour italiano organizzato da Virus concerti e un tour di tre settimane nella East Coast statunitense nell'ottobre del 2011."}
{"id": "3891767", "revid": "1873017", "url": "https://it.wikipedia.org/wiki?curid=3891767", "title": "Shuri-ry\u016b", "text": "Il karate \u00e8 un eclettico sistema di arti marziali sviluppato da Robert Trias (1923-1989), che fu la prima persona ad insegnare karate nel territorio degli Stati Uniti e che apr\u00ec il primo dojo, nel 1946, a Phoenix in Arizona. Successivamente, nel 1948, form\u00f2 la prima associazione di karate degli Stati Uniti, la United States Karate Association (USKA). La USKA divenne una delle pi\u00f9 grandi associazioni di karate del paese; fra i suoi membri figurano quasi tutti i migliori istruttori di karate della prima generazione.. Lo stile Shuri-ry\u016b \u00e8 insegnato negli Stati Uniti, parte dell'Europa, nel Sud America ed \u00e8 correlato agli altri stili Trias di karate come Sh\u014drei-G\u014dj\u016b-ry\u016b, Sh\u014drei ry\u016b e Sh\u014drei-kai.\nGradi.\nLo stile Shuri-ry\u016b, come la maggior parte dei sistemi arti marziali, utilizza un sistema di cinture per designare il grado. Il grado appropriato viene assegnato quando lo studente dimostra un certo livello di conoscenza durante l'esecuzione delle tecniche: kata, ecc. Il sistema dei gradi, come enunciato nel \"The Pinnacle of Karate\" si Trias, \u00e8 il seguente:\nAd ogni livello, l'allievo dovr\u00e0 inoltre superare un rigoroso requisito fisico prima di effettuare le prove tecniche. A questo scopo si utilizzano prove quali la corsa per una o due miglia (sopra la verde = 1 miglio, viola e oltre = 2 miglia), il sollevamento di pesi di 10 o 15\u00a0lb di peso 75 volte sopra la testa (a seconda del sesso), l'esecuzione di 500-1000 calci frontali, e varie tecniche di mano."}
{"id": "3891768", "revid": "114475717", "url": "https://it.wikipedia.org/wiki?curid=3891768", "title": "Oh My Heart", "text": "Oh My Heart \u00e8 il quarto singolo estratto dall'album \"Collapse into Now\" del gruppo musicale alternative rock statunitense R.E.M..\nIl singolo.\nIl singolo \u00e8 uscito nelle radio il 1\u00ba febbraio 2011, un mese e 7 giorni prima della pubblicazione dell'album \"Collapse into Now\". \u00c8 stato pubblicato in formato digitale in tutt'Europa e negli Stati Uniti. Successivamente, il 18 febbraio, ne \u00e8 stata pubblicata un'edizione in compact disc, distribuita in Germania."}
{"id": "3891771", "revid": "587852", "url": "https://it.wikipedia.org/wiki?curid=3891771", "title": "Campionato mondiale Supersport 2012", "text": "Il campionato mondiale Supersport 2012 \u00e8 la quattordicesima edizione del campionato mondiale Supersport.\nKenan Sofuo\u011flu con la Kawasaki ZX-6R del team Kawasaki Lorenzini vince il campionato piloti, per il pilota turco, rientrato in questa annata nel mondiale Supersport dopo l'infelice parentesi nel motomondiale in Moto2, si tratta del terzo mondiale dopo quelli del 2007 e del 2010. Sofuo\u011flu diventa cos\u00ec il primo pilota a vincere tre titoli in questo campionato, riportando la Kawasaki al primo posto nella graduatoria piloti a distanza di undici anni dall'ultimo titolo di Andrew Pitt nel 2001. Cluzel, anche lui proveniente dalla Moto2 ma alla prima stagione nel mondiale Supersport, alla guida della Honda CBR600RR del team PTR Honda riesce a piazzarsi secondo a 21 lunghezze dal vertice, totalizzando anche quattro vittorie in gara.\nDa segnalare la vittoria di Lorenzo Lanzi ad Assen, che riesce a vincere l'unica gara stagionale a cui partecipa in questo campionato (corsa in sostituzione di Pe\u0161ek con la Honda CBR600RR del team PRORACE), ed il primo podio in questa categoria per un pilota russo, ottenuto da Vladimir Leonov con la Yamaha YZF R6 del team Yakhnich Motorsport.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.\n!width=5%|Punti"}
{"id": "3891782", "revid": "1094968", "url": "https://it.wikipedia.org/wiki?curid=3891782", "title": "Lago di Vodo di Cadore", "text": "Il lago di Vodo di Cadore \u00e8 un invaso artificiale ottenuto dalle acque del fiume Boite; \u00e8 situato al di sotto del centro di Vodo di Cadore (provincia di Belluno), poco pi\u00f9 a monte del vicino lago di Valle di Cadore. L'impianto idroelettrico fu commissionato dalla SADE e fu completato nel 1960; le acque del bacino sono collegate all'impianto di Pontesei. Tutti questi bacini fanno parte di un sistema idroelettrico pi\u00f9 vasto, progettato per sfruttare al meglio le acque dei fiumi costituenti tale sistema: Piave, Boite, Ma\u00e8, Vajont."}
{"id": "3891787", "revid": "125721805", "url": "https://it.wikipedia.org/wiki?curid=3891787", "title": "Teatro di San Carlo", "text": "Il Real Teatro di San Carlo, noto anche come Teatro di San Carlo o Teatro San Carlo, pi\u00f9 semplicemente chiamato San Carlo, \u00e8 il teatro lirico di Napoli. Fondato nel 1737, \u00e8 il pi\u00f9 antico teatro d'opera d'Europa e del mondo ad essere tuttora attivo, primo teatro italiano ad istituire una scuola per la danza; anticipa di 41 anni il Teatro alla Scala di Milano e di 55 anni il Teatro La Fenice di Venezia. In origine, poteva ospitare 3285 spettatori, poi ridotte a 1386 in seguito alle normative sulla sicurezza. Conta una vasta platea (22\u00d728\u00d723 m), cinque ordini di palchi disposti a ferro di cavallo pi\u00f9 un ampio palco reale, un loggione ed un palcoscenico (34\u00d733 m). \nDate le sue dimensioni, struttura e antichit\u00e0 \u00e8 stato modello per i successivi teatri d'Europa. \nAffacciato sull'omonima via e, lateralmente, su piazza Trieste e Trento, il teatro, in linea con le altre grandi opere architettoniche del periodo, quali le grandi regge borboniche, fu il simbolo di una Napoli che rimarcava il suo \"status\" di grande capitale europea.\nIl Teatro San Carlo \u00e8 stato inserito dall'UNESCO tra i monumenti considerati Patrimonio dell'Umanit\u00e0.\nStoria.\nSettecento.\nFondato per volont\u00e0 di Carlo di Borbone, costruito da Giovanni Antonio Medrano e Angelo Carasale per una capienza da 3.000 posti, fu inaugurato il 4 novembre 1737, proprio in occasione del giorno dell'onomastico del Re, dal quale prese il nome il teatro. \nL'opera che per prima in assoluto and\u00f2 in scena fu l\"Achille in Sciro\" di Domenico Sarro e libretto di Pietro Metastasio con Vittoria Tesi, Angelo Amorevoli e il soprano Anna Peruzzi alla presenza del re.\nA Domenico Sarro vennero pagati, con apposita polizza emessa nel dicembre del 1737, 220 ducati: \u00abin soddisfazione della composizione del prologo ed opera in musica intitolata \"Achille in Sciro\" che si \u00e8 rappresentata nel Teatro Reale di San Carlo il d\u00ec 4 novembre prossimo passato\u00bb.\nInizialmente fu sede esclusivamente dell'opera seria; l'opera buffa si dava in altre sedi della citt\u00e0, come il Teatro Mercadante (al tempo denominato \"Fondo dei Lucri\") o il San Bartolomeo o il Teatro dei Fiorentini.\nNei primi anni i compositori che esibivano sul palcoscenico le loro opere erano prettamente quelli di scuola napoletana, provenienti dai conservatori della citt\u00e0. Questi erano su tutti: Leonardo Leo, Niccol\u00f2 Porpora, Leonardo Vinci, Johann Adolf Hasse, Gaetano Latilla, Niccol\u00f2 Jommelli, Baldassarre Galuppi, Niccol\u00f2 Piccinni, Antonio Maria Gaspare Sacchini, Carlo Broschi, Tommaso Traetta, Giacomo Tritto, Giovanni Paisiello e Domenico Sarro.\nTra i cantanti si registrano i nomi della Tesi, Amorevoli, Anna De Amicis, Celeste Coltellini e Gaetano Majorano.\nNel frattempo, il prestigio del San Carlo crebbe al punto da attirare diverse illustri personalit\u00e0 di fama internazionale. \nAnd\u00f2 infatti in scena nel 1752 la prima assoluta di \"Clemenza di Tito\" di Christoph Willibald Gluck con successo con Majorano, nel 1761 il \"Catone in Utica\" e nel 1762 l\"Alessandro nell'Indie\" entrambe prime assolute di Johann Christian Bach, mentre negli anni successivi vi giunsero come ospiti Georg Friedrich H\u00e4ndel, Franz Joseph Haydn e anche il quattordicenne Mozart, il quale, insieme al padre Leopold, soggiorn\u00f2 a Napoli per pi\u00f9 di un mese, dal 14 maggio al 25 giugno del 1770. Il 30 maggio assistette in teatro alla prima rappresentazione de \"L'Armida abbandonata\" di Niccol\u00f2 Jommelli. \nNel 1774 avviene il successo della prima di \"Alessandro nell'Indie\" di Niccol\u00f2 Piccinni con Gaspare Pacchierotti e nel 1779 di \"Ifigenia in Aulide\" di Vicente Mart\u00edn y Soler con Luigi Marchesi e Giovanni Ansani.\nIntanto sul finire del Settecento il San Carlo accolse anche uno due dei pi\u00f9 illustri compositori europei e uno dei pi\u00f9 importanti esponenti della scuola musicale napoletana, Domenico Cimarosa. Il Cimarosa, che era fino ad allora andato in scena solo nei teatri dei Fiorentini e San Bartolomeo, debutt\u00f2 al teatro Massimo di Napoli solo nel 1782 con \"L'eroe cinese\" (dramma su libretto di Pietro Metastasio), nel 1783 con \"Oreste\" per poi ritornare in scena solo in un'altra occasione, nel 1797, con l\"Artemisia regina di Caria\" (dramma su libretto del Marchesini).\nA Giovanni Paisiello, nel 1787, viene dato il compito di \"sovrintendere all'Orchestra del San Carlo\".\nNel 1799, durante la Repubblica Napoletana, il San Carlo assunse la denominazione di \"Teatro Nazionale di San Carlo\". Una volta caduta la Repubblica, poi, ritorn\u00f2 alla precedente denominazione.\nOttocento.\nLa gestione di Barbaja.\nGioacchino Murat ascende al trono nel 1808 e dal 7 luglio del 1809 (fino al 1840) il teatro viene gestito dall'impresario Domenico Barbaja. \nFurono quegli gli anni della ristrutturazione del San Carlo con gli importanti lavori di Antonio Niccolini che, durati due anni, diedero all'edificio l'aspetto mostrato nel ventunesimo secolo. Furono essenzialmente rivisti gli interni creando ambienti di ristoro e ricreazione e, soprattutto, fu rifatta la facciata in pieno stile neoclassico.\nLa nuova sala interna fu tuttavia ricostruita appena sei anni dopo (nel 1817) sempre dal Niccolini, a seguito di un incendio che la distrusse la notte fra il 12 e 13 febbraio 1816. \nI lavori ripristinarono sostanzialmente lo stato precedente del teatro anche se, proprio in quest'occasione, fu riadattata la sala interna in modo che raggiungesse i 2500 posti a sedere.\nFu inoltre eseguita la grande tela sul soffitto di 500 metri quadrati, opera di Antonio, Giovanni e Giuseppe Cammarano che raffigura \"Apollo che presenta a Minerva i pi\u00f9 grandi poeti del mondo\" e furono introdotti da Camillo Guerra e Gennaro Maldarelli particolari decorativi, come l'orologio nel sottarco del proscenio in cui il Tempo indica lo scorrere delle ore mentre la sirena delle arti, in basso a sinistra, tenta di trattenerle (come a dire che l'\"arte non ha tempo\"). La nuova riapertura fu inaugurata il 12 gennaio del 1817 con la cantata \"Il sogno di Partenope\" di Giovanni Simone Mayr, gi\u00e0 stato al San Carlo con altri lavori tra cui la \"Medea in Corinto\" (28 novembre 1813). Nel giorno di apertura, durante il suo \"Viaggio in Italia\", si trov\u00f2 a Napoli anche Stendhal, il quale assistendo all'inaugurazione del teatro, disse:\nLe grandi stagioni di Rossini e Donizetti.\nDal 1815 al 1822, il direttore musicale del teatro fu Gioachino Rossini che in quel periodo visse una delle sue stagioni pi\u00f9 importanti e prolifiche. Sia la presenza del Rossini sia di Mayr, nel giorno di riapertura, si doveva essenzialmente alla bravura di Domenico Barbaja, il pi\u00f9 grande impresario d'Italia e forse d'Europa. Il legame che esisteva tra il Rossini e il Barbaja era molto forte al punto che il maestro marchigiano visse per tutto il suo periodo Napoletano nel palazzo di famiglia Barbaja. Il 4 ottobre 1815 avviene la prima assoluta di \"Elisabetta, regina d'Inghilterra\" con Isabella Colbran, Andrea Nozzari e Manuel Garc\u00eda seguita dalle prime assolute di \"Armida\" nel 1817, \"Mos\u00e8 in Egitto\" e \"Ricciardo e Zoraide\" nel 1818, \"Ermione\" nel 1819 e il successo di \"Zelmira\" nel 1822.\nDopo Rossini, l'incarico di direttore fu affidato a Gaetano Donizetti, direttore artistico dal 1822 al 1838. Il Donizetti aveva stipulato un contratto con Barbaja che lo impegnava a comporre quattro opere l'anno. L'attivit\u00e0 di Donizetti a Napoli \u00e8 incessante e molte sono le prime assolute andate in scena al San Carlo o al Nuovo durante la sua attivit\u00e0 artistica. Tra il 1823 e il 1844, infatti, al San Carlo furono presentate ben 19 opere in prima esecuzione (17 durante la sua direzione), fra cui il successo dell\"Esule di Roma\", di \"Elisabetta al castello di Kenilworth\", di \"Fausta\", \"Maria Stuarda\", di Roberto Devereux e il capolavoro \"Lucia di Lammermoor\" (su libretto di Salvadore Cammarano) rappresentato con successo nella prima assoluta del 26 settembre 1835. Intanto, al San Carlo vi calcarono le scene anche personalit\u00e0 quali Niccol\u00f2 Paganini nel 1819, Vincenzo Bellini che nel 30 maggio 1826 debutta con la prima assoluta di \"Bianca e Fernando\" e Saverio Mercadante che metter\u00e0 in scena ben 14 prime assolute.\nNel 1825 avvenne il grande successo de \"L'ultimo giorno di Pompei\" di Giovanni Pacini con Adelaide Tosi, Giovanni David, Luigi Lablache e Michele Benedetti (basso), nel 1835 di \"Ines de Castro\" di Giuseppe Persiani con Maria Malibran e Gilbert Duprez, nel 1840 di La Vestale (Mercadante) con Domenico Reina, Paul Barroilhet e Benedetti, di \"L'osteria di Andujar\" di Giuseppe Lillo e di Saffo (Pacini) con Gaetano Fraschini, Giovanni Orazio Cartagenova e Benedetti, nel 1841 di \"Rolla\" di Teodulo Mabellini con Gaetano Fraschini e Filippo Colini e nel 1846 di \"La sirena di Normandia\" di Pietro Torregiani con la Tadolini e Fraschini.\nNel teatro napoletano all'epoca cantavano interpreti come Maria Malibran, Giuditta Pasta, Luigi Lablache, Giovanni Battista Rubini, Adolphe Nourrit e Gilbert Duprez.\nL'epoca di Verdi.\nDurante la seconda parte del regno di Ferdinando II la morsa della censura si faceva pi\u00f9 stretta nella vita artistica del teatro. Dopo il cambio titolo dell'opera del Bellini \"Bianca e Fernando\" in \"\"Bianca e Gernando\", vi furono altre censure che questa volta tormentarono il rapporto con Giuseppe Verdi. Fu, infatti, inizialmente proibita la messa in scena di due importanti opere verdiane, quali \"Il trovatore\" nel 1853 e \"Un ballo in maschera\" (con il nome di \"Una vendetta in domino\") nel 1859; quest'ultima, commissionata proprio dall'impresario del San Carlo, a causa del rifiuto del compositore di accogliere le modifiche imposte dai censori, and\u00f2 in scena a Napoli solo nel 1862, dopo la prima romana del 17 febbraio 1859 al Teatro Apollo, con il nuovo titolo e altre modifiche. Nonostante tutto, il rapporto con Verdi fu abbastanza importante; furono infatti ospitate diverse opere del compositore emiliano: \"Oberto, Conte di San Bonifacio\" nel 1841, \"Ernani\" (con il nome \"Il corsaro di Venezia\"\") nel 1846, il \"Nabucco\" nel 1848, l\"Attila\", \"I Lombardi alla prima crociata\" nel 1848, l\"Aida\" con Teresa Stolz nel 1872 e le prime assolute dell\"Alzira\" nel 1845 e della \"Luisa Miller\" nel 1849.\nNel 1846 avviene la prima assoluta di \"Orazi e Curiazi\" di Mercadante.\nNel 1851 avviene il successo della prima assoluta di \"Folco d'Arles\" di Nicola De Giosa con Eugenia Tadolini e Achille De Bassini e nel 1854 di \"Marco Visconti\" di Errico Petrella con Rosina Penco, Adelaide Borghi-Mamo e Gaetano Fraschini.\nSempre intorno alla met\u00e0 dell'Ottocento risale il sipario con l\"Omero e le Muse tra i poeti\" (1854) di Giuseppe Mancinelli e Salvatore Fergola. Nel 1859, fu eseguita la cantata \"Danza Augurale\", composta da Nicola Sole con musiche di Mercadante, per celebrare l'ascesa al trono di Francesco II di Borbone e il matrimonio con Maria Sofia di Baviera.\nNel 1862 avviene il successo della prima assoluta di \"Caterina Blum\" di Enrico Bevignani con Maria Spezia Aldighieri e nel 1867 di \"Berta di Varnol\" di Pacini diretta da De Giosa con Luigia Bendazzi.\nTuttavia a cavallo tra XIX e XX secolo, si registrano diverse importanti direzioni d'orchestra come quelle del \"wagneriano\" Giuseppe Martucci come il \"Lohengrin\" del 1881, \"Tannh\u00e4user\" del 1889, \"Die Walk\u00fcre\" del 1895, \"Tristano e Isotta (opera)\" del 1907 con Amelia Pinto e Giuseppe Borgatti e Il crepuscolo degli dei del 1908, nonch\u00e9 opere di compositori del calibro di Puccini, Mascagni, Leoncavallo, Giordano, Cilea e Alfano.\nNel 1900 va in scena \"Tosca\".\nNel 1909 avviene il successo della prima assoluta di \"La Perugina\" di Edoardo Mascheroni con Carlo Galeffi.\nDal 1911 al 1915 vi diresse Vittorio Gui.\nNovecento e Duemila.\nL'attivit\u00e0 del teatro nella prima met\u00e0 del XX secolo, seppur fortemente segnata dai due conflitti bellici che causarono tra le altre cose anche diversi danni alla struttura, risulta risentire della tendenza che impazza nella scena musicale internazionale. Infatti, i grandi tenori, musicisti e i direttori d'orchestra, hanno nel tempo preso il posto alle composizioni.\nNella prima met\u00e0 del secolo, su disegno di Michele Platania, fu creato un foyer sul lato che d\u00e0 ai giardini del palazzo reale. Rifatto dopo la seconda guerra mondiale (in quanto distrutto durante i bombardamenti nel 1943), l'ambiente oltre ad accogliere gli spettatori durante gli intervalli delle opere, viene utilizzato anche come sala in cui si tengono piccoli concerti musicali o vocali, riunioni, eventi o cene di gala.\nDopo la seconda guerra mondiale, il Teatro fu il primo in Italia a riaprire.\nIl 26 dicembre 1949 Karl B\u00f6hm dirige la prima di \"Wozzeck\" di Alban Berg con Tito Gobbi, Petre Munteanu e Mario Petri.\nNel 1960 avviene la prima italiana di \"Der Mond\" (\"La luna\") di Carl Orff.\nDalla seconda met\u00e0 del Novecento si registrano importanti lavori di ristrutturazione e ammodernamento dell'impianto avviati con il ripristino dei palchi e la posa in cotto levigato nel 1987, seguiti dai lavori dell'89 che portarono il numero degli spettatori, fino ad allora 3285, a ridursi per rispettare le moderne norme sulla sicurezza. Il cantiere dur\u00f2 poco pi\u00f9 di sei mesi e l'apertura del 19 aprile 1990 vide la rappresentazione della \"Carmina Burana\" di Carl Orff. I lavori del 2009 sono invece durati circa 5 mesi ed hanno avuto un costo complessivo di 50 milioni di euro Hanno visto il rifacimento di foyer, bagni, scale e vani ascensori e il supporto tecnologico della multinazionale Mapei. L'opera andata in scena nel giorno di riapertura del teatro fu questa volta il \"Peter Grimes\" di Benjamin Britten, diretto da Paul Curran.\nTra i cantanti che sono andati in scena al San Carlo nell'ultimo secolo si ricordano i tenori Fernando De Lucia, Beniamino Gigli, Ferruccio Tagliavini, Luciano Pavarotti, Pl\u00e1cido Domingo, Jos\u00e9 Carreras, Giacomo Lauri-Volpi, Tito Schipa, Enrico Caruso (che proprio al San Carlo tenne la sua ultima discussa esibizione napoletana), Giuseppe Di Stefano, Alfredo Kraus, Mario Del Monaco, Franco Corelli e Alfredo Vernetti; i soprani Renata Tebaldi, Maria Callas, Magda Olivero, Maria Caniglia e Toti Dal Monte, Raina Kabaivanska, Leyla Gencer, Mirella Freni, Montserrat Caball\u00e9; i mezzosoprani Giulietta Simionato, Fiorenza Cossotto e Ebe Stignani; i baritoni Piero Cappuccilli, Renato Bruson, Leo Nucci.\nTra i musicisti che si sono esibiti al San Carlo vi sono: Jascha Heifetz, Fritz Kreisler, Arturo Benedetti Michelangeli, Maurizio Pollini, Salvatore Accardo, Gidon Kremer, Aldo Ciccolini, Mischa Maisky, Arthur Rubinstein, Jacqueline du Pr\u00e9, Pau Casals, Claudio Arrau eccetera.\nTra i direttori d'orchestra invece figurano: Arturo Toscanini, Igor' F\u00ebdorovi\u010d Stravinskij, Leonard Bernstein, Wolfgang Sawallisch, Ferenc Fricsay, Hermann Scherchen, Andr\u00e9 Cluytens, Dimitri Mitropoulos, Riccardo Muti, Claudio Abbado, Ferruccio Busoni, Giuseppe Sinopoli, Carlo Maria Giulini, Sergiu Celibidache, Herbert von Karajan, Wilhelm Furtw\u00e4ngler, Karl B\u00f6hm, Zubin Mehta, Fabio luisi, Daniel Oren e Vincenzo Bellezza e diversi altri.\nArchitettura.\nIl Teatro, costruito su progetto di Giovanni Antonio Medrano, Colonnello Brigadiere architetto e ingegnere italiano di stanza a Napoli e Angelo Carasale, gi\u00e0 direttore del teatro San Bartolomeo, sorge addossato al lato nord del palazzo reale col quale \u00e8 comunicante mediante una porta che si apre proprio alle spalle del palco reale, in modo che il re potesse recarsi agli spettacoli senza dover scendere in strada. I lavori, ultimati in circa otto mesi a un costo complessivo di 75.000 ducati, videro la realizzazione di una sala lunga 28,6 metri e larga 22,5 metri con 184 palchi disposti in sei ordini, pi\u00f9 un palco reale capace di ospitare dieci persone, per una capienza complessiva all'epoca di 1379 posti. Il progetto introduce la pianta a ferro di cavallo, la pi\u00f9 antica del mondo, modello per il teatro all'italiana. Su questo modello furono costruiti i successivi teatri d'Italia e d'Europa, tra gli altri, il teatro di corte della reggia di Caserta che diventer\u00e0 il modello di altri teatri italiani come il Teatro alla Scala di Milano.Nel 1767 Ferdinando Fuga esegu\u00ec gli interventi di rinnovamento in occasione del matrimonio di Ferdinando IV con Maria Carolina e nel 1778 ridisegn\u00f2 il boccascena.\nNel 1797 fu realizzato un restauro delle decorazioni della sala per opera di Domenico Chelli.\nNel 1809 Gioacchino Murat incaric\u00f2 l'architetto toscano Antonio Niccolini per il progetto della nuova facciata principale che fu eseguita in stile neoclassico traendo ispirazione dal disegno di Pasquale Poccianti per la villa di Poggio Imperiale di Firenze.\nIl teatro fu ricostruito in soli nove mesi su progetto dello stesso Niccolini, dopo un incendio che lo distrusse nella notte del 13 febbraio 1816. La ricostruzione lo restitu\u00ec alla citt\u00e0 nelle sembianze attuali, eccetto i colori che continuarono a essere quelli originari del 1737. Questi, capaci di donargli un aspetto ancora pi\u00f9 atipico di quello contemporaneo, vedevano le decorazioni in argento brunito con riporti in oro (nel ventunesimo secolo tutte in oro) mentre i palchi cos\u00ec come il velario e il sipario, in azzurro (in seguito rossi); questi tutti colori ufficiali della Casa Borbonica. Solo il palco reale era rosso \u201cpallido\u201d (cos\u00ec lo defin\u00ec Stendhal), prima che diventasse rosso fuoco tutta la tappezzeria del teatro. I cambiamenti avuti nel 1816 riguardarono: il palcoscenico, che fu ampliato fino a superare per grandezza la platea; il soffitto, che fu sollevato rispetto al velario del Cammarano eseguito nella stessa occasione; infine fu aggiunto il proscenio.\nNel 1834 fu avviato un nuovo restauro per opera del medesimo Niccolini. Per scelta di Ferdinando II, nel 1844-45, i colori autentici in azzurro e argento-oro furono sostituiti con l'abbinamento rosso e oro, tipico dei teatri d'opera europei. Francesco Gavaudan e Pietro Gesu\u00e8, con la demolizione della Guardia Vecchia, realizzarono il prospetto occidentale, verso il palazzo veale.\nNel 1872, su suggerimento di Giuseppe Verdi, fu costruito il \"golfo mistico\" per l'orchestra; al 1937 invece risale il foyer collegato, tramite uno scalone monumentale a doppia rampa, ai giardini reali dell'adiacente palazzo. Distrutto durante i bombardamenti di Napoli del 1943, nell'immediato dopoguerra fu rifatto cos\u00ec com'era.\nIl 27 marzo 1969 il gruppo scultoreo niccoliniano della Partenope, presente sull'acroterio centrale del frontone della facciata principale, si sgretol\u00f2 a causa di un fulmine e delle infiltrazioni piovane: tale avvenimento rese necessario rimuoverne una parte. Nei primi anni settanta, dopo un incendio della copertura, fu rimosso anche quanto sopravvissuto dell'originale gruppo scultoreo in muratura e stucco.\nNel 1980, fu ripristinato lo stemma del Regno delle Due Sicilie sotto l'arco del proscenio dal Provveditore alle Opere Pubbliche Paolo Martuscelli, sostituendo cos\u00ec quello sabaudo voluto dai re del neonato regno d'Italia in seguito all'unit\u00e0. In effetti, durante alcune operazioni di pulitura, si scopr\u00ec che lo stemma sabaudo era semplicemente sovrapposto allo stemma originale e distaccato da questo con apposito spessore.\nL'11 gennaio 2007, dopo otto lustri, la \"Triade della Partenope\" fu ristrutturata e pronta a ergersi nuovamente sulla sommit\u00e0 dell'edificio, grazie all'iniziativa dell'associazione culturale Mario Brancaccio, su progetto di ripristino dell'architetto Luciano Raffin.\nIl 23 gennaio 2009 il teatro di San Carlo \u00e8 stato restituito alla citt\u00e0. I lavori di ristrutturazione e restauro, coordinati dall'architetto Elisabetta Fabbri, sono durati cinque mesi: da luglio 2008 a dicembre dello stesso anno. \u00c8 stato costruito un nuovo foyer al di sotto della sala teatrale; la sala stessa \u00e8 stata restaurata, con la completa pulizia di tutti i rilievi decorativi, gli ori, la cartapesta e le patine meccate. \u00c8 stato inoltre aggiunto un impianto di climatizzazione per il quale il flusso dell'aria \u00e8 immesso nella platea attraverso una bocca posizionata al di sotto di ognuna delle 580 poltrone e in ogni singolo palco della sala. Il restauro della tela di 500 metri quadrati, posta a decoro del soffitto della sala, ha richiesto l'impiego di circa 1500 chiodi e 5000 siringate per il fissaggio della pellicola pittorica. Inoltre sono state interamente sostituite le poltrone della platea, la quale ha subito anche un intervento per il miglioramento della visuale degli spettatori e dell'acustica, gi\u00e0 giudicata straordinaria prima dell'intervento.\nAcustica.\nL'acustica del San Carlo \u00e8 stata considerata sin dalla sua edificazione, pressoch\u00e9 perfetta. L'evento che ha determinato pi\u00f9 considerevolmente il raggiungimento di questo risultato tuttavia si ha nel 1816, quando il soffitto del teatro viene sollevato rispetto al passato\nI lavori di Niccolini e di Cammarano quindi videro la creazione del velario (la tela di Cammarano) in una posizione sottoelevata rispetto al tetto. Questo meccanismo fa s\u00ec che si crei una sorta di camera acustica, come se ci fosse un enorme tamburo sopra la platea.\nL'acustica \u00e8 stata inoltre considerata perfetta anche per il fatto che essa non si altera in base alla posizione degli spettatori (platea, palchi, loggione).\nFattori determinanti nel risultato sono anche le balaustre, non lisce, e gli elementi decorativi interni, la serie di piccole increspature. I materiali e le tecniche di esecuzione di questi particolari donarono al teatro la capacit\u00e0 di assorbire il suono, senza che questo venisse riflesso con la conseguenza di avere un brutto riverbero.\nL'Orchestra sancarliana.\nL'Orchestra del San Carlo nasce insieme alla Fondazione nel 1737 per eseguire l\"'Achille in Sciro\", opera inaugurale del teatro; negli anni ha sempre avuto un'impostazione teatrale, destinata a prime rappresentazioni di opere scritte, tra gli altri, da Gioachino Rossini, Vincenzo Bellini, Gaetano Donizetti e Giuseppe Verdi. In particolare il solo ed unico Quartetto d'archi di Verdi fu composto per l'Orchestra del Massimo napoletano, il cui manoscritto \u00e8 ancora conservato presso il conservatorio di San Pietro a Majella. Se fino alla fine dell'Ottocento al San Carlo si sono susseguiti ospiti solisti e complessi ospiti (spesso stranieri), \u00e8 nel 1884 che comincia la tradizione sinfonica, con la direzione di un giovane Giuseppe Martucci che esegu\u00ec un programma composto da musiche di Weber, Saint-Sa\u00ebns e Richard Wagner. Da Martucci si susseguono grandi direttori come Arturo Toscanini (1909), Victor de Sabata (1928), e compositori come Ildebrando Pizzetti e Pietro Mascagni. L'8 gennaio 1934 \u00e8 Richard Strauss a dirigere l'ensemble del Teatro, con l'esecuzione di brani esclusivamente di propria composizione.\nDopo la seconda guerra mondiale, a dirigere l'Orchestra si susseguono assiduamente nomi quali Vittorio Gui, Tullio Serafin, Gabriele Santini, Gianandrea Gavazzeni fra gli italiani e Karl B\u00f6hm, Ferenc Fricsay, Hermann Scherchen, Andr\u00e9 Cluytens, Hans Knappertsbusch, Dimitri Mitropoulos fra gli stranieri, con Igor' F\u00ebdorovi\u010d Stravinskij nell'ottobre del 1958. Il decennio successivo vede invece la direzione di due giovani emergenti: Claudio Abbado al suo esordio nel 1963 e Riccardo Muti nel 1967.\nIl San Carlo \u00e8 il primo Teatro italiano a recarsi all'estero, dopo la seconda guerra mondiale (la quale comunque lo lascia strutturalmente quasi intatto). Nel 1946 l'ensemble \u00e8 al Covent Garden di Londra, nel 1951 al Festival di Strasburgo e all'Op\u00e9ra di Parigi per le celebrazioni dei 50 anni dalla morte di Verdi. Oltre a ci\u00f2, dopo il Festival delle Nazioni a Parigi nel 1956, e quello di Edimburgo nel 1963, il San Carlo incomincia un tour brasiliano nel 1969; inoltre \u00e8 a Budapest nel 1973, a Dortmund nel 1981, a Wiesbaden nel 1983, 1985 e 1987, oltre che con \"Il Flaminio\" di Giovanni Battista Pergolesi a Charleston (Carolina del Sud) e a New York.\nDopo la lunga, prestigiosa sovrintendenza del Comm.Pasquale di Costanzo, conclusasi nel 1973, il Teatro visse un periodo di declino, terminato alla fine del 1978, con la chiusura temporanea di due settimane e commissariamento.\nReparti come scenografia, sartoria, ballo, non funzionavano pi\u00f9; l\u2019orchestra era sotto organico e neanche funzionava bene; il coro, dignitosamente. Il commissario Carlo Lessona, nomin\u00f2 Direttore Artistico e Direttore Musicale della orchestra il Maestro Elio Boncompagni, allora direttore alla Opera Reale di Stoccolma. L\u2019orchestra fu riportata al suo organico di base, aumentandolo a 107 unit\u00e0. Tutti i reparti del Teatro furono riattivati: un impegno fondamentale fu la realizzazione di una nuova Tetralogia di Richard Wagner col pi\u00f9 famoso scenografo di allora, G\u00fcnter Schneider-Siemssen. Nonostante il terremoto dell\u2019ottobre 1980, il Teatro rimase in funzione con due spettacoli per Napoli del Ballet du XX\u00e8me Si\u00e8cle di Maurice B\u00e9jart dal 29 novembre al 5 dicembre 1980. In questo periodo che va fino alla met\u00e0 del 1982, furono prodotte delle \u201cprime\u201d per il Teatro San Carlo, (Jenufa di Jan\u00e0cec, La clemenza di Tito di Mozart, The Rake\u2019s progress di Strawinskj), la \u201cprima mondiale\u201d del Te Deum per Papa Voityla di Penderecki, tre concerti col mitico Mitislav Rostropovi\u010d. Celebrit\u00e0 come Riccardo Muti, Claudio Abbado, Pl\u00e1cido Domingo, Giuseppe Patan\u00e8, tornarono al San Carlo. Nel 1981 Il Teatro San Carlo fu per la prima volta in Germania, a Dortmund, con Il trovatore nuova produzione, con la direzione musicale di Elio Boncompagni. Questo evento apr\u00ec poi la strada per il Festival di Wiesbaden.\nL'Orchestra ha poi Daniel Oren come direttore stabile, specie per quanto riguarda il comparto operistico; dal 1982 al 1987 ne \u00e8 sovrintendente Francesco Canessa. Nel decennio successivo si assiste a una ripresa dell'attivit\u00e0 sinfonica, in collaborazione con Salvatore Accardo, testimoniata da presenze, tra gli altri, come Giuseppe Sinopoli nel 1998, e Lorin Maazel nel 1999 per una Nona di Beethoven particolarmente apprezzata e applaudita.\nNegli ultimi dieci anni inoltre si susseguono sul podio direzioni quali quelle di Georges Pr\u00eatre, Rafael Fr\u00fchbeck de Burgos, Mstislav Rostropovic, Gary Bertini, Djansug Khakidze e Jeffrey Tate (che ha assunto la carica di direttore musicale del teatro dal maggio 2005). Oltre a Tate, il San Carlo ha visto la direzione musicale di Bertini nella stagione 2004-2005, e di Gabriele Ferro dal 1999 al 2004. Con lo stesso Ferro il San Carlo porta il dittico stravinskiano \"Pers\u00e9phone\"-\"\u0152dipus Rex\" nell'antico teatro di Epidauro in Grecia, esibendosi con un casti composto tra gli altri da G\u00e9rard Depardieu e Isabella Rossellini. Nel giugno 2005 \u00e8 in Giappone, a Tokyo e \u014ctsu, con \"Luisa Miller\" e \"Il Trovatore\" di Verdi, e nell'ottobre dello stesso anno a Pisa con le \"Cantate per San Gennaro\" (con la revisione musicale di Roberto De Simone e la direzione musicale di Michael G\u00fcttler), ospite del Festival Internazionale della Musica Sacra \"Anima Mundi\".\nL'Orchestra ha inoltre contribuito alla doppia vittoria, nel 2002 e nel 2004, del \"Premio Abbiati\" assegnato dalla critica musicale italiana.\nIl corpo di ballo.\nGi\u00e0 da prima della costruzione del nuovo Teatro, tra le disposizioni del re Carlo I di Borbone ci fu quella di limitare gli \"intermezzi buffi\" negli intermezzi di opera seria, a favore di una coreografia che riprendesse i temi principali dell'opera rappresentata. All'apertura del San Carlo tale disposizione venne mantenuta, allargandosi successivamente a interi spettacoli di danza, che portarono alla costituzione di una vera e propria \"scuola napoletana\" che andava via via affermandosi con la fama che il Teatro riscosse via via in Europa.\nGaetano Grossatesta fu il primo coreografo del nuovo Teatro, e fu l'autore dei tre balli che accompagnarono l'opera inaugurale del San Carlo, l\"Achille in Sciro\" di Domenico Sarro: uno venne eseguito prima dell'inizio dell'opera, un altro nell'intervallo e l'ultimo dopo la conclusione; i titoli erano: \"Marinai e Zingari\", \"Quattro Stagioni\", \"I Credenzieri\"). Il Grossatesta rimase attivo al San Carlo per oltre trent'anni, componendo regolarmente tutte le musiche dei propri balletti. La tradizione di far coincidere le figure di coreografo e compositore fu interrotta da Salvatore Vigan\u00f2, napoletano molto attivo al San Carlo e nei Teatri delle maggiori capitali europee (Parigi, Londra, Vienna), che impose un'evoluzione drammaturgica dello spettacolo di danza, approdando poi al \"balletto d'azione\" e al \"coreodramma\". Da ricordare altri celebri coreografi formatisi al San Carlo: Carlo Le Picq, Gaetano Gioia, Antonio Guerra e Carlo Blasis, che con la moglie Annunziata Ramazzini insegn\u00f2 successivamente alla nascente Scuola del Bol'\u0161oj a Mosca.\nNel 1812 nasce al San Carlo la Scuola di Danza pi\u00f9 antica d'Italia.\nTra le danzatrici si ricorda Amelia Brugnoli, Fanny Cerrito e Fanny Elssler che con Maria Taglioni form\u00f2 la leggendaria terna del balletto romantico francese. Tra i coreografi inoltre si ricorda Salvatore Taglioni (zio di Maria), direttore dei balli al San Carlo dal 1817 al 1860, e tra le ballerine Carlotta Grisi ed Elisa Vaquemoulin.\nLa danza al San Carlo subisce il mutamento dei gusti della societ\u00e0, tra la fine dell'Ottocento e l'inizio del Novecento. Viene superata la crisi estetica del romanticismo, pur tuttavia senza trovare una propria identit\u00e0, ma affidandosi alla moda nazionale dei festosi polpettoni alla Manzotti, tra \"Ballo Excelsior\" e Pietro Micca. La grande \"star\" internazionale Ettorina Mazzucchelli muove i suoi passi.\nAl termine della guerra, la Compagnia del Teatro di San Carlo riacquista prestigio, ospitando tra gli altri: Margot Fonteyn, Carla Fracci, Ekaterina Maximova, Rudolf Nureyev, Vladimir Vassiliev, e a quest'ultimo sono affidate molte coreografie degli spettacoli rappresentati in Teatro. Tra i danzatori ricordiamo Antonio Vitale. Successivamente hanno danzato come ospiti Roberto Bolle, Ambra Vallo, Eleonora Abbagnato. Negli ultimi anni \u00e8 da sottolineare poi il contributo di Roland Petit: \"Il pipistrello\" e \"Duke Ellington Ballet\". Susseguirono le direzioni di Luciano Cannito, Elisabetta Terabust, Anna Razzi, Giuseppe Carbone, Alessandra Penzavolta, Chang Lienz e Giuseppe Picone, quest'ultimo l'attuale direttore.\nMuseo.\nDal 1\u00ba ottobre 2011 adiacente al Real Teatro vi \u00e8 il MEMUS (acronimo di \"memoria\" e \"museo\"), museo storico che ripercorre la storia del San Carlo stesso e dell'opera italiana in generale attraverso l'esposizione di quadri, fotografie, strumenti musicali, costumi e documenti d'epoca, con l'ausilio anche di un archivio musicale audio e anche uno delle immagini video. L'accesso al museo avviene dai giardini dell'adiacente residenza reale e il percorso interno, voluto da Carlo di Borbone per accedere al teatro senza scendere in strada, permette anche di visitare storici ambienti del palazzo."}
{"id": "3891788", "revid": "17654", "url": "https://it.wikipedia.org/wiki?curid=3891788", "title": "Teatro San Carlo di Napoli", "text": ""}
{"id": "3891790", "revid": "123467821", "url": "https://it.wikipedia.org/wiki?curid=3891790", "title": "Antigone (Anouilh)", "text": "Antigone \u00e8 un dramma in un atto unico di Jean Anouilh scritto nel 1941 e pubblicato nel 1943. Fu rappresentato per la prima volta al Th\u00e9\u00e2tre de l'Atelier di Parigi il 6 febbraio 1944 con regia, costumi e scenografia di Andr\u00e9 Barsacq.\nIspirato alla omonima tragedia di Sofocle, il dramma, composto durante l'occupazione nazista della Francia, rielabora il mito adattandolo alla situazione storica vissuta dall'autore, presentata in modo ambiguo per superare la censura, ma tuttavia riconoscibile. Se pure il dramma sia stato interpretato spesso come un appello a favore dell'insurrezione contro l'occupante, il conflitto fra Antigone e Creonte pu\u00f2 essere pi\u00f9 generalmente inteso come un confronto dialettico fra gli ideali della Resistenza francese e le ragioni del collaborazionismo. \nNell'opera sono presenti gli stessi personaggi dell'ipotesto sofocleo ma in questo caso le guardie sono tre e viene aggiunta la figura della nutrice. \nLa messa in scena prevedeva uno scenario neutro con tre porte identiche, dalle quali entravano i vari attori. "}
{"id": "3891795", "revid": "1543377", "url": "https://it.wikipedia.org/wiki?curid=3891795", "title": "Movimento Unionista Italiano", "text": "Il Movimento Unionista Italiano fu un partito politico italiano di vita breve, apparso subito dopo la fine della Seconda guerra mondiale. L'obiettivo del partito era l'annessione dell'Italia agli Stati Uniti d'America. \nL'ex Presidente del Consiglio Vittorio Emanuele Orlando venne nominato presidente onorario.\nIl 12 ottobre 1944 il sociologo Ugo Damiani, l'attivista scillese Santi Paladino, e il ricercatore ISTAT Corrado Gini fondarono il partito, che ebbe come emblema la bandiera a stelle e strisce, la bandiera italiana ed un mappamondo. Secondo i tre uomini, il governo degli Stati Uniti d'America avrebbe dovuto annettere tutte le nazioni libere e democratiche del pianeta, in modo da trasformarsi in un governo mondiale di tipo federale, in grado di mantenere la Terra in una condizione di pace perpetua.\nDopo aver ottenuto un discreto successo in varie amministrazioni meridionali, il partito concorse alle elezioni per l'Assemblea Costituente ottenendo lo 0,3% dei voti su scala nazionale e un seggio, assegnato a Damiani (eletto nel collegio unico nazionale).\nIl suo progetto politico, mai avallato dal governo statunitense, si rivel\u00f2 ben presto velleitario, tanto che due anni dopo la formazione si dissolse. La sua eredit\u00e0 fu raccolta dal \"Blocco Popolare Unionista\", che partecip\u00f2 alle politiche del 1948 ottenendo lo 0,2% dei voti."}
{"id": "3891797", "revid": "1444345", "url": "https://it.wikipedia.org/wiki?curid=3891797", "title": "Man-Sized Wreath", "text": "Man-Sized Wreath \u00e8 un singolo del gruppo musicale statunitense R.E.M., pubblicato l'11 agosto 2008 come terzo estratto dal quattordicesimo album in studio \"Accelerate\"."}
{"id": "3891798", "revid": "291370", "url": "https://it.wikipedia.org/wiki?curid=3891798", "title": "Beppe Dati", "text": "Biografia.\nNegli anni '70, mentre \u00e8 commesso di un negozio di pelletteria in zona Santa Croce di Firenze, conosce Gianni Rodari che lo avvicina al mondo dell'infanzia: comincia cos\u00ec a musicare le poesie dello scrittore e poi a comporre canzoni proprie per ragazzi.\nNel 1982 pubblica il suo primo e unico album, \"Beppe Dati\".\nIn seguito si afferma come autore e compositore, collaborando alla scrittura di brani noti come \"Cosa rester\u00e0 degli anni '80\" e \"Oggi un Dio non ho\" cantate da Raf, \"Disperato\" interpretata da Marco Masini, \"Gli uomini non cambiano\" di Mia Martini, \"Cirano\" e \"Don Chisciotte\" scritte per Francesco Guccini.\nNei primi anni '90 si occupa del repertorio di Marco Masini e Paolo Vallesi, mentre nel 1999 inizia una collaborazione con Laura Pausini per l'album \"Tra te e il mare\".\nCollabora inoltre con Francesco Guccini, con cui scrive \"Cirano\", \"Don Chisciotte\", \"Cristoforo Colombo\" e \"Quel giorno di aprile\".\n\u00c8 sua anche la composizione musicale per \"Robin Hood\", un musical per la regia di Christian Ginepro andato in scena nel 2008.\nHa composto anche il testo di sigle italiane di cartoni animati, ad esempio quella (cantata da Giorgio Vanni) dell'anime di \"Naruto Shippuden\".\nNel 2016 \u00e8 tra gli autori della canzone \"Blu\", presentata al Festival di Sanremo 2016 da Irene Fornaciari."}
{"id": "3891802", "revid": "767487", "url": "https://it.wikipedia.org/wiki?curid=3891802", "title": "L'arma l'ora il movente", "text": "L'arma l'ora il movente \u00e8 un film thriller del 1972, diretto da Francesco Mazzei.\nTrama.\nDon Giorgio \u00e8 un giovane sacerdote di bell'aspetto che ha addirittura due amanti, entrambe maestre nella scuola religiosa in cui anch'egli insegna: Giulia, moglie di un professionista, e Orchidea, consorte di un ricco costruttore. Il prete vive la situazione in modo conflittuale: da un lato si sente attratto dalle due donne, dall'altro prova un profondo senso di disagio. Per questo motivo decide di troncare definitivamente il rapporto con le due amanti. Di fronte alla decisione di don Giorgio, Orchidea, che pare ignorare che l'uomo abbia un'altra amante, reagisce con amarezza ma sembra farsene una ragione, mentre Giulia, convinta che, lasciata Orchidea, lui si sarebbe dedicato solo a lei, manifesta un'aggressiva sofferenza. Poco dopo, una notte, il giovane prete viene assassinato in chiesa. All'omicidio assiste Ferruccio, piccolo trovatello ospitato nella foresteria dell'adiacente convento di suore: da una finestra della sua stanza, infatti, si pu\u00f2 accedere a un solaio dal quale il bambino \u00e8 solito spiare cosa accade nella chiesa sottostante. Dopo il fatto, il commissario Franco Boito viene chiamato per condurre le indagini sull'omicidio: l'uomo conosce Orchidea e ne diviene in breve l'amante. Poco tempo dopo anche Giulia viene assassinata; il commissario a questo punto sospetta che l'omicida sia il marito di Orchidea: l'uomo sembra avere un alibi di ferro, sennonch\u00e9, la notte dell'omicidio di don Giorgio, entrava in vigore l'ora solare, creando una finestra temporale sufficiente per uccidere il prete. L'ing. Durantini viene quindi indiziato di reato, e il giorno dopo viene ritrovato ucciso da un colpo di pistola alla tempia nel suo studio, chiuso a chiave dall'interno; nel cassetto della sua scrivania, il commissario trova il coltello che ha ucciso don Giorgio e Giulia: a questo punto, dato che a carico dell'uomo vi sono \"l'arma, l'ora e il movente\" del delitto, il caso sembra risolto."}
{"id": "3891803", "revid": "486946", "url": "https://it.wikipedia.org/wiki?curid=3891803", "title": "Schoonenberg Stadion", "text": ""}
{"id": "3891807", "revid": "640277", "url": "https://it.wikipedia.org/wiki?curid=3891807", "title": "Gliese 876 e", "text": "Gliese 876 e \u00e8 un pianeta extrasolare che orbita intorno a Gliese 876, una nana rossa distante 15 anni luce dal sistema solare.\nCaratteristiche.\nLa distanza media dalla stella madre \u00e8 di 0,33 U.A. e il periodo orbitale di circa 124 giorni. Questo pianeta \u00e8 in risonanza orbitale con Gliese 876 c e Gliese 876 b nel rapporto di 1:2:4, come avviene per le lune di Giove, Io, Europa e Callisto; compie un'orbita mentre il pianeta b ne compie 2 e c ne effettua 4. La sua massa \u00e8 paragonabile a quella di Urano, circa 15 volte quella terrestre"}
{"id": "3891808", "revid": "37401", "url": "https://it.wikipedia.org/wiki?curid=3891808", "title": "Centro scrittorio", "text": ""}
{"id": "3891810", "revid": "120906119", "url": "https://it.wikipedia.org/wiki?curid=3891810", "title": "Keeping Up Appearances", "text": "Keeping Up Appearances \u00e8 una sitcom britannica creata e scritta da Roy Clarke per la BBC. Con protagonista l'eccentrica, snob, arrampicatrice sociale Hyacinth Bucket (che insiste nel pronunciare il proprio cognome alla francese Bouquet e non Bucket - secchio in inglese), la sitcom \u00e8 un ritratto della societ\u00e0 britannica ancora legata al concetto di gerarchia sociale, una spassosa canzonatura su un piccolo mondo nel quale una pretenziosa donna della middle class inglese cerca disperatamente ed ossessivamente un'opportunit\u00e0 per salire la scala sociale barcamenandosi goffamente tra il proprio modesto passato (appartenendo la sua famiglia alla classe operaia) e le proprie aspirazioni di entrare a far parte della upper class.\nLa protagonista della sitcom \u00e8 Patricia Routledge nei panni di Hyacinth Bucket, una donna pomposa ed egocentrica ossessionata dall'idea di perfezione, dell'immagine di s\u00e9 e dall'etichetta, affiancata dall'attore Clive Swift nei panni del paziente, tollerante e po' remissivo marito, Richard Bucket, Josephine Tewson nei panni di Elizabeth sua succuba vicina che vive insieme al fratello Emmett, impersonato da David Griffin, perennemente intimorito dall'idea di incontrare Hyacinth. Judy Cornwell, Geoffrey Hughes e Mary Millar impersonano i familiari di Hyacinth, rispettivamente sua sorella Daisy, Onslow, marito di Daisy e cognato di Hyacinth, e Rose la sorella minore e nubile di Hyacinth e dei quali per il loro aspetto modesto, cos\u00ec working-class, Hyacinth si vergogna evitando di farsi vedere in pubblico con loro. Insieme alle sorelle e al cognato vive l'anziano padre, il solo motivo per il quale Hyacinth si reca a visitare il modesto quartiere in cui vivono. Viceversa, non perde occasione per accennare a sua sorella Violet, sposata con un facoltoso allibratore. Compare solo nelle conversazioni telefoniche il figlio Sheridan, eterno studente universitario e del quale Hyacinth si vanta in continuazione. \nTrasmessa dal 1990 al 1995 su BBC One, la sitcom \u00e8 stata prodotta in 5 stagioni per un totale di 44 episodi di cui 4 sono puntate speciali trasmesse a Natale. Valorizzata da due candidature della Routledge al BAFTA per la sua interpretazione, \"Keeping Up Appeances\" ha riscosso un gran successo nel Regno Unito, e un grande seguito negli Stati Uniti ed in Australia. Su espressa richiesta della Routledge, desiderosa di intraprendere nuovi progetti, nel 1995 la produzione cess\u00f2. Sin dalla sua prima trasmissione, le 5 Stagioni televisive inclusi gli speciali natalizi sono disponibili in DVD. Il suo successo \u00e8 stato ripetuto grazie alla trasmissione della sitcom sulla rete (PBS negli Stati Uniti; BBC One e G.O.L.D. nel Regno Unito) e, nel 2004, la sitcom \u00e8 arrivata al 12\u00ba posto nella classifica delle migliori sitcom del Regno Unito \"Britain's Best Sitcom\"."}
{"id": "3891812", "revid": "767487", "url": "https://it.wikipedia.org/wiki?curid=3891812", "title": "7 assassine dalle labbra di velluto", "text": "7 assassine dalle labbra di velluto (\"Peligro...! Mujeres en acci\u00f3n\") \u00e8 un film del 1969 diretto da Ren\u00e9 Cardona Jr.\nTrama.\nUna pericolosissima banda composta da sette donne, appoggiata a pochi fidati elementi esterni, intende impadronirsi della terra. Attraverso un piano diabolico, le terribili criminali, intendono infettare gli acquedotti delle principali citt\u00e0 con un potente virus, annientabile unicamente da un raro antidoto in loro possesso. Secondo i piani, una volta infettate le popolazioni, in cambio dell'elargizione dell'antidoto, la terribile banda potr\u00e0 ridurre alla sua merc\u00e9 i principali capi di Stato del globo."}
{"id": "3891815", "revid": "1305772", "url": "https://it.wikipedia.org/wiki?curid=3891815", "title": "Wertheimer", "text": ""}
{"id": "3891816", "revid": "1522738", "url": "https://it.wikipedia.org/wiki?curid=3891816", "title": "Eleking", "text": "Eleking (\u30a8\u30ec\u30ad\u30f3\u30b0 Erekingu) \u00e8 un kaij\u016b immaginario originariamente apparso nella serie tokusatsu Ultraseven, durante la storyline di due episodi \"The Secret of Lake\" (episodi 3).\nIl soprannome di Eleking \u00e8 \"Mostro Spaziale\" (\u5b87\u5b99\u602a\u7363 Uch\u016b Kaij\u016b)\nUltraseven (1967).\nEleking \u00e8 un mostro creato e cresciuto da due gemelle aliene, che lo hanno sguinzagliato sulla Terra dopo aver rubato l'Ultra Eye a Dan, il che gli ha impedito di assumere la forma di Ultraseven. Senza Ultraseven, Eleking fu libero di causare distruzione. Fortunatamente, Dan rilascia Miclas, uno dei suoi \"mostri capsula\" per combattere e distrarre Eleking mentre insegue le due aliene per riprendersi l'Ultra Eye. I due mostri combatterono ferocemente nel lago, ma Miclas venne alla fine sconfitto dalla lunga coda a frusta di Eleking e dalle sue scariche elettriche. Dopo la sconfitta di Miclas, tutto sembrava perduto, finch\u00e9 Dan ha finalmente recuperato l'Ultra Eye dopo aver seguito le gemelle nel loro nascondiglio, una astronave, dalla quale controllavano Eleking. Dan si trasforma rapidamente in Ultraseven e attacc\u00f2 Eleking. Eleking cerc\u00f2 di battere Ultraseven con le sue scariche elettriche, ma l'Ultra Hero riesce a liberarsi dalla morsa della sua coda, e poi distrusse le antenne di Eleking con il Raggio Emerium prima di tagliarlo a pezzi con l'Eye Slugger.\nEleking \u00e8 alto 53 metri e pesa 25\u00a0000 tonnellate. Ha la pelle di colore giallo pallido ricoperta da strisce nere. Ha l'aspetto di un'anguilla con gambe e braccia e una coda molto lunga. Eleking \u00e8 un mostro elettrico capace di nuotare. Pu\u00f2 anche sputare delle lame di energia dalla sua bocca. Eleking ha due antenne rotanti al posto degli occhi.\nUltra Galaxy Daikaiju Battle (2007).\nIn questa serie Eleking \u00e8 inizialmente un mostro antagonista che combatter\u00e0 contro Gomora,ma poi Rei lo inserisce nel suo Battle Nizer e da quel momento aiuter\u00e0 Gomora, Litra e gli altri a combattere i mostri malvagi."}
{"id": "3891817", "revid": "72396", "url": "https://it.wikipedia.org/wiki?curid=3891817", "title": "Od\u00edn Pati\u00f1o", "text": "Carriera.\nI primi anni coi Pumas.\nProdotto delle giovanili della squadra, il 9 novembre 2002 ha l'occasione del debutto in prima squadra come titolare, nella partita di campionato contro il Necaxa alla 17\u00aa giornata del torneo di apertura. L'incontro finisce 1-0, con un goal di Braulio Luna su punizione. Gioca anche la seguente partita contro l'Atlante, dove i Pumas si impongono per 4-1.\nChiuso dal veterano Sergio Bernal e dal secondo portiere Esdras Rangel, viene impiegato per lo pi\u00f9 con la squadra riserve, i Pumas Morelos. Nel clausura 2005 raccoglie un'altra presenza, alla sedicesima giornata contro il Morelia, nella partita finita 0-2 per i \"Monarcas\", con gol di Cristian Nasuti e Luis Gabriel Rey. Successivamente viene schierato per tre volte nel corso dell'apertura 2005, nelle sconfitte esterne per 2-0 contro il Necaxa e 3-1 contro l'Estudiantes e subentrando all'infortunato Bernal in Tigres-Pumas 3-1. L'8 febbraio 2006 ha modo di fare il suo esordio in una competizione internazionale, disputando per intero l'incontro di Copa Libertadores contro il Nacional Montevideo, perso per 2-0 dall\"'equipo universitario\".\nNon conta presenze nei tre tornei successivi, poi nell'apertura 2007 viene mandato in campo dall'allenatore Ricardo Ferretti nella partita contro i Jaguares, dopo che Bernal si era scontrato con \u00d3scar Emilio Rojas ed il compagno Jehu Chiapas. Subisce goal al 92\u00ba minuto da Esteban Solari, ma i Pumas vincono 1-2. Sostituisce Bernal, infortunatosi durante il gioco, anche alla 13\u00aa giornata contro il San Luis, subendo il goal del 3-2 definitivo per gli avversari, e in quella successiva, nella sconfitta interna per 1-2 contro il Cruz Azul. Gioca l'incontro di InterLiga col , ma deve uscire al 49\u00ba per un infortunio, sostituito da Alejandro Palacios. In seguito viene schierato contro l'Atlante nel clausura 2008 e subisce anche qui due reti.\nIl 16 settembre 2008 gioca la sua prima partita nella Concachampions, contro il San Francisco FC, e viene espulso al 55\u00ba per un fallo su Temistocles P\u00e9rez. Nelle seguenti partite gli viene preferito Palacios, e torna a giocare nella competizione all'andata dei quarti di finale contro il Cruz Azul, subendo goal su punizione da Jaime Lozano (la partita finir\u00e0 1-0). Nel clausura 2009, complice un infortunio che tiene Bernal fuori dai campi per un mese, disputa da titolare 3 incontri tra la quinta e la settima giornata. Subisce tre goal nella sconfitta di misura contro il Pachuca, uno nel pareggio interno con i Jaguares e altri due nella sconfitta esterna per 2-0 contro l'Atlas. Poi sostituisce il nuovamente infortunato Bernal all'intervallo dell'andata dei quarti della Liguilla contro l'Estudiantes e incassa due goal per il 2-0 definitivo, ma i Pumas sapranno ribaltare il risultato al ritorno e andranno a vincere il torneo.\nNon conta presenze nell'intera stagione successiva, ma gioca 3 partite nella Concachampions. Nella prima di queste, i Pumas vincono per la prima volta con lui in campo tutti i 90 minuti (contro il Comunicaciones alla prima giornata del girone). Gioca anche contro il W Connection (2-2) e il ritorno contro il Comunicaciones (sconfitta per 2-1).\nPrestito al Le\u00f3n e ritorno ai Pumas.\nDopo il ritiro di Bernal, la titolarit\u00e0 della porta \"auriazul\" viene affidata a Palacios, cos\u00ec, per trovare pi\u00f9 spazio, a luglio del 2010 decide di andare al Le\u00f3n, nella seconda serie messicana, in prestito semestrale. Dopo aver subito 4 goal all'esordio dall'Atlante Neza, viene inizialmente messo da parte, ma ritrova il campo a partire dalla settima giornata, giocando tutti gli incontri restanti e terminando il torneo con 12 presenze e 13 goal subiti. A fine anno fa ritorno ai Pumas.\nNel campionato 2010-2011 non gioca partite ufficiali con la prima squadra, facendo il secondo di Palacios. Lo stesso avviene la stagione successiva.\nStatistiche.\nPresenze e reti nei club.\n\"Aggiornate al 10 febbraio 2012.\"\nPalmar\u00e8s.\nClausura 2004, Apertura 2004, Clausura 2009, Clausura 2011.\n2004"}
{"id": "3891818", "revid": "136198", "url": "https://it.wikipedia.org/wiki?curid=3891818", "title": "V\u00edctor Od\u00edn Pati\u00f1o", "text": ""}
{"id": "3891819", "revid": "136198", "url": "https://it.wikipedia.org/wiki?curid=3891819", "title": "V\u00edctor Pati\u00f1o", "text": ""}
{"id": "3891820", "revid": "287204", "url": "https://it.wikipedia.org/wiki?curid=3891820", "title": "Premi BAFTA 1964", "text": "I premi della 17\u00aa edizione dei British Academy Film Awards furono conferiti nel 1964 dalla British Academy of Film and Television Arts alle migliori produzioni cinematografiche del 1963."}
{"id": "3891821", "revid": "124123", "url": "https://it.wikipedia.org/wiki?curid=3891821", "title": "August Rei", "text": "Socialdemocratico, nacque nella localit\u00e0 di Pilistvere K\u00f5o, Contea di Viljandi, in quegli anni nel Governatorato della Livonia, una Gubernija dall'Impero Russo.\nFu un menscevico estone, membro del Maap\u00e4ev e Presidente dell'Assemblea costituente estone, dal 1917 al 1920\n\u00c8 stato il nono Primo Ministro e Riigivanem (Anziano dello Stato - Capo di Stato) dell'Estonia, dal 4 dicembre 1928 al 9 luglio 1929 ed ambasciatore in Unione Sovietica: dal 1938 al giugno 1940.\nDurante l'occupazione sovietica dovette rifugiarsi in Svezia, da dove \u00e8 stato poi facente funzione di Presidente dell' Estonia, in esilio dal 9 gennaio 1945 al 29 marzo 1963.\nFormazione.\nRei studi\u00f2 al ginnasio \"Imperatore Alessandro\" a Tartu, (che era la principale istituzione pubblica del Governatorato della Livonia), ma si diplom\u00f2 al Liceo di Novgorod. Tra il 1904-1905 e il 1907-1911, frequent\u00f2 la facolt\u00e0 di Legge all'Universit\u00e0 di San Pietroburgo.\nGli esordi alla vita politica.\nTra il 1905 e il 1907, Rei partecip\u00f2 alla Rivoluzione Russa del 1905. Nel 1906, egli cur\u00f2 l'edizione clandestina del giornale estone \"Sotsiaaldemokraat\" (il \"Socialdemocratico\"), a Tallinn. Tra il 1912 ed il 1913, svolse la leva militare obbligatoria. Nel 1913-1914, lavor\u00f2 come avvocato a Viljandi. Tra il 1914 e il 1917, Rei fu un ufficiale di artiglieria nella Prima guerra mondiale, arruolato di stanza a San Pietroburgo.\nTra il 1917 e il 1918 fece parte delle unit\u00e0 dei \"Corpi d' Armata estone\", che si formarono dopo la Rivoluzione Russa del 1917, su iniziativa di politici estoni, che conquistarono la possibilit\u00e0 di concentrare soldati di etnia estone.\nFu vicepresidente del Comitato Supremo dei Militari Estoni. Tra il 1917 e il 1919 collabor\u00f2 come Capo redattore al giornale estone \"Sotssiaaldemokraat\" (il \"Socialdemocratico\"). Nel 1927 - 1928 fu il redattore del giornale \"Rahva Sona\", (\"Parola della Gente\").\nRei fu uno dei \"leader\" della fazione moderata del \"Movimento Social-Democratico\" dell'Estonia. Dal 1936 egli lavor\u00f2 anche come avvocato e difese Ado Birk nel 1927. Ci\u00f2 gli valse la laurea \"Ad-onorem in Legge\" all'Universit\u00e0 di Tartu.\nUltimo ambasciatore dell'Estonia in Unione Sovietica, con l'avvento dell'occupazione sovietica nel 1940, dovette fuggire in Svezia.\nPubblicazioni letterarie.\nRei scrisse e tradusse documenti socialisti in estone, e pubblico delle memorie."}
{"id": "3891822", "revid": "287204", "url": "https://it.wikipedia.org/wiki?curid=3891822", "title": "Premi BAFTA 1965", "text": "I premi della 18\u00aa edizione dei British Academy Film Awards furono conferiti nel 1965 dalla British Academy of Film and Television Arts alle migliori produzioni cinematografiche del 1964."}
{"id": "3891824", "revid": "5376", "url": "https://it.wikipedia.org/wiki?curid=3891824", "title": "Jennifer Government", "text": ""}
{"id": "3891827", "revid": "1185701", "url": "https://it.wikipedia.org/wiki?curid=3891827", "title": "Mano rubata (film)", "text": "Mano rubata \u00e8 un film per la televisione del 1989, l'ultimo lavoro diretto da Alberto Lattuada.\nStoria.\nIl film \u00e8 tratto dal racconto omonimo di Tommaso Landolfi contenuto nella raccolta \"Tre racconti\" edita per la prima volta nel 1964. Il film \"Mano rubata\", trasmesso il 23 maggio 1989, faceva parte della serie televisiva \"Amori\" prodotta da \"Reteitalia\".\nTrama.\nLa vicenda si svolge a Parigi in epoca contemporanea. Gunther Mayer, un giovane scrittore di viaggi, \u00e8 rimasto colpito profondamente da una donna, altera e molto bella, che ha intravisto la prima volta per caso attraverso la vetrina di un negozio di fiori. In seguito incontra la donna altre volte, e per brevissimo tempo (in coda in automobile, all'uscita di un teatro) o, quanto meno, crede di averla intravista fra la folla; le appare invece pi\u00f9 volte in sogno, inafferrabile. Gunther confessa di voler conoscere la donna per spogliarla (\u00abquel corpo che gli abiti nascondevano, mi ossessiona. Ma il desiderio ossessivo di vederlo nudo era piuttosto una rabbiosa volont\u00e0 di strapparle le vesti di dosso, per vederla umana, come una donna qualsiasi, rovesciarla da quel suo piedistallo di irraggiungibilit\u00e0\u00bb).\nL'occasione di incontrare e tentare di denudare la bella e altera sconosciuta si presenta a Gunther in occasione di un ricevimento in casa di Marianne, un'amica comune; tra gli invitati vi sono uno scrittore, Fabienne l'induista, un professore di psicologia, un aristocratico, una starlette, un pittore, una donna ipocondriaca. Juliette Carfienne giunge in casa di Marianne quando Gunther, annoiato, sta per andare via. Dopo che i due sono stati presentati l'uno all'altra ella rifiuta le offerte di amicizia di Gunther il quale risponde all'indifferenza di lei con ostilit\u00e0. Egli propone agli invitati un gioco di societ\u00e0: una partita a poker a eliminazione che avr\u00e0 alla fine un solo vincitore, il solo che rester\u00e0 vestito; i perdenti dovranno svestirsi o suicidarsi. Nella mano finale fra Juliette e Gunther quest'ultimo esce vincitore. Tutti i perdenti si spogliano tranne Juliette, la quale afferma di scegliere il suicidio. In segno di sfida Gunther trae dalla fondina sotto la giacca una pistola automatica e la porge a Juliette; allorch\u00e9 quest'ultima si accinge a compiere l'insano gesto Gunther le toglie l'arma dalla mano e afferma di essere stato lui ad aver perso la partita; quindi si spoglia. Juliette si dichiara vinta e si denuda anch'ella. Concluso il ricevimento gli ospiti si accomiatano; per le scale Gunther dice a Juliette che ha visto solo i suoi occhi; i due se ne vanno insieme."}
{"id": "3891828", "revid": "1718925", "url": "https://it.wikipedia.org/wiki?curid=3891828", "title": "Area metropolitana di Seul", "text": "L'area metropolitana di Seul () \u00e8 una grande area metropolitana situata in Corea del Sud e comprendente la citt\u00e0 speciale di Seul, la citt\u00e0 metropolitana di Incheon, tutto il Gyeonggi-do e alcune citt\u00e0 satellite. In questa zona vive il 49% della popolazione sudcoreana.\nCon 22,7 milioni di abitanti nel 2007 \u00e8 la quarta area metropolitana del mondo per popolazione, e copre un'area di circa 12,500 km\u00b2.\nCitt\u00e0.\nAltre citt\u00e0 del Gyeonggi-do.\nSuwon.\nI quattro distretti di Suwon (\uc218\uc6d0; \u6c34\u539f).\nAnsan.\nI due distretti di Ansan (\uc548\uc0b0; \u5b89\u5c71).\nAnyang.\nI due distretti di Anyang (\uc548\uc591; \u5b89\u990a).\nBucheon.\nI tre distretti di Bucheon (\ubd80\ucc9c; \u5bcc\u5ddd).\nGoyang.\nI tre distretti di Goyang (\uc548\uc0b0; \u5b89\u5c71).\nSeongnam.\nI tre distretti di Seongnam (\uc131\ub0a8; \u57ce\u5357).\nYongin.\nI tre distretti di Yongin (\uc6a9\uc778; \u9f8d\u4ec1)."}
{"id": "3891837", "revid": "690868", "url": "https://it.wikipedia.org/wiki?curid=3891837", "title": "Squalo della Groenlandia", "text": ""}
{"id": "3891840", "revid": "1798099", "url": "https://it.wikipedia.org/wiki?curid=3891840", "title": "Openweight", "text": "Il termine di lingua inglese Openweight viene utilizzato spesso negli sport da combattimento come judo, karate e arti marziali miste e definisce un incontro o comunque una competizione ove non \u00e8 imposto alcun limite di peso ai contendenti, con la possibilit\u00e0 che i due lottatori possano differire nel loro peso di decine di chilogrammi.\nAlcune organizzazioni di combattimento preferiscono utilizzare il termine Absolute weights, ovvero \"Pesi assoluti\"."}
{"id": "3891842", "revid": "33751", "url": "https://it.wikipedia.org/wiki?curid=3891842", "title": "General Caballero Sport Club", "text": "Il General Caballero Sport Club, noto come General Caballero, \u00e8 una societ\u00e0 calcistica paraguaiana con sede a Zeballos Cu\u00e9, sobborgo di Asunci\u00f3n."}
{"id": "3891844", "revid": "124502573", "url": "https://it.wikipedia.org/wiki?curid=3891844", "title": "Francesca e Nunziata (film)", "text": "Francesca e Nunziata \u00e8 un film per la televisione del 2002 diretto da Lina Wertm\u00fcller, basato sul romanzo omonimo di Maria Orsini Natale. La regista aveva letto il libro ancora prima che venisse pubblicato ed \u00e8 riuscita a far recitare Sophia Loren in Italia dopo diversi anni di assenza. Tra l'altro la Loren canta anche una canzone nei titoli.\nDescrizione.\nIl film, prodotto da Adriano Ari\u00e8 per la Solaris cinematografica, e da Media Trade e girato a Procida tra ottobre e dicembre 2000 \u00e8 stato mostrato al Montr\u00e9al Film Festival il 16 agosto 2001, e programmato in televisione l'anno successivo. Il film \u00e8 tratto dal libro di Maria Orsini Natale. \"Francesca e Nunziata\", Anabasi, 1995\nTrama.\nAll'inizio del XX secolo Francesca, nipote di un umile pastaio divenuta nobile dopo aver sposato il principe Giordano Montorsi, adotta l'orfanella Nunziata. Tra i dieci figli di Francesca, la nuova arrivata \u00e8 l'unica a interessarsi alla fabbricazione della pasta, cos\u00ec la madre la porta con s\u00e9 al pastificio e le tramanda i segreti del mestiere. Anni dopo, Nunziata e Federico, il primogenito tra i figli naturali di Francesca, si innamorano. Il ragazzo vorrebbe sposarla ma Nunziata si mostra rest\u00eca poich\u00e9 teme di dare un dispiacere alla madre adottiva per la quale nutre una profonda devozione. \nGiordano, non visto, assiste a un diverbio tra Francesca e alcuni imprenditori e sente la moglie definirlo \"capriccio di lusso\"; sentendosi umiliato e trattato come buono a nulla, si allontana da lei e inizia a frequentare delle amanti. I rapporti tra i due coniugi si fanno tesi e il matrimonio entra in crisi. Infine, Giordano decide di mettersi a lavorare come banchiere chiedendo per\u00f2 alla moglie di avallarlo finanziariamente. Pur dubitando delle capacit\u00e0 del marito, Francesca accetta per salvare il suo matrimonio e i due si riappacificano. Come previsto, gli affari del principe non procedono bene e di conseguenza Francesca \u00e8 costretta a escogitare un modo per aumentare la produzione del pastificio. Costringe dunque Federico a sposare Gelsomina Ruotolo, figlia dell'armatore Don Giacomo che potrebbe salvare l'azienda Montorsi comprando un bastimento transoceanico e facendo cos\u00ec raddoppiare le spedizioni di pasta verso l'America del sud e l'America del Nord. Le iniziali resistenze di Don Giacomo sono superate in quanto i costi dell'armatore saranno finanziati dal Banco di Napoli, di cui Giordano \u00e8 banchiere: il principe Montorsi diventa dunque garante dello stesso armatore. Nunziata, affranta nel perdere l'amato Federico, si concede a lui e ben presto rimane incinta all'insaputa del giovane. Scoperta la gravidanza, Francesca si sente tradita e, senza voler conoscere la paternit\u00e0 del nascituro, caccia la ragazza da Villa Montorsi e dall'azienda di famiglia e la costringe ad accettare il matrimonio riparatore con Angelo Limieri, un operaio del pastificio. Nonostante ci\u00f2 Francesca ricompensa la figlia per il grande lavoro con tre regali: del denaro, un palazzo, e uno a scelta di Nunziata, la quale chiede due ingegni per fare i maccheroni. \nCon il tempo la situazione economica dei Montorsi precipita. Giordano, schiacciato dai debiti e dal senso di colpa, tenta il suicidio sparandosi un colpo di pistola in testa e rimane gravemente invalido. Sfumato l'affare con Don Giacomo, Francesca \u00e8 costretta a vendere i macchinari della stessa azienda proprio a Nunziata che ha aperto un suo pastificio assieme al marito e i cui affari sono ottimi. \nAnni dopo, Francesca \u00e8 costretta a dichiarare il fallimento e a lasciare villa Montorsi, ormai all'asta giudiziaria. Prima di partire la donna manda a chiamare Nunziata, ora vedova e ricca imprenditrice, e le chiede di comprare le propriet\u00e0 dei Montorsi. Conscia di poter essere perfettamente compresa, le confessa poi il dolore per tutte le scelte sbagliate fatte per amore del marito e la rabbia per la vigliaccheria da lui dimostrata nel volersi suicidare; svela inoltre di essere stata lei a spingere la carrozzella di Giordano lungo le scale provocandone la morte, il giorno in cui aveva saputo che le cambiali sul pastificio erano state messe all'incasso. Da ultimo le rivela il grande affetto che ha sempre provato per lei, di aver sempre saputo dell'amore tra lei e Federico e di provare grande rimorso sia per aver impedito la loro unione sia per averla allontanata dalla sua casa. "}
{"id": "3891861", "revid": "254059", "url": "https://it.wikipedia.org/wiki?curid=3891861", "title": "Sfondrati", "text": "Gli Sfondrati erano un'antica e nobile famiglia originaria di Cremona dal XII secolo che si trasfer\u00ec a Milano alla fine del Quattrocento.\nStoria.\nCapostipite della famiglia fu Alberto Sfondrati che viveva a Cremona nel XII secolo. I membri della famiglia apparivano gi\u00e0 indicati come \"mercatores\" nel XIII secolo, al punto che nel 1388 Maffeo fu, con altri, incaricato della rinnovazione degli statuti dell'Universitas Mercatorum. Giovanni Battista fu in seguito noto giurista a Cremona e si trasfer\u00ec poi a Milano ove, nel 1487, ottenne la cittadinanza per mano del duca Gian Galeazzo Sforza. Creato senatore da Ludovico il Moro, fu ambasciatore per il ducato di Milano.\nIl figlio di quest'ultimo, Francesco Sfondrati (padre tra gli altri di Niccol\u00f2, il futuro papa Gregorio XIV), acquist\u00f2 il feudo della Vallassina. Il 22 agosto 1538 Carlo V imperatore (divenuto duca nel 1535 a Milano), nel confermare agli Sfondrati l'investitura degli ampi feudi in loro possesso, confer\u00ec loro il titolo di Baroni della Vallassina. Nel 1558 si aggiunse al patrimonio degli Sfondrati il feudo di Bellagio. Paolo, fratello di Francesco, venne creato da Filippo II di Spagna senatore a Milano e consigliere segreto, oltre a svolgere l'attivit\u00e0 di ambasciatore presso la corte di Carlo Emanuele I di Savoia.\nFu il figlio di quest'ultimo, Ercole, a consacrare la definitiva ascesa della famiglia. Dapprima militare per la Spagna nella guerra coi Paesi Bassi, venne favorito dall'ascesa dello zio pontefice, il quale lo nomin\u00f2 duca di Montemarciano e capitano generale dell'esercito pontificio inviato in Francia per prestare aiuto alla Lega cattolica; mantenne la medesima carica anche sotto i pontificati di Innocenzo IX e Clemente VIII, morendo nel 1637. Anche il fratello minore di Ercole, Francesco, venne favorito dallo zio papa che lo cre\u00f2 marchese di Montafia (1591) e fu generale delle galere pontificie nonch\u00e9 castellano di Castel Sant'Angelo. Un terzo fratello, Paolo Camillo, venne creato cardinale e fu vescovo di Cremona e di Albano. \nIl figlio di Ercole, Valeriano, fu commissario generale dell'esercito spagnolo nel ducato di Milano e nel 1645 divenne ambasciatore spagnolo presso l'imperatore del Sacro Romano Impero.\nAnche il primogenito di Valeriano, Ercole II, intraprese la carriera militare combattendo in tutte le guerre della sua epoca e distinguendosi in diversi fatti d'arme. Nel 1667, dopo l'estinzione della casata collaterale dei marchesi di Montafia, ne eredit\u00f2 i titoli, ma col consenso degli altri suoi fratelli decise di vendere il feudo a Carlo Emanuele Giacinto di Simiana, gi\u00e0 marchese di Pianezza. \nIl primogenito di Ercole II, Giuseppe Valeriano, ricopr\u00ec numerose cariche cittadine durante la dominazione austriaca, tra cui quelle di soprintendente generale della milizia urbana di Milano (1721), membro del Consiglio dei sessanta (1735), giudice delle strade della Citt\u00e0 e del ducato di Milano (1747).\nErcole III, come suo padre, entr\u00f2 nei XII di provvisione (1750), divenendo decurione della citt\u00e0 di Milano (1751) e viene nominato giudice delle strade (1764). Ebbe una lunga contesa legale col fratello Carlo per la suddivisione dell'eredit\u00e0 paterna che si risolse soltanto nel 1772. L'anno successivo Ercole mor\u00ec senza discendenti, dal momento che i tre figli nati dal suo matrimonio con Isabella Villani Crivelli, erano tutti morti prematuramente. Carlo, impegnato nella vita militare come tenente colonnello dell'esercito imperiale e celibe, venne nominato erede tutte le sostanze della famiglia Sfondrati.\nLa casata inizi\u00f2 ad ogni modo ad entrare in declino e si estinse con la morte di Carlo nel 1788. Quest'ultimo nomin\u00f2 suo erede l'amico conte Alessandro Serbelloni, autorizzandolo a fregiarsi del suo stemma ed a portare anche il cognome Sfondrati: nacquero cos\u00ec i Serbelloni-Sfondrati. I titoli della casata tornarono alla Regia Camera di Milano. Le sostanze della sua eredit\u00e0 vennero divise per sua disposizione testamentaria tra i Serbelloni e i figli di sua sorella maggiore Teresa, la quale aveva sposato Carlo Filiberto II d'Este.\nPersonaggi illustri.\nLa famiglia annovera tra i suoi pi\u00f9 illustri esponenti:"}
{"id": "3891862", "revid": "767487", "url": "https://it.wikipedia.org/wiki?curid=3891862", "title": "Forbidden Siren (film)", "text": " \u00e8 un film del 2006 diretto da Yukihiko Tsutsumi.\nLa pellicola, di genere horror, \u00e8 l'adattamento cinematografico dell'omonimo videogioco.\nTrama.\nLa famiglia Amamoto si trasferisce sull'isola di Yamajima nel tentativo di curare il piccolo Hideo, affetto da una grave malattia. Yuki, sua sorella, si \u00e8 sempre presa cura di lui da quando la madre dei due \u00e8 morta. Gli abitanti dell'isola appaiono subito molto freddi e sospettosi nei confronti dei nuovi arrivati e lo stesso luogo appare avvolto nel mistero. Si narra infatti che quando una sirena posta sulla sommit\u00e0 di un colle si mette a suonare, non bisogna assolutamente uscire di casa.\nYuki scopre a proprie spese quanto la leggenda sia fondata, imbattendosi in strani personaggi con gli occhi grondanti sangue e constatando che persino suo padre \u00e8 cambiato da quando si \u00e8 addentrato nella foresta di notte. Aggredita da questi misteriosi personaggi, Yuki prover\u00e0 in tutti i modi a scappare dall'isola finch\u00e9 non scoprir\u00e0 la verit\u00e0 sulla Sirena."}
{"id": "3891877", "revid": "28592", "url": "https://it.wikipedia.org/wiki?curid=3891877", "title": "Marchese di Savona", "text": ""}
{"id": "3891888", "revid": "1573940", "url": "https://it.wikipedia.org/wiki?curid=3891888", "title": "Saigo no kajitsu/Mitsubashi to kagakusha", "text": " \u00e8 un singolo della cantante giapponese Maaya Sakamoto, pubblicato il 21 novembre 2007. \"Saigo no kajitsu\" \u00e8 stato utilizzato come sigla di chiusura dell'OAV legato a \"Tsubasa Chronicle\" \"Tsubasa TOKYO REVELATIONS\".\nTracce.\nDurata totale: 19:48"}
{"id": "3891891", "revid": "28592", "url": "https://it.wikipedia.org/wiki?curid=3891891", "title": "Borgo San Nazario", "text": ""}
{"id": "3891892", "revid": "149466", "url": "https://it.wikipedia.org/wiki?curid=3891892", "title": "Venanzio vescovo", "text": ""}
{"id": "3891893", "revid": "149466", "url": "https://it.wikipedia.org/wiki?curid=3891893", "title": "San Venanzio di Luni", "text": ""}
{"id": "3891894", "revid": "28592", "url": "https://it.wikipedia.org/wiki?curid=3891894", "title": "Enrico II Del Carretto", "text": ""}
{"id": "3891897", "revid": "149466", "url": "https://it.wikipedia.org/wiki?curid=3891897", "title": "San Venanzio Fortunato", "text": ""}
{"id": "3891900", "revid": "767487", "url": "https://it.wikipedia.org/wiki?curid=3891900", "title": "Ninna nanna (film 1933)", "text": "Ninna nanna (\"Lullaby Land\") \u00e8 un film del 1933 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 19 agosto 1933. Personaggi e ambientazioni del film si basano sulla raccolta di poesie di Eugene Field \"Lullaby-Land: Songs of Childhood\" (1897). A partire dagli anni novanta viene distribuito col titolo Il paese della ninna nanna.\nTrama.\nUn bambino, cullato dalla madre che gli canta una ninna nanna, si ritrova trasportato al Paese della ninna nanna, una terra dei sogni in cui i ciucci crescono sugli alberi, pannolini, biberon e vasini marciano in parata e il cane pupazzo del bambino prende vita. Il piccolo si addentra per\u00f2 nel \"giardino proibito\", che contiene cose pericolose che i bambini non devono toccare, come forbici, coltelli e penne stilografiche. Dopo aver distrutto diversi orologi con un martello, il bambino d\u00e0 fuoco a una scatola di fiammiferi giganti, che lo inseguono. Il bambino riesce a sfuggire alle fiamme attraversando un laghetto, ma il fumo dei fiammiferi spenti d\u00e0 vita a tre uomini neri che lo inseguono e ballano, prima di sparire. Il benevolo Omino del sonno vede il bambino nascosto e gli soffia addosso la sua sabbia, mandandolo a dormire di nuovo nella sua culla a casa.\nDistribuzione.\nEdizione italiana.\nIl film \u00e8 stato distribuito in Italia nel 1934 in lingua originale. \u00c8 stato doppiato dalla Royfilm solamente in occasione della distribuzione in DVD. Non essendo stata registrata una colonna internazionale, nelle scene cantate la musica \u00e8 sostituita da una versione riprodotta al sintetizzatore.\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3891901", "revid": "149466", "url": "https://it.wikipedia.org/wiki?curid=3891901", "title": "San Celestino I papa", "text": ""}
{"id": "3891903", "revid": "110157", "url": "https://it.wikipedia.org/wiki?curid=3891903", "title": "Triangler", "text": " \u00e8 un brano musicale della cantante giapponese Maaya Sakamoto pubblicato come singolo il 23 aprile 2008. Il brano \u00e8 stato utilizzato come sigla d'apertura per l'anime \"Macross Frontier\" ed ha vinto durante l'edizione del 2008 dell'Animation Kobe come migliore tema musicale.\nIl singolo ha raggiunto la terza posizione della classifica settimanale Oricon ed \u00e8 il singolo di maggior successo di Maaya Sakamoto. Ad aprile 2011, il singolo \u00e8 stato certificato disco d'oro dalla RIAJ, per aver superato i 100.000 download.\nTracce.\nDurata totale: 18:52"}
{"id": "3891916", "revid": "1728", "url": "https://it.wikipedia.org/wiki?curid=3891916", "title": "Giuseppe Fabiani", "text": "Biografia.\nNasce a Bertinoro, allora sede vescovile in provincia di Forl\u00ec, il 27 novembre 1926.\nFormazione e ministero sacerdotale.\nCompie gli studi ginnasiali e liceali nel seminario di Bertinoro (all'epoca sede vescovile) e nel Pontificio Seminario Regionale di Bologna. Si iscrive all'Universit\u00e0 degli Studi di Bologna ed alla Pontificia Universit\u00e0 Lateranense di Roma, conseguendo le lauree in giurisprudenza, in lettere e filosofia e in diritto canonico.\nIl 20 maggio 1950 \u00e8 ordinato presbitero, nella cattedrale di Bertinoro, dal vescovo Mario Bondini.\nDopo l'ordinazione presta il suo servizio in cancelleria, come segretario del vescovo e in parrocchia, come aiuto domenicale. Nel 1957 \u00e8 nominato delegato vescovile \"ad omnia\" per la diocesi, nonch\u00e9 assistente diocesano per l'Azione Cattolica.\nNel 1960 il nuovo vescovo di Bertinoro, Giuseppe Bonacini, lo nomina vicario generale. Mantiene la carica fino all'ordinazione episcopale. Per un breve periodo, dal novembre 1969 al marzo 1970 (sede vacante) \u00e8 chiamato a reggere la diocesi come vicario capitolare. Nel 1986, in seguito all'unione delle diocesi di Forl\u00ec e Bertinoro, \u00e8 nominato vicario generale della diocesi di Forl\u00ec-Bertinoro.\n\u00c8 stato prelato domestico dal 1960. \u00c8 stato giudice del Tribunale ecclesiastico regionale della Flaminia per oltre trent'anni. \u00c8 stato professore di ruolo di materie letterarie nelle scuole secondarie di secondo grado.\nMinistero episcopale.\nIl 19 luglio 1989 papa Giovanni Paolo II lo nomina vescovo di Imola; succede a Luigi Dardani, dimessosi per raggiunti limiti di et\u00e0. Il 10 settembre successivo riceve l'ordinazione episcopale, nella cattedrale di Forl\u00ec, dal cardinale Giacomo Biffi, coconsacranti il cardinale Achille Silvestrini e il vescovo Vincenzo Zarri. Il 23 settembre prende possesso della diocesi.\nIl 31 ottobre dello stesso anno apre il processo di beatificazione relativo al canonico imolese Angelo Bughetti (1877-1935). Nel gennaio 1990 istituisce definitivamente la Consulta diocesana per l'apostolato dei laici, gi\u00e0 avviata in via provvisoria dal suo predecessore Luigi Dardani. L'8 gennaio 1995 ordina i primi diaconi permanenti della Diocesi di Imola, dopo averne approvato lo Statuto. L'8 dicembre 1995, in occasione della giornata dell'Immacolata Concezione, inaugura la cerimonia del dono di un mazzo di fiori alla statua della Madonna, posta a circa 5 metri d'altezza sul frontone del palazzo municipale. Da allora il gesto si ripete tutti gli anni.\nDurante il suo intenso ministero episcopale nella Diocesi di Imola, durato 13 anni, monsignor Fabiani ha ordinato 14 sacerdoti ed ha promosso importanti innovazioni in ambito pastorale ed educativo. Le sue omelie, i suoi discorsi pubblici e gli interventi alle conferenze sono stati raccolti in un libro a cura della diocesi imolese intitolato \"La Verit\u00e0 vi far\u00e0 liberi\".\n\u00c8 stato delegato della Conferenza episcopale regionale per la cultura e la scuola.\nIl 18 ottobre 2002 il papa accoglie la sua rinuncia al ministero episcopale, presentata per raggiunti limiti di et\u00e0; gli succede Tommaso Ghirelli, del clero dell'arcidiocesi di Bologna. Rimane amministratore apostolico della diocesi fino all'ingresso del successore, avvenuto il 15 dicembre successivo.\nMuore il 25 giugno 2019 alla Casa di cura \"G. Toniolo\" a Bologna, dov'era ricoverato. Dopo le esequie, celebrate il 27 giugno seguente dall'arcivescovo Matteo Maria Zuppi, viene sepolto nella cripta della cattedrale di San Cassiano a Imola.\nGenealogia episcopale.\nLa genealogia episcopale \u00e8:"}
{"id": "3891917", "revid": "1305772", "url": "https://it.wikipedia.org/wiki?curid=3891917", "title": "Santuario di Santa Maria del Sasso", "text": ""}
{"id": "3891921", "revid": "226458", "url": "https://it.wikipedia.org/wiki?curid=3891921", "title": "Allocazione dei costi", "text": "L'allocazione dei costi \u00e8 un metodo utilizzato in azienda per addebitare le voci di costo presenti in budget a ciascun centro di costo specifico che li ha direttamente o indirettamente generate tramite degli indicatori statistici.\nTipologie di allocazione dei costi.\nSi distinguono tre metodi principali di allocazione:"}
{"id": "3891927", "revid": "88740", "url": "https://it.wikipedia.org/wiki?curid=3891927", "title": "Del Mar Financial Partners Inc. Open 2012", "text": "Il Del Mar Financial Partners Inc. Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Rancho Santa Fe negli Stati Uniti dal 30 gennaio al 5 febbraio 2012 su campi in cemento e aveva un montepremi di $25,000.\nVincitori.\nSingolare.\n Julia Boserup ha battuto in finale Lauren Davis per 6-0, 6-3\nDoppio.\n Maria Sanchez / Yasmin Schnack hanno battuto in finale Iryna Burja\u010dok / Elizaveta Ianchuk per 7-64, 4-6, [10-8]"}
{"id": "3891929", "revid": "1494169", "url": "https://it.wikipedia.org/wiki?curid=3891929", "title": "Mano rubata", "text": "Per Mano rubata si pu\u00f2 intendere:"}
{"id": "3891934", "revid": "899609", "url": "https://it.wikipedia.org/wiki?curid=3891934", "title": "Stephen Roth Institute", "text": ""}
{"id": "3891937", "revid": "149466", "url": "https://it.wikipedia.org/wiki?curid=3891937", "title": "San Zenone vescovo", "text": ""}
{"id": "3891938", "revid": "149466", "url": "https://it.wikipedia.org/wiki?curid=3891938", "title": "Santi Quirico e Giuditta", "text": ""}
{"id": "3891941", "revid": "1442080", "url": "https://it.wikipedia.org/wiki?curid=3891941", "title": "Melanochromis loriae", "text": "Melanochromis loriae \u00e8 un pesce d'acqua dolce appartenente alla famiglia dei Cichlidae, nonch\u00e9 una delle numerose specie di Mbuna.\nDistribuzione e habitat.\nQuesta specie \u00e8 endemica della zona nordorientale del Lago Malawi, in Africa, dove abita zone a fondali rocciosi.\nDescrizione.\nIl corpo \u00e8 allungato, compresso ai fianchi, con grande bocca carnosa. La pinna dorsale \u00e8 molto lunga, parte dalla fronte e termina al peduncolo caudale. \nIl dimorfismo sessuale \u00e8 molto accentuato dalla colorazione: la livrea maschile presenta un fondo blu notte, tendente al nero. \nDall'occhio parte una fascia orizzontale al di sotto di un'altra fascia parallela sul dorso: entrambe sono blu elettrico. Le pinne sono nere con riflessi blu elettrico, orlate di azzurro. La pinna anale presenta al suo vertice una o pi\u00f9 chiazze tondeggianti gialle. \nLa livrea femminile invece presenta un fondo bruno chiaro, tendente al rosa-giallino, con riflessi azzurrini. Sono presenti le medesime fasce del maschio, ma nella femmina sono bruno-nere. Le pinne sono gialline con screziature e linee nere, orlate d'azzurro. \nLa lunghezza di entrambi i sessi supera gli 11 cm\nRiproduzione.\nDurante il periodo riproduttivo ogni maschio cerca di formare un proprio harem di femmine. Dopo l'accoppiamento, ogni femmina pratica l'incubazione orale delle proprie uova fino alla schiusa.\nAcquariofilia.\n\u00c8 una specie molto diffusa tra gli acquariofili esperti e gli allevatori di mbuna o comunque di ciclidi."}
{"id": "3891943", "revid": "767487", "url": "https://it.wikipedia.org/wiki?curid=3891943", "title": "Keith Burns", "text": "Carriera come allenatore.\nDopo 28 anni di esperienza a livello collegiale, Burns inizi\u00f2 la sua carriera come allenatore nella NFL nel 2012 con gli Oakland Raiders come assistente allenatore dello Special Team, fino al 2013.\nVittorie e premi.\n\"Nessuno\"\nVita familiare.\nBurns \u00e8 sposato con Yvonne da cui ha avuto tre figli."}
{"id": "3891947", "revid": "123376757", "url": "https://it.wikipedia.org/wiki?curid=3891947", "title": "Protettorato francese del Marocco", "text": "Il Protettorato francese del Marocco (in francese: Protectorat fran\u00e7ais au Maroc; ) venne stabilito col trattato di Fez. Esso esistette dal 1912 quando venne formalmente istituito il protettorato, sino all'indipendenza (7 aprile 1956), e consisteva essenzialmente nell'area centrale del Marocco.\nStoria.\nAntefatti.\nMalgrado la debolezza della propria autorit\u00e0, la dinastia degli Alawidi era riuscita tra XVIII e XIX secolo a mantenere la propria indipendenza mentre altri stati erano dovuti soccombere all'Impero ottomano o alle dominazioni francese e inglese. Ad ogni modo, nell'ultima parte del XIX secolo, la debolezza del Marocco e la sua instabilit\u00e0 invitarono le potenze europee ad interessarsi all'area richiedendo delle concessioni economiche e commerciali. I primi anni del XX secolo portarono ad una vera e propria corsa di manovre diplomatiche dove si distinse in particolare la Francia coi suoi interessi particolari in Nord Africa.\nLe attivit\u00e0 francesi in Marocco erano iniziate alla fine del XIX secolo. Nel 1904 il governo francese stava cercando di stabilire un protettorato sul Marocco ed aveva per questo tentato di siglare due accordi bilaterali segreti con l'Inghilterra (8 aprile 1904, vedi Intesa cordiale) e Spagna (7 ottobre 1904) che garantirono il supporto di queste potenze nell'impresa. Francia e Spagna segretamente si spartirono il territorio del sultanato, con la Spagna che avrebbe ricevuto la parte settentrionale mentre la Francia avrebbe goduto di quella inferiore.\nLa prima crisi marocchina: marzo 1905 \u2013 maggio 1906.\nLa prima crisi marocchina scoppi\u00f2 per le rivalit\u00e0 imperialistiche delle grandi potenze, in particolare della Germania e della Francia. La Germania quando ebbe la certezza di un accordo della Francia sull'area si mosse da subito per bloccare ogni azione mettendo in campo azioni spesso eclatanti come la drammatica visita del \"kaiser\" Guglielmo II a Tangeri in Marocco il 31 marzo 1905. L'imperatore tent\u00f2 di ottenere il supporto marocchino in caso di guerra con la Francia o la Gran Bretagna, e tenne un discorso pubblico sostenendo apertamente l'idea dell'indipendenza marocchina, provocatoriamente contro gli intenti della Francia.\nNel 1906 venne convocata la conferenza di Algeciras per risolvere la disputa, e la Germania accett\u00f2 un accordo con la Francia sulla gestione della polizia marocchina, mentre la Francia mantenne saldamente il controllo sulla politica nazionale e gli affari finanziari. Anche se la conferenza risolse solo temporaneamente la prima crisi marocchina \u00e8 ovvio che vennero allo scoperto le tensioni internazionali tra la Triplice Alleanza e la Triplice Intesa.\nLa seconda crisi marocchina: aprile 1911 \u2013 novembre 1911.\nNel 1911, scoppi\u00f2 una ribellione in Marocco contro il sultano Abdelhafid. All'inizio di aprile del 1911, il sultano era assediato nel suo palazzo di Fez ed i francesi si erano preparati ad inviare truppe in aiuto per schiacciare la ribellione col pretesto di proteggere le vite e le propriet\u00e0 dei molti europei ivi insediati. I francesi giunsero al termine del mese con l'assenso della Germania all'occupazione della citt\u00e0. Le forze marocchine assediarono la citt\u00e0 tenuta dai francesi. Quasi un mese dopo, le forze francesi posero fine all'assedio. Il 5 giugno 1911 gli spagnoli occuparono Larache e Ksar El Kebir. Il 1 luglio 1911 la cannoniera tedesca \"Panther\" giunse al porto di Agadir. La reazione francese fu immediata e richiese il supporto della Gran Bretagna.\nIl protettorato francese 1912\u20131956.\nLa Francia ufficialmente stabil\u00ec un protettorato sul Marocco col trattato di Fez, ponendo fine a ci\u00f2 che rimaneva dell'indipendenza nazionale marocchina. Da un punto di vista strettamente legale, il trattato non privava il Marocco del proprio status di stato sovrano. Il sultano infatti regnava, ma non governava \"de facto\". Il sultano Abdelhafid abdic\u00f2 in favore di suo fratello Yusef dopo la firma del trattato. Il 17 aprile 1912, dei fanti marocchini si ammutinarono alla guarnigione francese di Fez, in quelli che divennero noti come moti di Fez del 1912 I marocchini non furono in grado di conquistare la citt\u00e0 e vennero sconfitti dai francesi. Sul finire del maggio di quello stesso anno, altre truppe marocchine cercarono nuovamente di attaccare la guarnigione di Fez ma senza successo.\nStabilendo il loro protettorato su gran parte del Marocco, i francesi avevano gi\u00e0 avuto l'esperienza dell'Algeria e della Tunisia e pertanto applicarono al Marocco il medesimo modello gi\u00e0 sperimentato altrove. Vi furono, ad ogni modo, importanti differenze. In primo luogo il protettorato venne stabilito appena due anni prima dello scoppio della Prima guerra mondiale che port\u00f2 una nuova visione del governo coloniale. Rigettando il tipico atteggiamento assimilazionista dei francesi nei confronti della cultura e dell'educazione, i vari governatori del Marocco francese cercarono di utilizzare la pianificazione urbana e l'educazione coloniale per prevenire la commistione culturale e mantenere la societ\u00e0 tradizionalmente radicata in loco, rendendola per\u00f2 dipendente dalla Francia. In secondo luogo, il Marocco aveva un migliaio d'anni di tradizione indipendentista alle spalle; pur essendo stato pesantemente influenzato dalla civilizzazione dei musulmani spagnoli, non fu mai soggetto al governo ottomano. Queste circostanze e la vicinanza tra il Marocco e la Spagna avevano creato delle relazioni particolari tra i due paesi.\nIl Marocco era inoltre l'unico tra i paesi del Nord Africa a possedere una costa sull'Oceano Atlantico ed una sul Mediterraneo.\nPur essendo soggetto a protettorato, il Marocco mantenne \"de jure\" la propria personalit\u00e0 come stato nella legge internazionale, secondo quando anche stabilito dalla Corte internazionale di giustizia, e rimase pertanto uno stato sovrano, senza discontinuit\u00e0 tra entit\u00e0 pre-coloniali e coloniali. \nSotto il protettorato, i coloni si allearono con gli amministratori francesi per evitare ogni qualsiasi recrudescenza dell'autonomia marocchina. Col procedere della pacificazione, il governo francese promosse uno sviluppo economico, in particolare tramite l'esportazione dei minerali prodotti in Marocco e la creazione di un moderno sistema di trasporti oltre allo sviluppo di una moderna settore agricolo orientato prevalentemente al mercato francese. Decine di migliaia di coloni giunsero in Marocco e qui acquistarono terra agricola.\nLyautey ed il protettorato (1912\u20131925).\nHubert Lyautey, il primo Residente Generale del protettorato, fu una personalit\u00e0 straordinaria che fece di tutto per consentire uno sviluppo vero e proprio del Marocco moderno. A differenza dei suoi compatrioti, Lyautey era contrario al fatto che la Francia dovesse un giorno annettere il Marocco come era stato per l'Algeria ma piuttosto la sua missione fosse quello di civilizzare ed educare la societ\u00e0 marocchina. Promise pertanto di \u00abnon offendere la tradizione, non mutare i costumi e ricordare che tutti siamo parte di una societ\u00e0 umana nata per governare, senza la quale nulla pu\u00f2 essere fatto... ponendo la classe regnante al nostro servizio... sinch\u00e9 il paese non sar\u00e0 pacificato\u00bb.\nLa visione di Lyautey era puramente ideologica, auspicando una potente monarchia occidentalizzata filo-francese che avrebbe collaborato con la Francia ed avrebbe tratto ispirazione dalla Francia per crescere. A differenza dell'Algeria dove l'intera nobilt\u00e0 ed il governo erano stati rovesciati, Lyautey lavor\u00f2 con la nobilt\u00e0 marocchina offrendo ad essa supporto ed appoggio nella costruzione di scuole private d'\u00e9lite (un beneficio ancora precluso alla maggior parte dei cittadini marocchini). Uno dei frutti pi\u00f9 importanti di questa scuola fu certamente Thami El Glaoui.\nLyautey permise al sultano di mantenere i propri poteri: egli stabil\u00ec decreti in suo nome e col suo sigillo e gli permise di rimanere il capo religioso supremo del Marocco. Gli permise persino di avere una propria corte completamente libera da ingerenze europee. Lyautey disse in un'occasione: \u00abIn Marocco, vi \u00e8 un solo governo, il governo del sultano, protetto dalla Francia\u00bb. Walter Burton Harris, un giornalista inglese che molto scrisse sul Marocco, ebbe a scrivere a sua volta:\u00abUna corte moresca dove si possono vedere ben pochi europei, e per i nativi che giungono nella capitale vi \u00e8 ben poco di diverso da quanto videro i loro antenati in passato\u00bb.\nL'opposizione al controllo francese.\nLa guerra del Rif.\nIl regno del sultano Yusef, dal 1912 al 1927, fu turbolento e marcato da frequenti rivolte contro spagnoli e francesi. La pi\u00f9 importante di queste fu sicuramente la rivolta berbera nelle montagne del Rif, guidata da Abd el-Krim che tent\u00f2 di stabilire una repubblica nel Rif. Anche se questa ribellione ebbe origine nella parte del paese controllata dalla Spagna a nord, essa raggiunse in breve tempo la parte controllata dalla Francia, ma una coalizione franco-spagnola alla fine sconfisse i ribelli nel 1925. Per loro maggiore sicurezza, i francesi trasferirono la corte da Fez a Rabat, che da allora fu la capitale dello stato sino ai nostri giorni.\nPartiti nazionalisti.\nNel dicembre del 1934, un piccolo gruppo di nazionalisti, membri del neonato Comitato d'Azione Marocchina (Comit\u00e9 d\u2019Action Marocaine \u2013 CAM), propose un piano di riforme che richiedeva un ritorno al governo precedente al trattato di Fez, l'ammissione dei marocchini alle posizioni di governo, e la fondazione di un consiglio di rappresentanti. Le moderne tattiche utilizzate dal Comitato per ottenere consensi sulle riforme (tra cui petizioni, editoriali sui giornali e appelli alla Francia) andarono a sfociare anche sul Patto Atlantico dopo la seconda guerra mondiale.\nDurante la seconda guerra mondiale, il movimento nazionalista precedentemente diviso al proprio interno divenne pi\u00f9 coeso, ed inform\u00f2 i marocchini della possibilit\u00e0 concreta di un cambiamento politico dopo il conflitto. I nazionalisti ad ogni modo erano insicuri che questo avrebbe potuto portare ad una vera indipendenza dalla Francia. Nel gennaio del 1944, il Partito Istiqlal (da cui poi sarebbero derivati molti personaggi della leadership nazionale) pubblic\u00f2 un manifesto nel quale venne richiesta per la prima volta l'indipendenza totale, la riunificazione nazionale ed una costituzione democratica per il paese. Il sultano approv\u00f2 il manifesto prima della sua presentazione ufficiale al residente generale francese, il quale ad ogni modo rispose dicendo che il suo governo non aveva preso in considerazione cambiamenti sostanziali nello status del protettorato francese.\nEsilio del sultano Mohammed.\nLa simpatia del sultano per i nazionalisti divenne evidente col finire della guerra, anche se egli era favorevole ad un ottenimento dell'indipendenza in maniera graduale. Per contro, la residenza francese, supportata da interessi economici della madrepatria e da visioni retrograde di gran parte dei coloni, si rifiut\u00f2 di considerare una qualsiasi possibilit\u00e0 di riforma dello status del protettorato e rifiut\u00f2 ogni proposta di indipendenza. L'intransigenza ufficiale e la resistenza continua creatasi tra nazionalisti e coloni cre\u00f2 divisioni anche tra il sultano ed il residente generale.\nMohammed V e la sua famiglia vennero trasferiti nel Madagascar nel gennaio del 1954. Questi venne rimpiazzato dall'impopolare Mohammed Ben Arafa, il cui regno venne da subito sentito come illegittimo, ponendo un'opposizione attiva al protettorato francese sia dai nazionalisti sia da quanti vedevano il sultano come capo religioso marocchino. Nel 1955, Ben Arafa venne costretto ad abdicare e di conseguenza si port\u00f2 a Tangeri per formalizzare il suo atto.\nSuccessivamente, su grande pressione per il ritorno del legittimo sultano e per il peggiorare della situazione in Algeria, la Francia fece tornare Mohammed V dall'esilio il 16 novembre 1955, e dichiar\u00f2 l'indipendenza dello stato il 18 novembre 1955. Nel febbraio del 1956 riusc\u00ec a negoziare con la Francia i termini dell'indipendenza del Marocco e dal 1957 abbandon\u00f2 l'antico titolo di sultano per quello pi\u00f9 moderno di re.\nL'indipendenza del 1956.\nSul finire del 1955, Mohammed V riusc\u00ec a negoziare una graduale restaurazione del potere del sultano creando una interdipendenza franco-marocchina. Il sultano si accord\u00f2 per istituire riforme che avrebbero trasformato il Marocco in una monarchia costituzionale con una forma democratica di governo. Nel febbraio del 1956 il Marocco acquis\u00ec un'indipendenza limitata. Ulteriori negoziati per una piena indipendenza portarono all'Accordo franco-marocchino siglato a Parigi il 2 marzo 1956. Il 7 aprile di quello stesso anno la Francia rinunci\u00f2 ufficialmente al protettorato sul Marocco. L'internazionalizzata citt\u00e0 di Tangeri venne reintegrata con l'abolizione del protocollo di Tangeri il 29 ottobre 1956. L'abolizione del protettorato spagnolo ed il riconoscimento dell'indipendenza marocchina da parte della Spagna vennero negoziate separatamente e portarono alla Dichiarazione Congiunta dell'aprile del 1956. Attraverso questi accordi con la Spagna nel 1956 e nel 1958, il controllo marocchino su alcune aree precedentemente controllate dalla Spagna venne ripristinato, anche se la Spagna tent\u00f2 di reclamare con un'azione militare tali diritti, ma senza successo.\nNei mesi che seguirono l'indipendenza, Mohammed V inizi\u00f2 la costruzione di una moderna struttura governativa su base costituzionale nella quale il sultano comunque avrebbe esercitato un ruolo politico attivo. Egli comunque ag\u00ec con cautela, non ammettendo elementi troppo radicali che avrebbero destabilizzato l'ordine delle cose creatosi. Nell'agosto del 1957 Mohammed V assunse il titolo di re.\nSociet\u00e0.\nNel corso dei decenni del protettorato, il Paese attir\u00f2 centinaia di migliaia di immigrati europei dall'Europa e dalla vicina Algeria francese. L'anno seguente l'istituzione del protettorato, la comunit\u00e0 europea increment\u00f2 dalle alle unit\u00e0. L'immigrazione rallent\u00f2 nel corso della prima guerra mondiale, per poi riprendere negli successivi, portando migliaia di nuovi arrivati ogni anno. Nel 1936, il Marocco ospitava cittadini francesi, dei quali naturalizzati, oltre a spagnoli e a italiani. La comunit\u00e0 comprendeva soldati, funzionari, commercianti e imprenditori, oltre a una moltitudine di avventurieri e piccoli proprietari terrieri. La maggior parte della comunit\u00e0 si stabil\u00ec nelle citt\u00e0 e solo il 15% nelle campagne. Gli europei si stabilirono nei quartieri di nuova costruzione nelle citt\u00e0. A Casablanca, la popolazione europea pass\u00f2 dalle unit\u00e0 nel 1911 alle nel 1914, mentre i musulmani passarono dai nel 1909 ai nel 1914. La citt\u00e0 conobbe un ampio sviluppo economico e sociale derivante dalle attivit\u00e0 portuali, che port\u00f2 a vasti flussi migratori dalle campagne marocchine, che port\u00f2 la popolazione a crescere da nel 1907, a nel 1931, a nel 1936, fino a nel 1951, per poi superare il milione nel 1960. L'immigrazione rurale interess\u00f2 tutte le componenti etniche e religiose del Paese, attraendo arabi dalle campagne centrali, berberi dal Sous, borghesi moriscos da F\u00e8s ed ebrei, i quali passarono dalle anime nel 1866, a nel 1907, a nel 1912, a a nel 1926, a nel 1936, a nel 1951."}
{"id": "3891956", "revid": "2109471", "url": "https://it.wikipedia.org/wiki?curid=3891956", "title": "Traduzione intraculturale", "text": "La traduzione intraculturale \u00e8 il processo di traduzione e/o trascrizione di un testo all'interno della stessa lingua. Si applica qualora il testo sia troppo antiquato e di difficile comprensione.\nTraduzione intraculturale.\nQuando si parla di traduzione, non si intende necessariamente solo il passaggio da un sistema culturale a un altro. Talvolta il traduttore pu\u00f2 trovarsi ad affrontare uno scrittore la cui opera appartiene alla sua stessa cultura. Questo tipo di traduzione \u00e8 chiamata intraculturale; l'obiettivo del traduttore in questo caso \u00e8 quello di eliminare le barriere stilistiche e linguistiche dovute all'invecchiamento della lingua.\nPer \u201cattualizzare\u201d un testo della stessa cultura esistono diversi procedimenti: dalla semplice trascrizione, ossia cambiamenti ortografici, lessicali o altro, alla traduzione del testo stesso. Le modifiche apportate dal traduttore testimoniano il suo intento di inserire il testo nel circuito comunicativo, mostrando le differenze stilistiche e ideologiche tra s\u00e9 e l'autore.\nPopovi\u010d considera le differenze tra testi come differenze tra prototesto e metatesto. Il traduttore deve far passare il testo attraverso il filtro della propria poetica e della situazione comunicativa del lettore contemporaneo.\nIl suo ruolo \u00e8 molto simile a quello di un restauratore, in quanto il traduttore attua un'operazione di \u201crestauro\u201d del testo originale adattandolo al presente. Questa operazione \u00e8 conosciuta sotto il nome di \u201ctrascrizione tendenziosa\u201d. Attraverso quest'operazione \u00e8 possibile far rivivere il testo rendendolo pi\u00f9 accessibile e aumentandone l'interesse che pu\u00f2 suscitare.\nTrascrizione tendenziosa e traduzione interlinguistica.\nEsistono varie differenze tra la trascrizione tendenziosa e la traduzione interlinguistica.\nA livello linguistico, mentre nella traduzione avviene una modifica della lingua, nella trascrizione tendenziosa vengono apportate correzioni ortografiche e viene modernizzato il lessico e la struttura delle frasi. A livello stilistico invece c'\u00e8 una reazione al fattore temporale, ma manca quella dello spazio e lo stile viene modernizzato. Per quanto riguarda il livello tematico invece, mentre nella traduzione si cerca di conservare il sistema di comunicazione ed espressione del prototesto, nella trascrizione bisogna precisare gli elementi mancanti, decifrare le allusioni e spiegare i passaggi oscuri.\nIl traduttore utilizza mezzi lessicali, grammaticali e stilistici diversi da quelli del prototesto, applica criteri estetici contemporanei nella scelta degli strumenti espressivi (a causa della distanza temporale dal testo di partenza) per realizzare il proposito dell'autore."}
{"id": "3891960", "revid": "1310927", "url": "https://it.wikipedia.org/wiki?curid=3891960", "title": "Zaven Badoyan", "text": ""}
{"id": "3891967", "revid": "36426", "url": "https://it.wikipedia.org/wiki?curid=3891967", "title": "Scultura rodia", "text": ""}
{"id": "3891974", "revid": "287204", "url": "https://it.wikipedia.org/wiki?curid=3891974", "title": "Brendan Croker &amp; the 5 O\u2019Clock Shadows", "text": ""}
{"id": "3891986", "revid": "767487", "url": "https://it.wikipedia.org/wiki?curid=3891986", "title": "Pseudomonas fulva", "text": "Pseudomonas fulva \u00e8 un batterio ambientale Gram-negativo originariamente isolato dal riso e comunemente associati con le piante di riso, cereali e risaie.\nIl nome Pseudomonas significa falsa-unit\u00e0, dal greco \"pseudo-\" (greco: \"\u03c8\u03b5\u03c5\u03b4\u03bf\", \"falso\") e \"monas\" (dal greco: \"\u03bc\u03bf\u03bd\u03bf\u03c2\", \"singola unit\u00e0\"). Curiosamente questo nome non ha motivazioni ragionevoli ed \u00e8 frutto della fantasia di alcuni microbiologi che lo battezzarono cos\u00ec all'inizio del XX secolo. Prima era detto \"Bacillus pyocyaneus\" in riferimento al particolare colore blu del pus che si forma nelle ferite infettate, dovuto alla presenza del pigmento antibiotico piocianina."}
{"id": "3891988", "revid": "3082", "url": "https://it.wikipedia.org/wiki?curid=3891988", "title": "Luguvallium", "text": ""}
{"id": "3891990", "revid": "161718", "url": "https://it.wikipedia.org/wiki?curid=3891990", "title": "Magnis", "text": "Magnis, anche nota come Forte romano di Carvoran, era un \"castrum\" (forte) romano lungo il Vallo di Adriano, tra il \"castrum\" di \"Aesica\" a oriente e quello di \"Banna\" a occidente.\nFu costruito originariamente per controllare la congiunzione della strada romana nota col nome moderno di \"Maiden Way\", che da \"Magnis\" andava ad \"Epiacum\" per poi spingersi a sud fino a Kirkby Thore (vicino a Penrith), con la Stanegate, la direttrice di approvvigionamento principale che congiungeva \"Coria\" (Corbridge) a est con \"Luguvalium\" (Carlisle) ad ovest; fu dunque edificato prima del Vallo di Adriano.\nLe sue rovine si trovano a Carvoran, nei pressi di Greenhead (Northumberland).\nGuarnigione.\nNel II secolo il forte fu occupato dalla \"cohors I Hamiorum sagittariorum\". La \"Notitia dignitatum\" e un'iscrizione non datata attestano la presenza nel forte della \"cohors II Delmatarum equitata\", un'unit\u00e0 mista di fanteria e cavalleria, probabilmente nel III secolo.\nDue iscrizioni attestano la presenza della \"cohors I Batavorum equitata\", forse la guarnigione originale del forte."}
{"id": "3891991", "revid": "481666", "url": "https://it.wikipedia.org/wiki?curid=3891991", "title": "Margarita Fischer", "text": "Biografia.\nNata nell'Iowa nel 1886, a Missouri Valley, era figlia d'arte. Suo padre, John, era un popolare \"minstrel\" e anche la sorella maggiore Dorothy avrebbe poi lavorato nel cinema con il nome di Mary Scott. Margarita cominci\u00f2 a recitare fin da piccola, prima in ruoli infantili e poi da giovane ingenua. Debutt\u00f2 a Portland in \"The Celebrated Case\". La popolarit\u00e0 acquisita nel corso degli anni le permise di poter mettere su una propria compagnia, la Margarita Fischer Stock Company, con cui gir\u00f2 in lungo e in largo negli stati che si affacciano sul Pacifico.\nA San Francisco ebbe come partner Harry A. Pollard, quello che sarebbe diventato in seguito suo marito. Anni dopo, i due si incontrarono nuovamente, ambedue attori prima alla Selig Polyscope, poi alla Independent Moving Pictures e, quindi, all'Universal Pictures.\nCarriera cinematografica.\nL'attrice lavor\u00f2 a Hollywood nel cinema muto dal 1910 al 1927. Il suo esordio lo fece con l'American Company. Nei tre anni seguenti, divent\u00f2 una delle attrici di spicco dell'Universal, la casa cinematografica che, all'epoca aveva ancora la sua sede sulla costa orientale. Nel 1913, Margarita Fischer ebbe il ruolo di protagonista in \"How Men Propose\", film scritto e diretto da Lois Weber, una delle pi\u00f9 note registe del muto. L'attrice viene ricordata ancora oggi per aver preso parte, nel ruolo di Topsy, schiava afro-americana, all'epico film in tre rulli \"Uncle Tom's Cabin\" diretto da Otis Turner, in cui Pollard impersonava zio Tom. Pollard diresse nel 1927 una nuova versione tratta dal romanzo di Harriet Beecher Stowe, una superproduzione nella quale la moglie ebbe il ruolo principale di Eliza.\nNel 1916, lei e il marito avevano fondato, con l'aiuto di George W. Lederer, la Pollard Picture Plays Corporation, una compagnia di produzione per cui Pollard dirigeva i film, Margarita recitava. Il loro primo film fu \"The Pearl of Paradise\", girato in parte nelle Hawaii e nei mari del sud.\nDurante la prima guerra mondiale, l'attrice cambi\u00f2 il cognome Fischer in Fisher a causa dei sentimenti antitedeschi degli americani. Talvolta, venne accreditata come Margarieta Fisher, Margarite Fisher e Margurita Fisher. L'attrice rest\u00f2 vedova alla morte del marito il 6 luglio 1934.\nMargarita Fischer mor\u00ec nel 1975 a Encinitas, in California all'et\u00e0 di 89 anni per un attacco di cuore. Venne sepolta al Forest Lawn Memorial Park a Glendale."}
{"id": "3892000", "revid": "196390", "url": "https://it.wikipedia.org/wiki?curid=3892000", "title": "Genocidio dei greci", "text": ""}
{"id": "3892001", "revid": "270833", "url": "https://it.wikipedia.org/wiki?curid=3892001", "title": "Genocidio degli Assiri", "text": ""}
{"id": "3892005", "revid": "729019", "url": "https://it.wikipedia.org/wiki?curid=3892005", "title": "UFC 80", "text": "UFC 80: Rapid Fire \u00e8 stato un evento di arti marziali miste tenuto dalla Ultimate Fighting Championship il 19 gennaio 2008 alla Metro Radio Arena di Newcastle upon Tyne, Regno Unito.\nRetroscena.\nL'incontro principale tra B.J. Penn e Joe Stevenson avrebbe dovuto essere per un titolo ad interim, ma il campione in carica Sean Sherk venne squalificato per utilizzo di steroidi anabolizzanti e privato della cintura; l'incontro divenne quindi per il titolo di campione assoluto dei pesi leggeri.\nPremi.\nAi vincitori sono stati assegnati 35.000$ per i seguenti premi:"}
{"id": "3892008", "revid": "47767", "url": "https://it.wikipedia.org/wiki?curid=3892008", "title": "\u00c1rp\u00e1d (nome)", "text": "Origine e diffusione.\n\u00c8 un diminutivo del termine ungherese \"\u00e1rpa\", che significa \"orzo\", e il significato pu\u00f2 essere reso con \"granello d'orzo\" (sebbene alcune fonti lo indichino con \"seme\"); \u00e8 quindi affine, dal punto di vista semantico, al nome irlandese \"Gr\u00e1inne\".\n\u00c1rp\u00e1d fu un principe del IX secolo che port\u00f2 i magiari nell'odierna Ungheria, ed \u00e8 considerato l'eroe nazionale ungherese.\nOnomastico.\nIl nome non \u00e8 portato da alcun santo, quindi \u00e8 adespota, e l'onomastico ricade il 1\u00ba novembre in occasione di Ognissanti."}
{"id": "3892011", "revid": "1386670", "url": "https://it.wikipedia.org/wiki?curid=3892011", "title": "Sleep sort", "text": "Sleep sort (in italiano: ordinamento assonnato) \u00e8 un algoritmo di ordinamento basato sul tempo.\n\"Sleep sort\" lavora associando un contatore ad ogni elemento da ordinare.\nOgni contatore \u00e8 inizialmente impostato con il valore dell'elemento che deve essere ordinato.\nI contatori sono poi decrementati alla stessa velocit\u00e0.\nQuando un dato contatore finisce, l'elemento associato viene aggiunto alla fine della lista. Poich\u00e9 i contatori si fermano a seconda della grandezza degli elementi, la lista sar\u00e0 ordinata una volta che tutti i contatori sono fermi.\nPu\u00f2 essere implementato utilizzando i timer del sistema operativo, per esempio facendo un fork di un processo separato per ogni elemento, o pi\u00f9 semplicemente utilizzano un vettore di contatori.\nCodice.\nBash.\nfunction f() {\n sleep \"$1\"\n echo \"$1\"\nwhile [ -n \"$1\" ]\ndo\n f \"$1\" &amp;\n shift\ndone\nwait\nPython.\nfrom time import sleep\nfrom threading import Timer\ndef sleepsort(values):\n sleepsort.result = []\n def add1(x):\n sleepsort.result.append(x)\n mx = values[0]\n for v in values:\n if mx &lt; v: mx = v\n Timer(v, add1, [v]).start()\n sleep(mx+1)\n print(sleepsort.result)\nif __name__ == '__main__':\n sleepsort([7, 2 ,100, 1, 9, 45, 2, 33, 7, 77, 25])\n sleepsort([333, 222 ,112, 777, 901, 455, 256, 313, 125, 625, 825, 999, 316])\nJAVA\npublic class SleepSort { \n public static void main(String[] args) { \n int[] ints = {1,4,7,3,8,9,2,6,5}; \n SortThread[] sortThreads = new SortThread[ints.length]; \n for (int i = 0; i &lt; sortThreads.length; i++) { \n sortThreads[i] = new SortThread(ints[i]); \n for (int i = 0; i &lt; sortThreads.length; i++) { \n sortThreads[i].start(); \n } \nclass SortThread extends Thread{ \n int ms = 0; \n public SortThread(int ms){ \n this.ms = ms; \n public void run(){ \n try { \n sleep(ms*10+10); \n } catch (InterruptedException e) { \n // TODO Auto-generated catch block \n e.printStackTrace(); \n System.out.println(ms); \n} "}
{"id": "3892014", "revid": "695564", "url": "https://it.wikipedia.org/wiki?curid=3892014", "title": "Swiss Singles Chart", "text": ""}
{"id": "3892020", "revid": "38120", "url": "https://it.wikipedia.org/wiki?curid=3892020", "title": "Esposizione universale di Londra (1851)", "text": ""}
{"id": "3892029", "revid": "599013", "url": "https://it.wikipedia.org/wiki?curid=3892029", "title": "Arturo Chiappe", "text": "Caratteristiche tecniche.\nGiocava come difensore destro."}
{"id": "3892031", "revid": "1305772", "url": "https://it.wikipedia.org/wiki?curid=3892031", "title": "HTTP pipelining", "text": "L'HTTP pipelining \u00e8 una tecnica in cui vengono inviate pi\u00f9 richieste HTTP su una singola connessione TCP senza aspettare le risposte corrispondenti.\nL'adozione del \"pipelining\" delle richieste HTTP comporta un significativo miglioramento nella velocit\u00e0 di caricamento delle pagine HTML, in particolare nel caso di connessioni ad alta latenza come nel caso delle connessioni satellitari.\nPoich\u00e9 \u00e8 generalmente possibile inserire pi\u00f9 richieste HTTP nello stesso segmento TCP, il pipelining HTTP consente di inviare e ricevere sulla rete meno pacchetti, riducendone quindi il carico.\nMetodi non idempotenti come POST non dovrebbero subire pipelining, mentre sequenze di GET ed HEAD possono sempre avvantaggiarsi di questa tecnica. Una sequenza di altre richieste come GET, HEAD, PUT e DELETE possono o non possono sfruttare il pipelining a seconda del fatto che ogni richiesta dipenda o meno dall'effetto delle altre.\nPer poter essere attuato il pipelining HTTP necessita il supporto sia lato client che lato server.\nI server che implementano il protocollo HTTP/1.1 devono supportare il pipelining, il che non significa che debbano rispondere alle richieste in pipelining, ma quantomeno non devono dare errori qualora in client invii richieste di questo tipo.\nStatus di Implementazione.\nIl pipelining \u00e8 supportato solo dal protocollo HTTP/1.1, non \u00e8 presente nelle specifiche della versione 1.0.\nImplementazione nei server web.\nImplementare il pipelining in un server web \u00e8 relativamente semplice, basta assicurarsi che non ci siano flussi di rete scartati tra richieste successive. Per questa ragione gran parte dei server web attualmente supporta il pipelining senza alcun problema.\nImplementazione nei browser web.\nTra tutti i principali browser web, solo Opera presenta un'implementazione pienamente funzionale ed abilitata di default del pipelining. In tutti gli altri browser il pipelining \u00e8 disabilitato o non implementato.\nImplementazione nei proxy web.\nLa gran parte dei proxy HTTP non effettua il pipelining delle richieste in uscita."}
{"id": "3892032", "revid": "599013", "url": "https://it.wikipedia.org/wiki?curid=3892032", "title": "Johnny Holland", "text": "Gioc\u00f2 come linebacker nei Texas A&amp;M Aggies squadra rappresentativa dell'universit\u00e0 del Texas.\nCarriera professionistica come giocatore.\nGreen Bay Packers (1987-1993).\nHolland venne selezionato come 41 scelta al draft NFL 1987 dai Packers, con loro gioc\u00f2 7 anni.\nCarriera professionistica come allenatore.\nInizi\u00f2 la sua carriera nella NFL con i Green Bay Packers come allenatore del controllo qualit\u00e0 della difesa. Nel 1996 vinse il Super Bowl. Ne 1998 pass\u00f2 nella squadra speciale e l'anno successivo come allenatore dei linebacker.\nPass\u00f2 ai Seattle Seahawks come assistente della squadra speciale e dal 2001 come allenatore dei linebacker.\nFirm\u00f2 con i Detroit Lions prima come allenatore dei linebacker e poi nell'ultimo anno come assistente della difesa.\nFirm\u00f2 con gli Houston Texans come allenatore dei linebacker.\nIl 9 febbraio 2012 pass\u00f2 agli Oakland Raiders assumendo lo stesso ruolo. Venne esonerato dopo solo una stagione.\nVita familiare.\nHolland e sua moglie Faith hanno due figli."}
{"id": "3892033", "revid": "135224", "url": "https://it.wikipedia.org/wiki?curid=3892033", "title": "Gruppo di Polifemo", "text": "Il gruppo scultoreo di Ulisse che acceca Polifemo, noto anche semplicemente come Gruppo di Polifemo, \u00e8 un'opera in marmo degli scultori Agesandro, Atenodoro e Polidoro, databile al I secolo a.C. circa e conservato nel Museo archeologico nazionale di Sperlonga (provincia di Latina).\nStoria e descrizione.\nIl gruppo scultoreo frammentario fu ritrovato nel 1957 in una grotta nella villa di Tiberio a Sperlonga. La vasta cavit\u00e0 principale della grotta era preceduta da una ampia vasca rettangolare (peschiera) con acqua marina, al cui centro era stata realizzata un'isola artificiale che ospitava la \"caenatio\" (sala da pranzo) estiva. La vasca comunicava con una piscina interna circolare (diametro di 12\u00a0m), dove era collocato il \"Gruppo di Scilla\". Sulla cavit\u00e0 principale si aprivano due ambienti minori: a sinistra un ambiente a ferro di cavallo, con in fondo un triclinio, e a destra un ninfeo con cascatelle e giochi d'acqua, in fondo al quale si apriva una nicchia che ospitava il \"Gruppo dell'accecamento di Polifemo\". Tra la piscina circolare e la vasca quadrata erano collocati poi due gruppi scultorei pi\u00f9 piccoli: il \"Rapimento del Palladio\" e il gruppo di \"Ulisse che trascina il corpo di Achille\" (copia del quale, mutila e frammentaria \u00e8 l'attuale statua del \"Pasquino\" a Roma). Una scultura con \"Ganimede rapito dall'aquila di Zeus\" era invece posta in alto sopra l'apertura della grotta.\nIl gruppo scultoreo \u00e8 di dimensioni colossali ed oggi \u00e8 stato ricostruito nel museo con un calco in gesso, completo di integrazioni ricostruite in base ai frammenti esistenti, che permette di farsi un'idea del complesso. Per ricreare l'aspetto compositivo del gruppo ed individuare la collocazione spaziale dei singoli personaggi che ne fanno parte ci si \u00e8 avvalsi come fonte iconografica di un frammento di sarcofago romano del Terzo secolo d.C., di identico tema, attualmente custodito presso il Museo Civico di Castello Ursino a Catania.\nIl gigante \u00e8 rappresentato ebbro e sdraiato su una roccia, circondato dai suoi aggressori, che si muovono con circospezione. Ulisse si trova pi\u00f9 in alto ed \u00e8 vicino alla testa del ciclope per assicurarsi che la punta incandescente del palo, retto da due compagni pi\u00f9 in basso, colpisca esattamente l'occhio. Un terzo compagno, meglio conservato, assiste alla scena alzando il braccio in segno di paura, mentre l'altra mano regge l'otre col vino con il quale \u00e8 stato fatto ubriacare il gigante. Ulisse, a differenza degli altri marinai, \u00e8 vestito con una tunica corta e mantello, e in testa indossa il tipico berretto conico (\"pileus\"), che lo contraddistingue. La sua testa mostra evidenti affinit\u00e0 con quella del celebre \"Laocoonte\", realizzato dagli stessi scultori, come testimonia un'iscrizione frammentaria trovata a Sperlonga, che riporta gli stessi nomi citati da Plinio a proposito della statua vaticana."}
{"id": "3892042", "revid": "767487", "url": "https://it.wikipedia.org/wiki?curid=3892042", "title": "Wanna Make Love", "text": "Wanna Make Love \u00e8 l'album di debutto del gruppo Funk/R&amp;B Sun. Fu originariamente commercializzato con il titolo \"Live On, Dream On\", ma fu ripubblicato in breve tempo con il titolo cambiato, a causa del successo dell'omonimo singolo \"Wanna Make Love\"."}
{"id": "3892052", "revid": "1543377", "url": "https://it.wikipedia.org/wiki?curid=3892052", "title": "Distretto di Sa\u00f1ayca", "text": "Il distretto di Sa\u00f1ayca \u00e8 un distretto del Per\u00f9 nella provincia di Aymaraes (regione di Apur\u00edmac) con 1.299 abitanti al censimento 2007 dei quali 550 urbani e 749 rurali.\n\u00c8 stato istituito il 14 novembre 1944."}
{"id": "3892053", "revid": "767487", "url": "https://it.wikipedia.org/wiki?curid=3892053", "title": "Il bosco dell'orrore", "text": "Il bosco dell'orrore (\"The Violent Kind\") \u00e8 un film horror statunitense del 2010 diretto da Mitchell Altieri e Phil Flores.\nTrama.\nIl film si apre con la festa per celebrare il cinquantesimo compleanno della mamma di uno dei protagonisti del film, Cody. La festa si svolge in una sperduta localit\u00e0 immersa nel verde dei boschi statunitensi. Dopo la festa, quando tutti gli invitati lasciano la casa, Cody trova la sua ex-fidanzata Michelle a terra in una pozza di sangue. Il gruppo di ragazzi cerca di aiutarla, ma Michelle aggredisce Elroy, uno dei pochi ragazzi rimasti. Cody e la sorella di Michelle, Megan, incominciano a comprendere che qualcosa non sta andando per il verso giusto. Gli strumenti elettrici e le automobili sono misteriosamente fuori uso.\nCody va allora in cerca di un eremita, per vedere se quest'ultimo ha un'auto per portare Michelle in citt\u00e0, ma rimane scioccato quando scopre che l'eremita \u00e8 stato barbaramente ucciso, inoltre nota vari pezzi di giornali tagliati che ritraggono persone scomparse. Shade d\u00e0 un'occhiata a Michelle, ma viene subito aggredita da quest'ultima; Shade cerca di difendersi ma Michelle sviluppa una forza tanto mostruosa che Shade, per salvarsi, \u00e8 costretta a tagliare alcune dita della mano dell'amica. Col sangue delle ferite Michelle scrive strane lettere sulla parete della stanza in cui \u00e8 rinchiusa.\nCody e Q litigano per divergenze di opinioni: stanno infatti decidendo se bisogna scappare dalla casa oppure se bisogna restare, ma i due ragazzi finiscono per prendersi a pugni davanti alle ragazze e Q decide di andarsene.\nUna strana luce fuoriesce dalla stanza dove \u00e8 rinchiusa Michelle, che uccide tutte le persone che sono state morse e stordisce tutti i ragazzi, mentre un gruppo di persone si avvicina a Cody, Megan e Shade.\nIl gruppo di persone dice ai ragazzi che vogliono sapere la locazione di Michelle, Cody si rifiuta di rivelarla e per questo viene malmenato da Vernon. Quest'ultimo, come il resto del suo gruppo, dimostra di non provare dolore e di non essere umano. Jazz rapisce anche Q e lo porta di nuovo dentro la casa, torturandolo davanti agli altri ragazzi, e successivamente uccide Shade davanti agli occhi del fidanzato.\nVernon rivela che sapeva gi\u00e0 la locazione di Michelle e che con loro \"stava soltanto giocando\". Il gruppo di psicopatici effettua un rito insieme a Michelle e avvengono alcuni eventi paranormali. Q riesce a liberarsi e spara con il fucile a Munderball, altro membro del gruppo antagonista, ma viene successivamente ucciso da Jazz. Questo d\u00e0 l'opportunit\u00e0 a Cody e Megan di scappare.\nCody e Megan vengono raggiunti da Vernon ma lo psicopatico gli dice che li lascer\u00e0 andare e che gli stanno entrambi simpatici, ma che sarebbe stato meglio se fossero morti prima. I due ragazzi arrivano in citt\u00e0 ma notano che stanno avvenendo gli stessi effetti paranormali che sono avvenuti nella casa. All'improvviso un gruppo di persone incomincia a guardare i due ragazzi, mentre da lontano una nave aliena si avvicina a loro.\nProduzione.\nSecondo i registi, la pellicola doveva essere un omaggio ai classici del 1970, visto che loro erano cresciuti guardando questi film. Hanno deciso, tuttavia, di includere soltanto elementi diversi dei diversi film. Il film \u00e8 stato girato in 21 giorni, le riprese, la maggior parte delle volte, si sono svolte di sera.\nRilascio.\nIl bosco dell'orrore \u00e8 stato mostrato in anteprima al Sundace Film Festival nel 2010. Image Entertaiment ha comprato i diritti del film nel gennaio del 2001, creando perfino una versione teatrale. \u00c8 stato rilasciato nel Regno Unito il 22 luglio 2011.\nRicezione.\nLa ricezione \u00e8 stata alquanto negativa. Rotten Tomatoes riporta il 17% di valutazioni positive e soltanto 12 critici gli hanno dato una critica positiva. La valutazione media \u00e8 stata i 3.5/10."}
{"id": "3892054", "revid": "1442080", "url": "https://it.wikipedia.org/wiki?curid=3892054", "title": "Zen\u00f3n D\u00edaz", "text": "Caratteristiche tecniche.\nGiocava come difensore destro.\nCarriera.\nClub.\nI suoi inizi nel calcio erano come portiere; ha giocato la prima partita ufficiale del Rosario Central nel 1903. Poi ha servito come difensore , diventando il primo idolo del club. \nFino al 1919 ha indossato la maglia del canaglia; ha vinto quattro campionati nazionali e sette regionali.\nNazionale.\n\u00c8 stato il primo calciatore nativo di giocare per l'Argentina. Ha debuttato nel 1905 contro il Nottingham Forest Inghilterra; poi ha affrontato Uruguay nove volte per vari concorsi, \ntra cui il sudamericano 1916.\nCronologia presenze in Nazionale\nPalmar\u00e8s.\n "}
{"id": "3892055", "revid": "149466", "url": "https://it.wikipedia.org/wiki?curid=3892055", "title": "Beata Vergine del Rosario", "text": ""}
{"id": "3892056", "revid": "287204", "url": "https://it.wikipedia.org/wiki?curid=3892056", "title": "Distretto di Sanayca", "text": ""}
{"id": "3892057", "revid": "1543377", "url": "https://it.wikipedia.org/wiki?curid=3892057", "title": "Distretto di Soraya", "text": "Il distretto di Soraya \u00e8 un distretto del Per\u00f9 nella provincia di Aymaraes (regione di Apur\u00edmac) con 771 abitanti al censimento 2007 dei quali 147 urbani e 624 rurali.\n\u00c8 stato istituito il 2 gennaio 1857."}
{"id": "3892060", "revid": "991694", "url": "https://it.wikipedia.org/wiki?curid=3892060", "title": "Presidenti della Finlandia", "text": ""}
{"id": "3892062", "revid": "1005847", "url": "https://it.wikipedia.org/wiki?curid=3892062", "title": "Primo ministro della Finlandia", "text": ""}
{"id": "3892064", "revid": "775372", "url": "https://it.wikipedia.org/wiki?curid=3892064", "title": "Ministri capo della Finlandia", "text": "I ministri capo della Repubblica di Finlandia (cio\u00e8 i capi del governo) dal 1917 ad oggi sono i seguenti."}
{"id": "3892065", "revid": "1543377", "url": "https://it.wikipedia.org/wiki?curid=3892065", "title": "Distretto di Tapairihua", "text": "Il distretto di Tapairihua \u00e8 un distretto del Per\u00f9 nella provincia di Aymaraes (regione di Apur\u00edmac) con 2.131 abitanti al censimento 2007 dei quali 278 urbani e 1.853 rurali.\n\u00c8 stato istituito il 2 gennaio 1857."}
{"id": "3892066", "revid": "767487", "url": "https://it.wikipedia.org/wiki?curid=3892066", "title": "Quarantena 2", "text": "Quarantena 2 (\"Quarantine 2: Terminal\") \u00e8 un film horror statunitense del 2011 diretto da John Pogue e prodotto da Marc Brienstock, seguito di \"Quarantena\". Sebbene il primo capitolo sia il remake della pellicola spagnola \"Rec\", questo sequel ha una trama completamente diversa da \"Rec 2\". Diversamente dal precedente film, questo non \u00e8 girato in stile falso documentario.\nTrama.\nUn volo da Los Angeles a Nashville viene deviato e fatto atterrare a Las Vegas (Nevada) quando uno dei passeggeri, Ralph, diventa violento dopo essere stato morso da un criceto. Ralph aggredisce un'assistente di volo, Paula. Su piano proposto da Henry, viene bloccato in bagno. Quando l'aereo atterra, il capitano Forrest e il suo co-pilota Wilson trovano un addetto ai bagagli, Ed, che non \u00e8 a conoscenza che il piano \u00e8 stato messo in quarantena. Quasi tutti evacuano dal piano, fatta eccezione per la coppia di anziani Bev e suo marito paralizzato Sylvester, ed i piloti che cercano di tenere Ralph imprigionato nel bagno. Tuttavia, quando Ed li conduce nella zona di smistamento bagagli, capiscono subito che sono bloccati dentro.\nDopo la morte di quasi tutte le persone all'interno della quarantena, George mette le mani nella borsa di Henry scoprendo cos\u00ec che in realt\u00e0 \u00e8 lui ad aver diffuso il virus nell'aeroporto attraverso i suoi topi, e che lo studio nel condominio di Los Angeles (Dove si svolgeva il finale del film precedente) \u00e8 il suo. Il ragazzo rivela tutto a Jenny e agli altri due superstiti. Henry conferma tutto, affermando addirittura di avere la cura al virus e di avere in mente un'epidemia universale per far calare il numero della popolazione mondiale ormai in affollamento. L'uomo rapisce George e Jenny, insieme a Shilah incominciano a seguirli. Shilah per\u00f2, consapevole di essere morsa, fa da esca agli infetti per dare la possibilit\u00e0 all'amica di procedere senza intoppi. Jenny riesce cos\u00ec a raggiungere George e a sconfiggere una versione infetta di Henry. Ma i pericoli non sono ancora finiti: Un incendio divampa nell'aeroporto e i due percorrono un tunnel che conduce alla libert\u00e0. Appena libero, George si accorge che Jenny \u00e8 infetta, consapevole di questo rimane tra le sbarre del tunnel. Il film termina con il viso triste del ragazzo per la morte dell'amica, successivamente butta la telecamera a visione notturna ma questa inquadra il gatto della signora Bev infetto che scappa dall'aeroporto. L'epidemia \u00e8 appena incominciata.\nProduzione.\nIl film \u00e8 uscito direttamente per il mercato home video e contiene:\n\u00c8 inoltre vietato ai minori di 14 anni."}
{"id": "3892067", "revid": "1543377", "url": "https://it.wikipedia.org/wiki?curid=3892067", "title": "Distretto di Tintay", "text": "Il distretto di Tintay \u00e8 un distretto del Per\u00f9 nella provincia di Aymaraes (regione di Apur\u00edmac) con 3.052 abitanti al censimento 2007 dei quali 740 urbani e 2.312 rurali.\n\u00c8 stato istituito il 27 dicembre 1961."}
{"id": "3892068", "revid": "1310927", "url": "https://it.wikipedia.org/wiki?curid=3892068", "title": "Maksim Valadz'ko", "text": ""}
{"id": "3892070", "revid": "461603", "url": "https://it.wikipedia.org/wiki?curid=3892070", "title": "Maksim Valadzko", "text": ""}
{"id": "3892071", "revid": "461603", "url": "https://it.wikipedia.org/wiki?curid=3892071", "title": "Maksim Volod'ko", "text": ""}
{"id": "3892072", "revid": "461603", "url": "https://it.wikipedia.org/wiki?curid=3892072", "title": "Maksim Volodko", "text": ""}
{"id": "3892073", "revid": "1543377", "url": "https://it.wikipedia.org/wiki?curid=3892073", "title": "Distretto di Toraya", "text": "Il distretto di Toraya \u00e8 un distretto del Per\u00f9 nella provincia di Aymaraes (regione di Apur\u00edmac) con 1.690 abitanti al censimento 2007 dei quali 550 urbani e 1.140 rurali.\n\u00c8 stato istituito il 15 luglio 1936."}
{"id": "3892074", "revid": "98077", "url": "https://it.wikipedia.org/wiki?curid=3892074", "title": "Santa Maria dei Miracoli presso San Celso", "text": ""}
{"id": "3892075", "revid": "486946", "url": "https://it.wikipedia.org/wiki?curid=3892075", "title": "De cyfris", "text": ""}
{"id": "3892077", "revid": "599013", "url": "https://it.wikipedia.org/wiki?curid=3892077", "title": "Ger\u00f3nimo Badaracco", "text": "Caratteristiche tecniche.\nGiocava come mediano sinistro."}
{"id": "3892079", "revid": "1543377", "url": "https://it.wikipedia.org/wiki?curid=3892079", "title": "Distretto di Yanaca", "text": "Il distretto di Yanaca \u00e8 un distretto del Per\u00f9 nella provincia di Aymaraes (regione di Apur\u00edmac) con 1.182 abitanti al censimento 2007 dei quali 648 urbani e 534 rurali.\n\u00c8 stato istituito il 28 dicembre 1961."}
{"id": "3892080", "revid": "6923", "url": "https://it.wikipedia.org/wiki?curid=3892080", "title": "TrE", "text": "TrE \u00e8 un album di Giua ed Armando Corsi, pubblicato il 23 gennaio 2012.\nL'album, composto da 2 CD, contiene 22 brani (15 nel primo CD e 7 nel secondo). Nel primo CD vengono proposti nuovi brani sia di Giua che di Corsi, oltre al primo singolo \"Totem e tab\u00f9\". Il secondo CD vede invece 7 brani cover con ospiti quali Jaques Morelenbaum, Noezhan, Marco Fadda, Fausto Mesolella, Riccardo Tesi, Anita Macchiavello (la nonna di Giua) e Claudio Taddei."}
{"id": "3892081", "revid": "686936", "url": "https://it.wikipedia.org/wiki?curid=3892081", "title": "Matt Schaub", "text": "Carriera universitaria.\nMatt inizi\u00f2 a giocare nel college football con i Virginia Cavaliers a partire dal 2000. Nel suo primo anno gioc\u00f2 3 partite, lanciando per 50 yard con nessun touchdown, un intercetto, 115,0 di passer rating. Nell'anno da sophomore gioc\u00f2 12 partite, lanciando 1.524 yard con 10 TD, 8 intercetti, 118,8 di passer rating, oltre a 2 TD su corsa.\nNel suo anno da \"junior\" gioc\u00f2 14 partite, lanciando per 2.976 yard con 28 TD (1\u00ba della ACC), 7 intercetti, 147,5 di passer rating, oltre a 2 TD su corsa. Vinse la finale del Continental Tire Bowl contro i West Virginia Mountaineers. Nel suo ultimo anno gioc\u00f2 11 partite, lanciando per 2.952 yard con 18 TD, 10 intercetti, 141.0 di passer rating. oltre a un TD su corsa. Vinse per la seconda volta il Continental Tire Bowl contro i Pittsburgh Panthers.\nPremi e riconoscimenti\nCarriera professionistica.\nAtlanta Falcons.\nAl Draft NFL 2004, Schaub fu scelto al quarto giro dai Falcons. Il 27 luglio firm\u00f2 un contratto triennale per un totale di 1,365 milioni di dollari. Il debutto nella NFL avvenne il 3 ottobre 2004 in trasferta contro i Carolina Panthers. Dopo 3 anni in cui gioc\u00f2 come riserva di Michael Vick con i Falcons fu ceduto.\nHouston Texans.\nNel marzo 2007, gli Houston Texans acquisirono Schaub e la 10\u00aa scelta del draft NFL 2007 cedendo l'8\u00aa e la 39\u00aa scelta del draft 2007 e la 48\u00aa scelta del draft NFL 2008. Con la nuova squadra firm\u00f2 un contratto di 6 anni per un valore totale di 48 milioni di dollari\n2007.\nIn entrambe le prime gare della stagione 2007, Matt pass\u00f2 oltre 220 yard, complet\u00f2 il 71% dei suoi passaggi ed ebbe un passer rating superiore a 100; i Texans vinsero entrambe le partite, la miglior partenza della storia della squadra. Nella settimana 4 part\u00ec come titolare contro la sua ex squadra, gli Atlanta Falcons, in cui complet\u00f2 28 passaggi su 40 per 317 yard, 1 touchdown ma Houston perse la seconda gara della stagione.\nAnche se Schaub fu tormentato dagli infortuni nel 2007, lui e la sua riserva Sage Rosenfels portarono la squadra dalle sei vittorie dell'anno precedente a un record di 8-8, il primo bilancio in pareggio dei Texans.\n2008.\nSchaub ritorn\u00f2 titolare nella stagione 2008. Non gioc\u00f2 bene nelle prime due sfide ma si rifece nella settimana 3 contro i Jacksonville Jaguars anche se i suoi furono sconfitti. Nella settimana 6, Schaub stabil\u00ec l'allora record di franchigia passando 379 yard nella vittoria in rimonta contro i Miami Dolphins in cui segn\u00f2 a tre secondi dal termine il touchdown su corsa decisivo. Schaub aiut\u00f2 il compagno wide receiver Andre Johnson a guidare la lega a met\u00e0 stagione sia in ricezione che in yard ricevute. La stagione di Schaub sub\u00ec un brutto colpo a causa di un infortunio al ginocchio contro i Minnesota Vikings, che lo tenne fuori dai campi di gioco per un mese, rendendo Sage Rosenfels di nuovo titolare.\nContro i Green Bay Packers, Schaub complet\u00f2 28 passaggi su 42 per 414 yard e 2 touchdown, guidando i Texans a percorrere il campo, permettendo a Kris Brown di segnare il field goal della vittoria. Complessivamente gioc\u00f2 bene nel 2008, portando la squadra a terminare con un bilancio di 8-8 malgrado l'aver perso tutte le prime quattro gare.\n2009.\nDurante la stagione 2009, Schaub guid\u00f2 i Texans a un record di 9-7, il primo bilancio vincente della storia della squadra. Guid\u00f2 la NFL in yard passate (4.770), passaggi completati (396), yard a partita (298) e passaggi tentati (583), finendo quinto in passaggi da touchdown (29), con un passer rating di 98,6. Fu convocato per il suo primo Pro Bowl al posto dell'infortunato Tom Brady, venendo premiato come miglior giocatore della partita.\n2010.\nLa stagione 2010 part\u00ec con grandi speranze per i Texans ma a causa di un maggior impiego del gioco sulle corse, Schaub complet\u00f2 solo 9 passaggi su 17 con un touchdown e un intercetto nella vittoria della settimana 1 contro gli Indianapolis Colts. Il quarterback si rifece poche settimane dopo quando pass\u00f2 497 yard nella vittoria ai supplementari sui Washington Redskins il 19 settembre 2010. Schaub termin\u00f2 la stagione con 4.370 yard passate, al quarto posto nella lega, ma la squadra termin\u00f2 con un record di 6-10 e non raggiunse i playoff.\n2011.\nNel 2011, i Texans apportarono diversi miglioramenti alla loro difesa e Schaub li guid\u00f2 alla loro miglior stagione fino a quel momento, aprendo la strada alla prima vittoria del titolo di division e alla prima qualificazione ai playoff della storia della franchigia. Schaub part\u00ec come titolare nelle prime dieci partite e, malgrado non fosse la sua miglior stagione dal punto di vista strettamente statistico, port\u00f2 la squadra a un record di 7-3, la miglior partenza della storia della squadra dopo 10 partite. Nella partita giocata il 13 novembre 2011 a Tampa contro i Tampa Bay Buccaneers, il defensive tackle avversario Albert Haynesworth gli cadde rovinosamente sul piede, causandogli una frattura. A seguito a questo infortunio, Schaub venne messo nella lista infortunati chiudendo in anticipo la stagione regolare. Senza Matt alla guida, Houston ebbe un bilancio di 4-4 (inclusi i playoff).\n2012.\nIl 9 settembre firm\u00f2 un'estensione di quattro anni per un totale di 62 milioni di dollari (29,15 milioni garantiti), inclusi 17,5 milioni di bonus alla firma. Nella partita di debutto della stagione 2012, Schaub complet\u00f2 20 passaggi su 31 tentativi per 266 yard e un touchdown, nella vittoria dei Texans per 30-10 in casa dei Miami Dolphins. Nel turno successivo, i Texans vinsero nuovamente per 27-7 contro i Jacksonville Jaguars: Schaub pass\u00f2 195 yard senza touchdown e intercetti. Con la vittoria sui Denver Broncos della settimana 3, i Texans partirono per la prima volta nella loro storia con un record di 3-0: Matt pass\u00f2 per 290 yard con quattro touchdown e il primo intercetto subito in stagione.\nNella settimana 4 i Texans continuarono la loro marcia da imbattuti superando nettamente i Tennessee Titans: Matt complet\u00f2 20 passaggi su 28 per 202 yard e due passaggi da touchdown. Nel Monday Night Football del turno successivo i Texans si portarono sul record di 5-0 con il quarterback che pass\u00f2 209 yard con un touchdown e un intercetto.\nNella settimana 6 i Texans subirono la prima netta sconfitta stagionale contro i Packers: Schaub pass\u00f2 per 232 yard e sub\u00ec 2 intercetti. Houston si rifece nel turno successivo dominando i Baltimore Ravens per 43-13: il quarterback pass\u00f2 256 yard e 2 touchdown, senza subire intercetti.\nDopo la settimana di pausa, i Texans batterono agevolmente i Buffalo Bills con il quarterback che pass\u00f2 268 e 2 touchdown. Nella sfida della settimana 10 tra due delle squadre pi\u00f9 in forma della lega, i Texans batterono i Chicago Bears salendo a un record di 8-1, il migliore della NFL. Schaub pass\u00f2 95 yard con un touchdown e 2 intercetti subiti.\nNella settimana 11, i Texans, la squadra col miglior record della lega, vinsero una partita epica contro i Jacksonville Jaguars, ultimi nella NFL con una sola vittoria. Tra continui ribaltamenti di fronte, Houston la spunt\u00f2 ai supplementari, con Schaub che lanci\u00f2 la seconda prestazione di tutti i tempi (alla pari con Warren Moon) con ben 527 yard passate e 5 passaggi da touchdown (2 intercetti), compreso un record di franchigia di 43 passaggi completati e il passaggio da touchdown da 48 yard per Andre Johnson che decise la partita all\"'overtime\". Per questa prestazione, Matt vinse il premio di miglior quarterback della settimana.\nNella gara del Giorno del Ringraziamento Schaub e i Texas giocarono una gara simile alla precedente, vincendo solo ai supplementari contro i Detroit Lions. Matt pass\u00f2 315 yard con un touchdown e un intercetto subito nei supplementari che quasi cost\u00f2 la sconfitta a Houston.\nCon la vittoria nella settimana 13 sui Titans, Houston centr\u00f2 la seconda qualificazione ai playoff consecutiva. Matt pass\u00f2 2 touchdown e 207 yard. Nel Monday Night Football successivo Houston perse la seconda gara stagionale contro i Patriots in cui Schaub pass\u00f2 232 yard e sub\u00ec un intercetto.\nNella settimana 15 Houston si assicur\u00f2 il secondo titolo di division consecutivo battendo i Colts. Matt nella partita pass\u00f2 261 yard e un touchdown. La domenica successiva i Texans persero la terza gara del 2012 contro i Minnesota Vikings con il quarterback che pass\u00f2 178 yard. Tre giorni dopo fu convocato per il secondo Pro Bowl in carriera.\nNell'ultimo turno di campionato i Texans si giocarono la possibilit\u00e0 di saltare il primo turno di playoff perdendo la terza gara nelle ultime quattro. Contro i Colts, Matt pass\u00f2 275 yard e sub\u00ec due intercetti.\nIl 5 gennaio 2013 Schaub vinse la sua prima gara di playoff in carriera superando agevolmente i Cincinnati Bengals con 262 yard passate e subendo un intercetto. La stagione di Houston si arrest\u00f2 per il secondo anno consecutivo nel divisional round a causa della sconfitta contro i Patriots, con Matt che pass\u00f2 pass\u00f2 343 yard, due touchdown e sub\u00ec un intercetto.\n2013.\nNella prima gara della stagione, i Texans rimontarono uno svantaggio di 21 punti alla met\u00e0 del terzo quarto sui San Diego Chargers a cui Schaub contribu\u00ec con 346 yard passate, 3 touchdown e un intercetto subito. Dopo una vittoria nella anche nella settimana 2, i Texans persero due gare consecutive contro i Ravens e i Seattle Seahawks ai supplementari dopo essere stati in vantaggio anche di 17 punti, in una gara in cui Schaub pass\u00f2 355 yard e 2 TD ma sub\u00ec anche due intercetti. Ancora peggio fece la settimana successiva lanciando tre intercetti (senza touchdown) nella nettissima sconfitta contro i San Francisco 49ers dove fu sostituito nel finale di gara da T.J. Yates. La settimana successiva Schaub part\u00ec come titolare ma a causa di un infortunio alla caviglia destra fu sostituito ancora da Yates in corso d'opera. Per questo motivo salt\u00f2 la gara della settimana 7 contro i Kansas City Chiefs. Dopo la settimana di pausa, Schaub si ristabil\u00ec ma i Texans nominarono titolare per la settimana 9 Case Keenum che lo aveva sostituito nell'ultimo turno. Questi continu\u00f2 a partire titolare e a giocare bene fino alla settimana 11 coi Raiders, quando a sorpresa l'allenatore Kubiak inser\u00ec Schaub nel corso del terzo quarto. La mossa fece infuriare i tifosi e non serv\u00ec tuttavia a vincere la gara poich\u00e9 nel finale su una situazione di \"quarto down\", il suo passaggio per Andre Johnson fu deviato. Successivamente a questa azione, Schaub e Johnson furono colti dalle telecamere in un infuocato diverbio sulla linea laterale.\nNella settimana 13, Schaub rilev\u00f2 Keenum nel terzo quarto e port\u00f2 quasi alla rimonta la squadra in svantaggio contro i Jaguars, ma i suoi sforzi furono vanificati da un intercetto subito nei due minuti finali. L'undicesima sconfitta consecutiva cost\u00f2 la panchina all'allenatore Kubiak e il nuovo allenatore ad interim Wade Phillips conferm\u00f2 Keenum titolare per il resto della stagione, salvo che questi nella settimana 15 sub\u00ec un infortunio a un pollice che port\u00f2 Matt ad essere nuovamente nominato titolare nella penultima gara del 2013 contro i Broncos, in cui sub\u00ec due intercetti e Houston perse la tredicesima gara consecutiva. La disastrosa stagione di Houston si chiuse col peggior record della NFL (2-14) e una sconfitta in casa dei Titans in cui Schaub pass\u00f2 229 yard e sub\u00ec 2 intercetti.\nOakland Raiders.\nIl 21 marzo 2014, Schaub fu scambiato con gli Oakland Raiders per la 165\u00aa scelta del Draft NFL 2014. Inizialmente, era previsto che Schaub iniziasse la stagione come titolare, davanti al quarterback rookie Derek Carr, ma dopo un'ottima pre-stagione di quest'ultimo e complice un problema al gomito per il veterano, Carr fu nominato titolare per la prima gara della stagione. L'allenatore Dennis Allen precis\u00f2 inoltre che la scelta di Carr sarebbe stata definitiva di l\u00ec in avanti. Schaub disput\u00f2 solamente 11 spezzoni di partita in quella stagione, senza mai partire come titolare, e il 16 marzo 2015, dopo l'arrivo di Christian Ponder, fu svincolato.\nBaltimore Ravens.\nIl 31 marzo 2015, Schaub firm\u00f2 coi Baltimore Ravens un contratto annuale del valore di 3 milioni di dollari per fungere da riserva di Joe Flacco. Quando questi si ruppe il legamento crociato durante la settimana 11 contro i Rams, Schaub fu nominato titolare per il resto della stagione. Nella prima gara come partente dopo due anni, pass\u00f2 2 touchdown e 2 intercetti in una rocambolesca vittoria in casa dei Browns negli ultimi secondi. Sette giorni dopo, contro i Dolphins, sub\u00ec un infortunio al petto che non gli permise di allenarsi tutta la settimana, costringendolo a saltare la gara contro i Seahawks.\nRitorno ai Falcons.\nIL 9 marzo 2016, Schaub firm\u00f2 per fare ritorno ai Falcons come riserva di Matt Ryan. Nell'ottavo turno della stagione 2019 torn\u00f2 a partire come titolare al posto dell'infortunato Ryan passando 460 yard nella sconfitta contro i Seattle Seahawks. Ryan torn\u00f2 ad essere il partente dalla settimana 10. Schaub si ritir\u00f2 dopo la stagione 2020."}
{"id": "3892082", "revid": "486946", "url": "https://it.wikipedia.org/wiki?curid=3892082", "title": "De Componendis Cyfris", "text": ""}
{"id": "3892084", "revid": "1543377", "url": "https://it.wikipedia.org/wiki?curid=3892084", "title": "Distretto di Tambobamba", "text": "Il distretto di Tambobamba \u00e8 un distretto del Per\u00f9 nella provincia di Cotabambas (regione di Apur\u00edmac) con 10.212 abitanti al censimento 2007 dei quali 3.154 urbani e 7.058 rurali.\n\u00c8 stato istituito il 2 gennaio 1857."}
{"id": "3892086", "revid": "1248681", "url": "https://it.wikipedia.org/wiki?curid=3892086", "title": "FAST (auto)", "text": "La Fabbrica Automobili Sport Torino o FAST \u00e8 stata una casa automobilistica italiana attiva tra il 1919 e il 1924.\nStoria.\nDopo la fine della prima guerra mondiale Arturo Concaris proprietario dell'azienda Fabbrica Italiana Motori Aviazione (FIMA), specializzata nella produzione di motori per aerei decise, nel tentativo di costrastare la mancanza di commesse militari, di avviare anche la produzione di auto sportive di categoria medio alta. Nel 1919 la ditta assunse la nuova denominazione di Fabbrica Automobili Sport Torino (FAST), con sede a Torino, in via La Loggia, civico 18.\nLa produzione fu subito indirizzata verso un modello unico, designato dalla casa Tipo Uno. Si trattava di un'auto sportiva a 2-3 posti con un motore con bielle e pistoni in alluminio a 4 cilindri di 2.891 cm\u00b3, dotato di valvole in testa, che sviluppava la potenza di 80 CV a 4.500 giri/min cos\u00ec da raggiungere una velocit\u00e0 massima di 100\u00a0km/h.\nQuesta vettura ottenne buone prestazioni sportive nelle mani dei piloti Caberto Conelli e Eugenio Beria d'Argentine, partecipando nel 1920 alla gara in salita Parma-Poggio di Berceto (1\u00ba e al 2\u00ba posto di categoria), e l'anno successivo alla Susa-Moncenisio e alla Aosta-Gran San Bernardo.\nA causa di vari problemi Concaris dovette cedere nel 1923 l'azienda all'ingegnere Alberto Orasi, gi\u00e0 progettista dell'Aurea presso la Societ\u00e0 Itala Ferrotaie.\nAppena rilevata la societ\u00e0 Orasi ne cambi\u00f2 la denominazione in F.A.S.T. Fabbrica Automobili Sport Torino Ing. Alberto Orasi, dando subito il via all'aggiornamento del modello Tipo Uno. Potenziato il motore, e adottati freni anche sulle ruote anteriori, la produzione venne diversificata in due modelli, rispettivamente designati 2T e 2S.\nIl modello Tipo 2S (Sport) aveva telaio con passo di 3,065 m, carreggiata di 1,416 m, freni a tamburo meccanici tipo Perrot su tutte e quattro le ruote, motore a 4 cilindri da 75 CV e raggiungeva una velocit\u00e0 massima di 125\u00a0km/h. Il modello Tipo 2T (Turismo) aveva telaio con passo di 3,465 m, motore a 4 cilindri da 58 CV e raggiungeva una velocit\u00e0 massima di 100\u00a0km/h.\nAlla corsa in salita Biella-Oropa del 1924 il pilota Gastone Gastaldetti si classific\u00f2 primo assoluto, mentre alla Targa Florio dello stesso anno tutte le vetture iscritte dalla Casa costruttrice portarono a termine la competizione.\nA causa dell'elevato costo di queste vetture, il cui nudo chassis andava dalle 51.000 alle 58.000 lire dell'epoca, della mancanza di una rete di assistenza dopo la vendita, e dello scarso mercato per questo tipo di autovetture, nel 1925 la ditta dovette chiudere definitivamente, dichiarando fallimento. Secondo alcune fonti la produzione complessiva dei due modelli super\u00f2 di poco le 100 unit\u00e0, e nessuna di esse \u00e8 attualmente esistente.\nL'altra FAST.\nLa sigla FAST fu usata prima nel 1907 dalla Fabbrica Automobili Siena Toscana che rest\u00f2 attiva per un solo anno e che costru\u00ec un solo prototipo di auto a due posti."}
{"id": "3892088", "revid": "11959", "url": "https://it.wikipedia.org/wiki?curid=3892088", "title": "El-Hudeibi", "text": ""}
{"id": "3892090", "revid": "11959", "url": "https://it.wikipedia.org/wiki?curid=3892090", "title": "Al-Hodeibi", "text": ""}
{"id": "3892092", "revid": "11959", "url": "https://it.wikipedia.org/wiki?curid=3892092", "title": "El-Hodeybi", "text": ""}
{"id": "3892093", "revid": "287204", "url": "https://it.wikipedia.org/wiki?curid=3892093", "title": "Watertown Wolves", "text": "I Watertown Wolves (Watertown Privateers nella stagione 2013-2014; fino al 2013, 1000 Islands Privateers) sono una squadra di hockey su ghiaccio con sede a Watertown (fino al 2012 la squadra aveva avuto sede ad Alexandria Bay), nello stato di New York. Fin dalla fondazione, nel 2010, ha militato nella Federal Hockey League.\nStoria.\nLa squadra \u00e8 nata ad Alexandria Bay con il nome di \"1000 Islands Privateers\" nel 2010, ed ha partecipato fin dalla prima edizione alla FHL. Nelle prime due stagioni raggiunse i play-off, ma venne eliminata in entrambi i casi in semifinale.\nNell'estate del 2012 la squadra venne trasferita a Watertown, ma per la prima stagione, chiusa nuovamente con un'eliminazione in semifinale play-off, mantenne il nome originario. Per la stagione successiva il nome fu cambiato in \"Watertown Privateers\".\nLa squadra venne ceduta dalla precedente propriet\u00e0, nell'estate successiva, alla societ\u00e0 \"Top Shelf Hockey\", e la nuova dirigenza decise di ribattezzare la squadra con l'attuale nome.\nHa annunciato la sospensione delle attivit\u00e0 a causa di lavori allo stadio del ghiaccio poco dopo aver vinto il proprio primo titolo in FHL, nell'estate del 2015.\nDopo un anno di stop hanno fatto ritorno in FHL a partire dalla stagione 2016-2017, chiusa con una eliminazione in semifinale dei play-off.\nLa squadra fu nuovamente ceduta prima dell'inizio della stagione 2017-2018: venne acquisita dalla IDHL, LLC., societ\u00e0 sussidiaria della Federal Hockey League con il compito di organizzare, a partire dal 2018-2019, un campionato di sviluppo, l'International Developmental Hockey League. Chiuse la \"regular season\" al secondo posto, alle spalle dei Port Huron Prowlers. In semifinale elimin\u00f2 i Carolina Thunderbirds in due gare, ed in finale sconfisse per 3 gare ad 1 i favoriti Prowlers."}
{"id": "3892094", "revid": "991694", "url": "https://it.wikipedia.org/wiki?curid=3892094", "title": "Thousand Islands Privateers", "text": ""}
{"id": "3892095", "revid": "11959", "url": "https://it.wikipedia.org/wiki?curid=3892095", "title": "Al-Hodeybi", "text": ""}
{"id": "3892102", "revid": "1543377", "url": "https://it.wikipedia.org/wiki?curid=3892102", "title": "Distretto di Cotabambas", "text": "Il distretto di Cotabambas \u00e8 un distretto del Per\u00f9 nella provincia di Cotabambas (regione di Apur\u00edmac) con 4.166 abitanti al censimento 2007 dei quali 1.397 urbani e 2.769 rurali.\n\u00c8 stato istituito fin dall'indipendenza del Per\u00f9."}
{"id": "3892105", "revid": "1543377", "url": "https://it.wikipedia.org/wiki?curid=3892105", "title": "Distretto di Coyllurqui", "text": "Il distretto di Coyllurqui \u00e8 un distretto del Per\u00f9 nella provincia di Cotabambas (regione di Apur\u00edmac) con 7.494 abitanti al censimento 2007 dei quali 1.025 urbani e 6.469 rurali.\n\u00c8 stato istituito il 19 novembre 1942."}
{"id": "3892106", "revid": "599013", "url": "https://it.wikipedia.org/wiki?curid=3892106", "title": "C\u00e1ndido Garc\u00eda", "text": "Caratteristiche tecniche.\nGiocava come centromediano."}
{"id": "3892109", "revid": "1543377", "url": "https://it.wikipedia.org/wiki?curid=3892109", "title": "Distretto di Haquira", "text": "Il distretto di Haquira \u00e8 un distretto del Per\u00f9 nella provincia di Cotabambas (regione di Apur\u00edmac) con 10.437 abitanti al censimento 2007 dei quali 3.864 urbani e 6.573 rurali.\n\u00c8 stato istituito il 2 gennaio 1857."}
{"id": "3892110", "revid": "106456", "url": "https://it.wikipedia.org/wiki?curid=3892110", "title": "Diocesi di Auch", "text": ""}
{"id": "3892113", "revid": "1305772", "url": "https://it.wikipedia.org/wiki?curid=3892113", "title": "Guglielmo Tell (disambigua)", "text": ""}
{"id": "3892117", "revid": "1543377", "url": "https://it.wikipedia.org/wiki?curid=3892117", "title": "Distretto di Mara", "text": "Il distretto di Mara \u00e8 un distretto del Per\u00f9 nella provincia di Cotabambas (regione di Apur\u00edmac) con 6.141 abitanti al censimento 2007 dei quali 1.098 urbani e 5.043 rurali.\n\u00c8 stato istituito il 2 gennaio 1857."}
{"id": "3892118", "revid": "287204", "url": "https://it.wikipedia.org/wiki?curid=3892118", "title": "Zenon Diaz", "text": ""}
{"id": "3892119", "revid": "287204", "url": "https://it.wikipedia.org/wiki?curid=3892119", "title": "Geronimo Badaracco", "text": ""}
{"id": "3892123", "revid": "287204", "url": "https://it.wikipedia.org/wiki?curid=3892123", "title": "Candido Garcia", "text": ""}
{"id": "3892124", "revid": "1543377", "url": "https://it.wikipedia.org/wiki?curid=3892124", "title": "Distretto di Challhuahuacho", "text": "Il distretto di Challhuahuacho \u00e8 un distretto del Per\u00f9 nella provincia di Cotabambas (regione di Apur\u00edmac) con 7.321 abitanti al censimento 2007 dei quali 1.667 urbani e 5.654 rurali.\n\u00c8 stato istituito il 18 novembre 1994."}
{"id": "3892130", "revid": "247222", "url": "https://it.wikipedia.org/wiki?curid=3892130", "title": "105 Friends", "text": "105 Friends \u00e8 un programma radiofonico in onda a partire dal 2001, dal luned\u00ec al venerd\u00ec su Radio 105 dalle 10.00 alle 12.00 (prima della nascita di 105 Take-Away fino alle 13.00, precedentemente anche fino alle 14.00) condotta da Tony Severo e Rosario Pellecchia. Va in onda anche una replica del programma dall'1.00 alle 3.00 di notte dalla domenica al gioved\u00ec.\nIl programma, nato ad agosto 2001, a met\u00e0 strada tra informazione e intrattenimento, \u00e8 sostanzialmente un talk show radiofonico, con interviste a personaggi italiani e internazionali provenienti da vari settori della vita pubblica, oltre ad una serie di rubriche fisse, tra le quali \"C.S.I. Milano\" con il criminologo Massimo Picozzi (al marted\u00ec), che a gennaio 2011 ha dato vita anche a una doppia compilation dal titolo \"Criminal Friends\", e \"Let's talk about sex\", spazio dedicato al sesso e condotto con l'ausilio del sessuologo Maurizio Bini (al gioved\u00ec)."}
{"id": "3892133", "revid": "1543377", "url": "https://it.wikipedia.org/wiki?curid=3892133", "title": "Distretto di Chuquibambilla", "text": "Il distretto di Chuquibambilla \u00e8 un distretto del Per\u00f9 nella provincia di Grau (regione di Apur\u00edmac) con 5.490 abitanti al censimento 2007 dei quali 2.612 urbani e 2.878 rurali.\n\u00c8 stato istituito fin dall'indipendenza del Per\u00f9."}
{"id": "3892134", "revid": "963244", "url": "https://it.wikipedia.org/wiki?curid=3892134", "title": "Teopempto e Teona", "text": "Agiografia.\nLa \u2018Vita\u2019 di questi due santi \u00e8 leggendaria, nota attraverso i Sinassari orientali.\nSi racconta che Teopompo era vescovo di Nicomedia (oggi \u0130zmit in Turchia), capitale della Bitinia, e per la sua carica, durante la persecuzione scatenata da Diocleziano, fu arrestato nel 304 e condotto in tribunale, sottoposto a molti supplizi rimanendo sempre illeso. \nIl giudice allora convoc\u00f2 il famoso mago Teona, per dimostrare che questi prodigi potevano essere compiuti anche da non cristiani, ma nella sfida Teona rimase sconfitto, e dichiaratosi vinto ader\u00ec al Cristianesimo. Il vescovo Teopompo subito lo battezz\u00f2, imponendogli il nome di Sinesio. Ma furono condannati a morte entrambi, Teopompo martirizzato mediante la decapitazione e Sinesio (Teona) sepolto vivo.\nCulto.\nIl culto per i due martiri, si diffuse tanto in Oriente, quanto in Occidente. L'antica abbazia di Nonantola vanta di custodire le loro reliquie, che vi furono traslate da Treviso nel 911 per sottrarle alla profanazione degli Ungari.\nReliquie dei due santi sono conservate anche nella citt\u00e0 tedesca di Radolfzell, portatevi da Treviso, insieme a reliquie di san Marco prelevate a Venezia, da Ratoldo di Reichenau, vescovo di Verona e poi fondatore di Radolfzell.\nRicordati il 3 gennaio. A Castelvetro sono ricordati il 21 maggio. I Santi Senesio e Teopompo sono altres\u00ec patroni di Medolla (Mo) Tivoli di S. Giovanni in Persiceto (Bo) e Zappolino di Castello di Serravalle (Bo).\nDal Martirologio Romano: \"Presso Nicomedia in Bitinia, nell'odierna Turchia, santi Teopempto e Teona, che affrontarono il martirio durante la persecuzione dell'imperatore Diocleziano.\""}
{"id": "3892135", "revid": "963244", "url": "https://it.wikipedia.org/wiki?curid=3892135", "title": "Santi Senesio e Teopompo", "text": ""}
{"id": "3892136", "revid": "963244", "url": "https://it.wikipedia.org/wiki?curid=3892136", "title": "San Teopompo", "text": ""}
{"id": "3892142", "revid": "486946", "url": "https://it.wikipedia.org/wiki?curid=3892142", "title": "San Sinesio", "text": ""}
{"id": "3892143", "revid": "486946", "url": "https://it.wikipedia.org/wiki?curid=3892143", "title": "Sinesio e Teopompo", "text": ""}
{"id": "3892145", "revid": "963244", "url": "https://it.wikipedia.org/wiki?curid=3892145", "title": "San Senesio", "text": ""}
{"id": "3892162", "revid": "767487", "url": "https://it.wikipedia.org/wiki?curid=3892162", "title": "Sun Power", "text": "Sun Power \u00e8 il secondo album in studio del gruppo funk/R&amp;B Sun."}
{"id": "3892165", "revid": "287204", "url": "https://it.wikipedia.org/wiki?curid=3892165", "title": "Marios Antoniadis", "text": ""}
{"id": "3892174", "revid": "1745361", "url": "https://it.wikipedia.org/wiki?curid=3892174", "title": "Selezione della citt\u00e0 organizzatrice dei Giochi della XXXIII Olimpiade", "text": "La selezione della citt\u00e0 organizzatrice dei Giochi della XXXIII Olimpiade \u00e8 iniziata nel 2015; tuttavia, dopo una serie di ritiri, il 12 luglio 2017 il Comitato Olimpico Internazionale ha deciso con voto unanime di autorizzare l'avvio di un accordo trilaterale con le citt\u00e0 di Parigi e Los Angeles al fine di assegnare loro, rispettivamente, l'organizzazione dei Giochi del 2024 e del 2028, senza ricorrere alla consueta votazione. La decisione definitiva \u00e8 stata ratificata il 13 settembre 2017, durante la 131\u00aa sessione del CIO a Lima, in Per\u00f9.\nLe citt\u00e0 prescelte organizzeranno rispettivamente anche i XVII e i XVIII Giochi paralimpici estivi.\nCalendario.\nIl processo di candidatura \u00e8 stato annunciato il 16 settembre 2015."}
{"id": "3892175", "revid": "137928", "url": "https://it.wikipedia.org/wiki?curid=3892175", "title": "Interfaccia multimediale ad alta definizione", "text": ""}
{"id": "3892181", "revid": "106498066", "url": "https://it.wikipedia.org/wiki?curid=3892181", "title": "Guignol's band", "text": "Guignol's band \u00e8 un romanzo dello scrittore e medico francese Louis-Ferdinand C\u00e9line, pubblicato in Francia nel 1944. L'autore ha cominciato a lavorarci a partire dal 1940, anche se ha covato il progetto per lunghi anni e parla di un racconto da ambientare a Londra gi\u00e0 in una lettera del giugno 1930. \u00c8 anche un libro che ha scritto pi\u00f9 a lungo di altri, lavorando su diversi piani e facendolo dattiloscrivere due volte dalla segretaria, Marie Canavaggia, e ulteriormente modificandolo in bozze. Il titolo iniziale doveva essere \"Honny soir\". Il libro doveva avere un seguito almeno in altre due parti, una sola delle quali \u00e8 stata pubblicata postuma come \"Il ponte di Londra\" nel 1964. La fuga dello scrittore verso la Germania e la confisca dei beni, l'arresto in Danimarca, il processo e la riabilitazione porteranno uno scombussolamento ai suoi progetti di letteratura, che vedranno per\u00f2 una ripresa del romanzo per la Gallimard nel 1951 e le varie edizioni tascabili postume.\nTrama.\nIl romanzo descrive le peregrinazioni del protagonista, un giovane chiamato Ferdinand, in una caotica Londra del 1915-1916, in piena prima guerra mondiale, dominata da piccoli e grandi traffici di borsa nera, prostituzione, bombardamenti, feriti di guerra e, nonostante la guerra, desiderio di vita, ubriacature nei pub, musica jazz, navigazioni lungo il Tamigi. Altri personaggi di rilievo sono Delphine, Sosth\u00e8ne, il capo magnaccia Cascade, Raoul Farcy, l'usuraio Titus Van Claben, e la stessa citt\u00e0 di Londra, soprattutto il WE e l'EE."}
{"id": "3892196", "revid": "2014155", "url": "https://it.wikipedia.org/wiki?curid=3892196", "title": "Elisabetta di Meclemburgo-Schwerin", "text": "Famiglia.\nElisabetta era legata da vincoli di parentela a diverse famiglie reali europee. Fu la figlia primogenita dell'ultimo matrimonio del padre ed era sorella maggiore di Enrico di Meclemburgo-Schwerin, che divenne principe consorte dei Paesi Bassi, in quanto marito della regina Guglielmina. Era anche sorellastra di Federico Francesco III, granduca di Meclemburgo-Schwerin, padre di Alessandrina, che fu regina di Danimarca, e di Cecilia, l'ultima principessa reale di Germania e di Federico Francesco IV, ultimo granduca di Meclemburgo-Schwerin. Era ancora sorellastra di Maria e fu zia del granduca Kirill Vladimirovi\u010d Romanov, pretendente del trono imperiale russo.\nSuoi nonni paterni erano il granduca Paolo Federico di Meclemburgo-Schwerin e la principessa Alessandrina di Prussia. Suoi nonni materni erano il principe Adolfo di Schwarzburg-Rudolstadt e la principessa Matilde di Schonburg-Waldenburg.\nIn famiglia Elisabetta era soprannominata \"Biene\".\nMatrimonio.\nIl 24 ottobre del 1896, spos\u00f2 Federico Augusto, Granduca Ereditario di Oldenburgo. La sua prima moglie, la principessa Elisabetta Anna di Prussia, era morta l'anno prima, lasciando un'unica figlia, Sofia Carlotta di Oldenburgo. Federico Augusto necessitava quindi di un erede maschio. Egli successe come Granduca di Oldenburgo nel 1900, rendendo Elisabetta Granduchessa consorte di Oldenburgo.\nEbbero quattro figli:\nFederico Augusto fu costretto ad abdicare al suo trono alla fine della prima guerra mondiale, quando l'ex granducato dell'Impero Germanico ader\u00ec alla neonata Repubblica di Weimar. Egli, insieme alla sua famiglia, si stabil\u00ec nel castello di Rastede, dove si dedic\u00f2 all'agricoltura e s'interess\u00f2 alle industrie locali. Un anno dopo la sua abdicazione, egli chiese alla dieta dell'Oldenburgo un sussidio annuale di 150.000 marchi, affermando che la sua condizione finanziaria era \u00abestremamente precaria\u00bb..\nFederico Augusto mor\u00ec nel 1931 a Rastende. Da vedova, Elisabetta fu ospite alle nozze del 1937 di Giuliana dei Paesi Bassi con il Principe Bernhard van Lippe-Biesterfeld.\nElisabetta si spense invece il 3 settembre 1955, dopo 24 anni di vedovanza."}
{"id": "3892205", "revid": "729019", "url": "https://it.wikipedia.org/wiki?curid=3892205", "title": "Antonov An-71", "text": "L'Antonov An-71 (in cirillico \u0410\u043d\u0442\u043e\u043d\u043e\u0432\u0430 \u0410\u043d-71, nome in codice NATO Madcap) era un aereo AWACS ad ala alta progettato dall'OKB 153 diretto da Oleg Konstantinovi\u010d Antonov, sviluppato in Unione Sovietica nei primi anni ottanta del XX secolo e rimasto allo stadio di prototipo.\nStoria del progetto.\nAl termine degli anni settanta il blocco occidentale disponeva di alcuni modelli di aereo con compiti di scoperta radar e sorveglianza aerea, la United States Air Force e le principali forze aeree delle nazioni aderenti alla NATO i Boeing E-3A e la United States Navy il Grumman E-2A, quest'ultimo utilizzato con profitto anche dall'israeliana Heyl Ha'Avir nel 1982, durante l\u2019invasione del Libano.\nNello stesso periodo l\u2019aviazione sovietica era equipaggiata con il quadrimotore Tupolev Tu-126 il quale, tuttavia, non era in grado di svolgere il compito nel controllo diretto delle operazioni militari come i suoi analoghi di produzione statunitense. Per ovviare alla carenza nel 1982 il governo sovietico, pi\u00f9 precisamente su iniziativa dei ministeri della Difesa, dell'aviazione e dell'industria radioelettronica, decise di avviare un programma di ricerca su un sistema aereo operativo-tattico DRLO incaricandone lo sviluppo all'OKB-153 Antonov di Kiev, nell'allora Repubblica Socialista Sovietica Ucraina, ed alla moscovita NPO Vega. Le specifiche tecniche vennero emesse tra il 1982 e il 1983 dalla Voenno-vozdu\u0161nye sily SSSR (V-VS), l'aeronautica militare sovietica, coadiuvata dal suo comando di Difesa aerea nazionale, Protivo-Vozdushnoj Oborony o P-VO, e prevedeva che il nuovo velivolo avesse un\u2019autonomia oraria di cinque ore, ed il radar installato avesse la possibilit\u00e0 di inseguire contemporaneamente fino a 120 bersagli. Come piattaforma l\u2019ufficio tecnico dell\u2019OKB 153 valut\u00f2 dapprima a possibilit\u00e0 l\u2019An-12, poi l\u2019An-32 optando, infine, per una apposita versione dell\u2019aereo da trasporto a reazione An-72, dotato di capacit\u00e0 STOL.\nIl nuovo modello fu designato An-71, ed era caratterizzato dal vistoso rotodome dorsale posizionato sopra l'elemento verticale dell'impennaggio, dall\u2019adozione dei propulsori turboventole Progress D-436K, integrati da un turbogetto Rybinsk RD-38A posizionato in coda. Il Consiglio dei Ministri approv\u00f2 lo sviluppo del velivolo il 9 gennaio 1984, confermando l\u2019ingegnere A.I Naoomenko a capo del team di progettisti, ed ordinando la produzione di due prototipi e una cellula per prove statiche, da realizzarsi presso lo stabilimento di Kiev-Svyatoshino.\nDescrizione tecnica.\nL\u2019Antonov An-71K era un velivolo monoplano, trimotore, di costruzione interamente metallica. L'ala, di forma trapezoidale, era montata in posizione alta, mentre la fusoliera, del diametro di 3,1 m, era semimonoscocca. Il carrello triciclo anteriore era completamente retrattile, con le gambe principali che alloggiavano, in posizione centrale, all'interno della parte inferiore della fusoliera.\nL'equipaggio era composta da sei persone, due piloti, un ingegnere di volo e tre operatori di missione, ed alloggiava in un abitacolo pressurizzato. Il velivolo era dotato di sistema automatico di soppressione del fuoco (\"Fire Suppression System\"), e sistema di sghiacciamento delle ali.\nI propulsori principali erano due turboventole Progress D-436K, eroganti la potenza di 7\u00a0500 kgf, integrati da un turbogetto Rybinsk RD-38A posizionato in coda, erogante 2\u00a0900 kgf, e con lo scarico sotto l\u2019impennaggio al fine di favorire la corsa di decollo. Il carburante, contenuto in sette serbatoi, era pari a 16.250 litri.\nLa dotazione elettronica comprendeva un radar di navigazione ognitempo Gradiyent, un sistema IFF SRO-1P Parol\u2019-2D, un sistema di navigazione inerziale I-21, un sistema di registrazione dei dati di volo MSRP-64M-2.\nIl radar di scoperta doppler a impulsi era un NPO \"Vega-M\", la cui antenna era contenuta in un rotodome, posizionato nella parte superiore dell\u2019impennaggio di coda, e rotante sui 360\u00b0. Il radar \"Vega-M\" aveva una portata massima di scoperta di 350-370\u00a0km, e 200-350\u00a0km in tracking, e poteva scoprire fino a 400 bersagli, inseguendone contemporaneamente fino a 120.\nImpiego operativo.\nIl primo di essi (numero di serie 01 o URSS-780.151) vol\u00f2 per la prima volta il 12 luglio 1985 nelle mani dei collaudatori A.V. Tkachenko e S.A.Gorbik, e fu presentato ufficialmente al Segretario generale del PCUS Michail Gorba\u010d\u00ebv a Kiev il 25 giugno successivo. Il secondo prototipo and\u00f2 in volo per la prima volta il 19 febbraio 1986 nelle mani dei collaudatori G. Lysenko e A.V. Tkachenko e fu poi presentato alle autorit\u00e0 sovietiche sulla base aerea di Kubinka nell\u2019estate del 1988. I due prototipi volarono per un totale di 1.030 ore in 649 missioni, e poi il programma fu definitivamente abbandonato. Dopo lo dissoluzione dell'Unione Sovietica la societ\u00e0 Antonov cerc\u00f2 di commercializzare l\u2019An-71, e negli anni duemila propose, senza successo, la vendita al governo indiano di alcuni esemplari al prezzo di 200\u00a0milioni di dollari americani Nel 2010 uno dei prototipi \u00e8 stato trasferito all'Ukraine State Aviation Museum per il restauro e la successiva esposizione al pubblico.\nLa prevista versione imbarcata.\nVerso la fine del 1982 la Voenno-morskoj flot, la marina militare sovietica, valut\u00f2 l\u2019adozione di una particolare versione imbarcata dell\u2019An-71, da impiegare sulla nuova superportaerei \"Ul'janovsk\", designata An-75. Tale versione era appositamente progettata per l\u2019impiego su portaerei, e l'AV-MF richiese l\u2019installazione del radar di scoperta aerea \"Kvant-M\" in sostituzione del \"Vega-M\", il posizionamento dei propulsori in gondole subalari anzich\u00e9 sopra l\u2019ala, rendendo l\u2019aereo simile al successivo An-74TK-300, e l\u2019adozione di ulteriori modifiche strutturali e aerodinamiche. Considerato troppo costoso per l\u2019adozione, gli venne preferito il modello Yak-44E, ma il crollo dell\u2019unione Sovietica e la successiva crisi economica posero fine ad ogni tentativo di acquisto."}
{"id": "3892209", "revid": "729019", "url": "https://it.wikipedia.org/wiki?curid=3892209", "title": "Gammaproteobacteria", "text": "I Gammaproteobacteria sono una classe di batteri, rilevante sia sotto il punto di vista medico che scientifico. Un certo numero di importanti batteri patogeni appartiene a questa classe, ad esempio la salmonella (responsabile di enteriti e febbri tifoidi), \"Yersinia pestis\" (agente patogeno della peste), \"Vibrio cholerae\" (vibrione che provoca il colera), \"Pseudomonas aeruginosa\" (infezioni polmonari e fibrosi cistica in degenti ospedalieri), e \"Escherichia coli\" (intossicazione alimentare). Alcuni gammaproteobacteria sono ossidanti del metano."}
{"id": "3892216", "revid": "834", "url": "https://it.wikipedia.org/wiki?curid=3892216", "title": "Edgar Marcus Lustgarten", "text": ""}
{"id": "3892219", "revid": "339392", "url": "https://it.wikipedia.org/wiki?curid=3892219", "title": "Impressione del sole che sorge", "text": ""}
{"id": "3892224", "revid": "1397789", "url": "https://it.wikipedia.org/wiki?curid=3892224", "title": "Il ponte di Londra", "text": "Il ponte di Londra \u00e8 un romanzo dello scrittore e medico francese Louis-Ferdinand C\u00e9line, pubblicato in Francia postumo, nel 1964. Dopo aver pubblicato \"Guignol's band\" nel 1944 l'autore avrebbe voluto continuare il romanzo almeno in altre due parti, ma non riusc\u00ec che a lavorare alla seconda, nota anche come \"Guignol's band II\". Come dice Henri Godard, \"non si pu\u00f2 dire di conoscere C\u00e9line se si trascura \"Guignol's band\" [...] opera doppiamente incompiuta: perch\u00e9 rispetto alle tre o quattro parti previste solo le prime due sono state scritte; perch\u00e9 la redazione della seconda parte [Il ponte di Londra] \u00e8 caratterizzata da livelli di elaborazione diseguali e non \u00e8 sicuro che [...] C\u00e9line le avrebbe pubblicate tali e quali.\"\nTrama.\nIl romanzo riprende le avventure del protagonista di \"Guignol's band\", un giovane chiamato Ferdinand, nella Londra sotto i bombardamenti del 1915-1916. Alcune vicende si concludono, altre si aprono: presso il colonnello O'Colloghan, invischiato in uno strano giro per lo smercio di maschere antigas, Ferdinand incontra Virginia che poi rester\u00e0 incinta, mentre Cascade lo intrappola nella sua banda. Tra allucinazioni e litigi, il romanzo finisce con la fuga, durante la quale si deve attraversare il London Bridge. "}
{"id": "3892233", "revid": "1573940", "url": "https://it.wikipedia.org/wiki?curid=3892233", "title": "Bos mutus", "text": "Lo yak selvatico (\"Bos mutus\" ()) \u00e8 un grande bovino nativo dell'altopiano del Tibet e probabilmente un tempo diffuso anche in Kazakistan, Mongolia e Russia meridionale. Lo si considera l'antenato dello yak domestico.\nDescrizione.\nDi mole decisamente superiore rispetto allo yak domestico, lo yak selvatico \u00e8 uno dei pi\u00f9 grandi bovidi con un'altezza al garrese che pu\u00f2 raggiungere i 200 cm nei maschi adulti e i 155 cm nelle femmine e un peso che supera i 1000 kg nei maschi e i 350 kg nelle femmine. Il pelo \u00e8 molto folto e di maggiore lunghezza nella parte inferiore del corpo e nella coda, che assume un aspetto simile a quella di un cavallo; la colorazione \u00e8 tipicamente nera ad eccezione di una caratteristica zona pi\u00f9 chiara in prossimit\u00e0 delle narici, assente invece nella specie domestica. \u00c8 nota l'esistenza di esemplari con una colorazione tendente al dorato, ma sono estremamente rari. Le zampe sono corte e gli zoccoli molto ampi, entrambe le caratteristiche sono adattamenti alla locomozione in ambiente montano; le corna sono ricurve con la punta rivolta verso l'alto e generalmente pi\u00f9 grandi e robuste nei maschi. Il dimorfismo sessuale \u00e8 molto accentuato in quanto le femmine raggiungono un terzo delle dimensioni dei maschi.\nBiologia.\nLo yak selvatico \u00e8 un animale gregario, le femmine si spostano con i giovani in mandrie numerose che possono superare i 200 capi, anche se non \u00e8 raro vederle accompagnate da maschi adulti, i maschi pi\u00f9 anziani invece mostrano uno stile di vita pi\u00f9 solitario, preferendo piccoli gruppi monosessuali composti da circa una decina di capi. Le femmine prediligono aree a maggior quota e con terreni pi\u00f9 impervi rispetto ai maschi adulti che invece sono pi\u00f9 comuni ad altitudini inferiori dove occasionalmente si mescolano a gruppi di yak domestico accoppiandosi con le femmine. La stagione riproduttiva ha inizio in settembre e dura diverse settimane, mentre le nascite avvengono in giugno. Lo yak selvatico si nutre di erbe, licheni e tuberi, ma vista la scarsit\u00e0 di vegetazione nell'altopiano tibetano, le mandrie sono costrette a percorrere grandi distanze per nutrirsi, all'inizio dell'estate si spostano verso zone di quota inferiore dove la vegetazione \u00e8 pi\u00f9 abbondante, ma con l'aumentare delle temperature nel mese di Agosto sono costrette a ritirarsi a maggiori altitudini in quanto questa specie risulta poco tollerante al caldo. Lo yak selvatico \u00e8 invece molto resistente alle basse temperature, riuscendo a tollerare con facilit\u00e0 le frequenti tempeste di neve dell'inverno tibetano le rigidissime temperature che comunemente raggiungono i -40\u00baC; per ridurre la dispersione termica durante i periodi di freddo intenso, gli yak si raggruppano in cerchio vicini tra loro con i piccoli nella zona pi\u00f9 protetta al centro della mandria. Il principale predatore dello yak selvatico \u00e8 il lupo tibetano, ma anche gli orsi himalayani e i leopardi delle nevi rappresentano un pericolo, specialmente per i giovani.\nDistribuzione e habitat.\nQuesta specie abita le tundre alpine e praterie dell'altopiano tibetano settentrionale tra i 3000 e i 6000 m di altitudine nelle provincie cinesi di Xinjiang, Qinghai, Gansu e nella regione autonoma del Tibet; lo si trova inoltre nel territorio del Ladakh in India e in Nepal settentrionale. Storicamente l'areale dello yak selvatico comprendeva anche il Buthan, il Kazakistan orientale, la Mongolia nord-occidentale e la Siberia meridionale fino all'area intorno al lago Bajkal, da dove si estinse intorno al XVII secolo.\nConservazione.\nSi stima che il numero di individui si aggiri intorno ai 15000 capi e che la popolazione sia in costante diminuzione; le principali minacce per questa specie sono il bracconaggio e l'ibridazione con lo yak domestico."}
{"id": "3892238", "revid": "1305772", "url": "https://it.wikipedia.org/wiki?curid=3892238", "title": "La tomba di ghiaccio", "text": ""}
{"id": "3892243", "revid": "834", "url": "https://it.wikipedia.org/wiki?curid=3892243", "title": "The Charlemagne Pursuit", "text": ""}
{"id": "3892246", "revid": "834", "url": "https://it.wikipedia.org/wiki?curid=3892246", "title": "The Paris Vendetta", "text": ""}
{"id": "3892248", "revid": "834", "url": "https://it.wikipedia.org/wiki?curid=3892248", "title": "The Venetian Betrayal", "text": ""}
{"id": "3892251", "revid": "834", "url": "https://it.wikipedia.org/wiki?curid=3892251", "title": "Milward Rodon Kennedy Burge", "text": ""}
{"id": "3892255", "revid": "889336", "url": "https://it.wikipedia.org/wiki?curid=3892255", "title": "Boucha\u00efb El Ahrach", "text": "Carriera.\n\u00c8 nominato internazionale il 1\u00ba gennaio 2008.\nNell'ottobre del 2010 ha fatto il suo esordio in una sfida tra nazionali maggiori, dirigendo la partita di qualificazione alla Coppa delle nazioni africane 2012 tra Guinea e Nigeria.\nNel gennaio 2011 dirige al Campionato africano di calcio Under-17.\nIl 27 luglio 2011 ha diretto la finale di Supercoppa di Francia, disputatasi nell'occasione a Tangeri.\nNel gennaio 2012 \u00e8 tra gli arbitri selezionato per la Coppa delle nazioni africane 2012.. In questa occasione dirige una sola partita nella fase a gironi.\nIl 17 novembre 2012 dirige la finale di ritorno di CAF Champions League, tra l'Esp\u00e9rance di Tunisi e l'Al-Ahly.\nNel gennaio del 2013 \u00e8 nuovamente selezionato per la Coppa delle nazioni africane 2013. Si tratta della sua seconda partecipazione a questa competizione. Viene designato per due partite della fase a gironi.\nNell'ottobre del 2013 \u00e8 designato per dirigere uno dei cinque spareggi CAF per l'accesso ai mondiali 2014, e precisamente la sfida di andata tra Ghana ed Egitto.\nNel gennaio del 2015 \u00e8 selezionato per la Coppa delle Nazioni Africane 2015. Questa \u00e8 stata la sua terza apparizione nella manifestazione continentale."}
{"id": "3892256", "revid": "62004", "url": "https://it.wikipedia.org/wiki?curid=3892256", "title": "Gran Premio Costa degli Etruschi 2012", "text": "Il Gran Premio Costa degli Etruschi 2012, diciassettesima edizione della corsa e valida come evento dell'UCI Europe Tour 2011 categoria 1.1, si \u00e8 disputata il 4 febbraio 2012, su un percorso di 168,5\u00a0km, accorciato a causa delle avverse condizioni climatiche. L'italiano Elia Viviani si \u00e8 aggiudicato la corsa, al traguardo con il tempo di 4h25'00\" alla media di 38,151\u00a0km/h.\nPresero il via nella citt\u00e0 di San Vincenzo 154 atleti e al traguardo di Donoratico 122 ciclisti portarono a termine il percorso."}
{"id": "3892257", "revid": "834", "url": "https://it.wikipedia.org/wiki?curid=3892257", "title": "Milton Morris Propper", "text": ""}
{"id": "3892260", "revid": "287204", "url": "https://it.wikipedia.org/wiki?curid=3892260", "title": "Sun (gruppo musicale)", "text": ""}
{"id": "3892261", "revid": "1573940", "url": "https://it.wikipedia.org/wiki?curid=3892261", "title": "Pseudomonadales", "text": "Gli Pseudomonadales sono un ordine appartenente al phylum Proteobacteria, classe Gammaproteobacteria. Alcuni di essi sono agenti patogeni opportunisti, come alcune specie di \"Pseudomonas\", \"Moraxella\" e \"Acinetobacter\", che possono causare la polmonite, specialmente in pazienti debilitati come i degenti ospedalieri."}
{"id": "3892263", "revid": "287204", "url": "https://it.wikipedia.org/wiki?curid=3892263", "title": "Sun (album)", "text": ""}
{"id": "3892266", "revid": "1428919", "url": "https://it.wikipedia.org/wiki?curid=3892266", "title": "Paul Drouot", "text": "Discendente di Antoine Drouot, nasce orfano di padre, morto qualche mese prima, e in piene difficolt\u00e0 economiche famigliari. La madre, musicista che sopravvive con lezioni di piano e di canto, si rifugia con il figlio a Parigi, lasciando un fratello del poeta presso la famiglia del marito. Il ragazzo cresce anche grazie al nonno, Achille Cotelle, che li ha seguiti dopo un tracollo finanziario doloso della banca per cui lavora, ma quando Paul ha 12 anni muore anche il nonno e lui resta solo con la madre, per la quale sente grande affetto e gratitudine. \nPartito per la prima guerra mondiale, vi resta ucciso. Rimangono di lui diverse raccolte di poesie e un romanzo incompiuto: \"Eurydice deux fois perdue\" (Euridice due volte perduta), pubblicato nel 1921 con prefazione di Henri de R\u00e9gnier, che gli riconosce grande talento e lirismo. Pare che a ispirarlo nella figura di Euridice sia stata una sorella della scrittrice Paule R\u00e9gnier, dal \"Journal\" della quale, pubblicato postumo nel 1953, si scopre che anche lei ne fosse a quel tempo innamorata."}
{"id": "3892268", "revid": "767487", "url": "https://it.wikipedia.org/wiki?curid=3892268", "title": "Sunburn (Sun)", "text": "Sunburn \u00e8 il terzo album in studio del gruppo Funk/R&amp;B Sun. \u00c8 stato uno dei loro maggiori successi, sia perch\u00e9 contiene il loro miglior singolo \"Sun Is Here\", sia per il precedente, quasi totale, cambio di formazione, la quale rimane la migliore nella storia del gruppo."}
{"id": "3892269", "revid": "15756", "url": "https://it.wikipedia.org/wiki?curid=3892269", "title": "Canon EOS-1v", "text": "La Canon Eos-1v \u00e8 una fotocamera reflex 35\u00a0mm. Pur non essendo l'ultima macchina a pellicola prodotta, rimane comunque .\nLa data d'uscita risale all'inizio dell'aprile del 2000, dove \u00e8 stata lanciata per la prima volta in Canada, al prezzo di $2,850 CDN, ovvero all'incirca $1,899 U.S., la disponibilit\u00e0 all'acquisto per il resto del mondo avverr\u00e0 fra la fine di aprile e l'inizio di maggio dello stesso anno.\nCollocata nella categoria delle ammiraglie, presenta caratteristiche tecniche di tutto rispetto anche ai giorni nostri, tanto che molto delle sue peculiarit\u00e0 surclassano o comunque danno del filo da torcere a reflex digitali ben pi\u00f9 costose e con dieci anni in meno sulle spalle."}
{"id": "3892270", "revid": "287204", "url": "https://it.wikipedia.org/wiki?curid=3892270", "title": "Sunburn (album)", "text": ""}
{"id": "3892275", "revid": "599013", "url": "https://it.wikipedia.org/wiki?curid=3892275", "title": "Shannon Sharpe", "text": "Sharpe \u00e8 noto per il suo commento fantasioso e per il suo \"trash talking\". Fu inserito nella Pro Football Hall of Fame il 6 agosto 2011.\nGioc\u00f2 12 stagioni per i Broncos (1990-99 e poi 2002-03) e due anni per i Ravens (2000-01), vincendo tre Super Bowl e finendo la carriera come primatista di tutti i tempi nella NFL per ricezioni (815), yard ricevute (10.060) e touchdown ricevuti (62) da un tight end fino a che Tony Gonzalez non lo sorpass\u00f2 in tutti e tre questi record, compreso quello di yard totali il 5 ottobre 2008. Sharpe si distinse per essere stato il primo tight a raggiungere le 10.000 yard ricevute in carriera. Shannon fu anche introdotto nella formazione ideale della NFL degli anni 90.\nCarriera.\nSharpe fu scelto nel settimo giro del Draft NFL 1990 dai Denver Broncos, 192\u00ba assoluto. Rimase a Denver fino al 1999, vincendo due campionati nel Super Bowl XXXII e Super Bowl XXXIII. Dopo due anni con i Baltimore Ravens, dove vinse un altro anello nel Super Bowl XXXV, fece ritorno ai Broncos, rimanendovi fino al 2003. Successivamente divenne un commentatore televisivo per CBS, dove lavorava anche suo fratello Sterling.\nSharpe fu inserito per quattro volte nella prima formazione ideale della stagionale All-Pro, fu convocato per otto Pro Bowl (1992\u20131998, 2001) e ricevette oltre mille yard in tre diverse stagioni. In una gara dei playoff del 1993 contro i Los Angeles Raiders, Sharpe pareggi\u00f2 il record della \"postseason\" ricevendo da John Elway 13 passaggi, per 156 yard e un touchdown. Coi Ravens, nella finale della AFC contro i Raiders, ricevette un corto passaggio su una situazione di terzo down e 18 sulla linea delle proprie quattro yard e lo port\u00f2 per 96 yard in touchdown, contribuendo alla vittoria della sua squadra per 16-3. Sharpe inoltre ricevette passaggi da pi\u00f9 di 50 yard in ognuna delle altre due gare di playoff di quell'anno. I suoi quattordici anni di carriera terminarono con 815 ricezioni per 10.060 yard e 62 touchdown.\nPalmar\u00e8s.\nFranchigia.\n American Football Conference Championship: 3"}
{"id": "3892277", "revid": "1573940", "url": "https://it.wikipedia.org/wiki?curid=3892277", "title": "Stigmatomma mulanae", "text": "Stigmatomma mulanae () \u00e8 una formica della sottofamiglia Amblyoponinae, diffusa nella provincia dello Yunnan (Cina)."}
{"id": "3892278", "revid": "486946", "url": "https://it.wikipedia.org/wiki?curid=3892278", "title": "Bannapone", "text": ""}
{"id": "3892279", "revid": "419471", "url": "https://it.wikipedia.org/wiki?curid=3892279", "title": "Palasport di Porto San Giorgio", "text": ""}
{"id": "3892282", "revid": "1543377", "url": "https://it.wikipedia.org/wiki?curid=3892282", "title": "Le radici del cielo (romanzo)", "text": "Le radici del cielo \u00e8 un romanzo di fantascienza post apocalittica del 2011 di Tullio Avoledo. Costituisce il primo contributo italiano al progetto letterario internazionale Metro 2033 Universe, ideato dallo scrittore e giornalista russo Dmitry Glukhovsky. Avoledo affianca elementi di pura fantascienza post apocalittica a temi teologici e filosofici, come la morte, la fede e la speranza.\nIl romanzo \u00e8 stato tradotto in ungherese nel 2013.\nTrama.\nAnno 2033. Roma \u00e8 una citt\u00e0 desolata, distrutta da una guerra nucleare che ha reso impossibile la vita all'aperto. Attorno a quel che resta della Chiesa cattolica si \u00e8 creata nelle catacombe di San Callisto una comunit\u00e0 di poche centinaia di persone, amministrate da un incerto equilibrio di poteri tra i pochi rimasti a rappresentare il Vaticano e la spietata famiglia Mori. Il soglio pontificio \u00e8 vacante oramai da tempo, rendendo il potere temporale della chiesa sempre meno influente nella gestione politica ed economica del Nuovo Vaticano.\nIl cardinale Albani, tra gli ultimi prelati influenti, riesce ad ottenere un'autorizzazione per una spedizione al Nord, a Venezia precisamente con lo scopo di recuperare l'antico tesoro di San Marco. In realt\u00e0 affida a padre Daniels, preventivamente convocato, di riportare a Roma il Patriarca di Venezia che secondo le sue informazioni \u00e8 ancora vivo per poter cos\u00ec convocare un Concilio ed eleggere un nuovo papa.\nIl viaggio di Daniels lungo lo stivale sar\u00e0 ricco di imprevisti ed incontri sconvolgenti e difficolt\u00e0. Il mondo pare non rispondere pi\u00f9 a nessuna regola, la speranza nel futuro e la fede sono quasi del tutto sparite e arrivano a minare anche le convinzioni del giovane sacerdote. Tutto si interrompe a Venezia, prosciugata, spettrale e tuttavia onirica."}
{"id": "3892284", "revid": "767487", "url": "https://it.wikipedia.org/wiki?curid=3892284", "title": "Samuele Mazzuchelli", "text": "Biografia.\nSamuele Mazzucchelli nacque nel 1806 da un'agiata famiglia milanese. Dopo aver studiato ad una scuola retta dai padri Comaschi a Lugano in Svizzera, nel 1823 all'et\u00e0 di 17 anni decise di unirsi all'ordine domenicano. Trascorso un breve periodo a Faenza fu mandato nel 1825 a studiare a Roma. Nel 1828 part\u00ec missionario per i territori degli Stati Uniti, raccogliendo l'appello dell'allora vescovo dell'Ohio e del Michigan, Edward Fenwick, a svolgere la propria azione pastorale tra i nativi americani e i coloni cattolici residenti in quell'area.\nMazzucchelli si stabil\u00ec dapprima a Cincinnati per imparare la lingua e acclimatarsi al nuovo ambiente. Ordinato sacerdote nel 1830, cominci\u00f2 a viaggiare nell'area vastissima della diocesi, vivendo per 5 anni tra le trib\u00f9 indiane del Wisconsin e del Michigan settentrionale, promuovendo la loro cultura, difendo i loro diritti di fronte ai soprusi del governo federale e pubblicando per loro libri di preghiera nelle loro lingue.\nMazzucchelli si spost\u00f2 quindi nella regione dell'odierno Iowa, costruendo chiese e fondando parrocchie e scuole nella zona specie tra i coloni irlandese che anglicizzavano il suo cognome per assonanza in \"Matthew Kelly\".\nNonostante la sua missione non lo mettesse in contatto con i propri compatrioti, Mazzucchelli mantenne un rapporto molto stretto con l'Italia. Fu lettore e ammiratore di Alessandro Manzoni e ader\u00ec ai principi del cattolicesimo liberale che vedevano con favore il processo risorgimentale e la separazione tra Stato e Chiesa, i cui effetti egli vedeva realizzati negli Stati Uniti. In occasione di un suo breve ritorno in patria nel 1844, pubblic\u00f2 un resoconto biografico delle proprie attivit\u00e0 (\"Memorie di un missionario apostolico\") nel quale espresse la sua ammirazione per il modello americano dei rapporti tra Stato e Chiesa.\nTornato in America, Mazzucchelli prosegu\u00ec la sua opera missionaria, fondando nel 1847 a Sinsinawa la congregazione domenicana delle suore del Santo Rosario. Nel 1848 stabil\u00ec la St. Clara Academy (ora Dominican University).\nMazzucchelli mor\u00ec nel 1864, per una breve e improvvisa malattia respiratoria dovuta all'esposizione al freddo clima durante una visita agli ammalati."}
{"id": "3892299", "revid": "767487", "url": "https://it.wikipedia.org/wiki?curid=3892299", "title": "Johannes Duiker", "text": ""}
{"id": "3892300", "revid": "682976", "url": "https://it.wikipedia.org/wiki?curid=3892300", "title": "Fattore intertemporale della traduzione", "text": "Con l'espressione fattore intertemporale della traduzione s'intende la divergenza cronologica presente nel processo comunicativo tra i riceventi del prototesto e i riceventi del metatesto.\nPrototesto e metatesto, infatti, non vengono realizzati nello stesso preciso momento storico e questa differenza pu\u00f2 essere sintetizzata in due tipi di situazione:\nTradurre un'opera del passato pu\u00f2 far sorgere alcuni problemi. In una traduzione il fattore intertemporale \u00e8 determinato dall'opposizione tra il fattore di conservazione, o di storicizzazione S (\"retentive translation\") e il principio di modernizzazione M (\"re-creative translation\"). Nel primo caso il traduttore fa una scelta orientata verso il prototesto, s'identifica con il codice emittente eliminando le possibili influenze che il lettore del metatesto potrebbe esercitare. Nel secondo caso il traduttore va incontro al lettore del metatesto, ne soddisfa le aspettative e condivide il medesimo punto di vista. \nCi si \u00e8 interrogati su come la storicizzazione o la modernizzazione intervengano nei vari livelli del discorso e un esperimento ha confermato come la differenza temporale riguardi tutti i livelli della struttura del testo e come quindi le modificazioni operate dal traduttore siano da considerarsi una sua scelta individuale. Non \u00e8 possibile elaborare una rigida teoria da seguire, ma solo una tipologia di situazioni possibili, in cui il traduttore possa ritrovarsi, che gli consigli come porsi nei confronti del fattore intertemporale.\nAbbiamo parlato finora delle influenze del tempo cronologico, ma anche il fattore \u00abtempo cultura\u00bb agisce su una traduzione. Con l'espressione \u00abtempo cultura\u00bb s'intende la correlazione temporale tra la cultura temporale del prototesto e la cultura del metatesto. Possiamo ritrovare tre casi:\nIl fattore intertemporale nella relazione tra prototesto e metatesto \u00e8 cruciale, ma cosa succede nella relazione tra metatesto e metatesto? Un prototesto \u00e8 un'espressione unica e irripetibile, mentre il metatesto \u00e8 solo una delle espressioni possibili di quel dato prototesto. Inoltre il metatesto \u00e8 soggetto a un \u00abinvecchiamento\u00bb pi\u00f9 rapido a causa della lingua e dello stile adottati dal traduttore: non sono coordinate stabili nella cultura ricevente, cos\u00ec come non lo sono le aspettative del lettore del metatesto che pu\u00f2 sempre preferire un altro metatesto. Una traduzione deve apparire contemporanea alla generazione di quel determinato contesto temporale e comunque, il suo processo d'invecchiamento non \u00e8 mai assoluto. Da qui la contraddizione del metatesto: \u00e8 soggetto a invecchiamento eppure pu\u00f2 rappresentare un contributo storico allo sviluppo culturale. \nImportante \u00e8 non dimenticare che il vero scopo di una traduzione \u00e8 quello di mediare tra autore e cultura emittente e lettore e cultura ricevente."}
{"id": "3892301", "revid": "767487", "url": "https://it.wikipedia.org/wiki?curid=3892301", "title": "The Pearl of Paradise", "text": "The Pearl of Paradise \u00e8 un film muto del 1916 scritto, diretto e interpretato da Harry A. Pollard. La storia, ambientata su un'isola dei mari del sud, aveva come protagonista l'attrice Margarita Fischer, moglie di Pollard e produttrice del film insieme a lui. Tra gli altri interpreti, Joe Harris, Beatrice Van e J. Gordon Russel.\nTrama.\nGomez, un impetuoso torero, dopo aver ucciso il marito della sua amante fugge via con la piccola Yulita, andando a nascondersi in un'isola dei mari del sud tagliata fuori dal mondo. Yulita cresce senza sapere nulla del mondo esterno: l'unico uomo bianco che conosce \u00e8 Piete Van Dekken, un bieco capitano olandese che pi\u00f9 di una volta cerca di sedurla. Un giorno, sull'isola arrivano John Dellow e Denise, la sua fidanzata, scampati a un naufragio. Tra Yulita e John nasce l'amore ma quando vi giunge una nave, John - anche se a malincuore - se ne va via insieme a Denise. Devastata, Yulita finisce per annegare mentre cerca di inseguire la nave con la sua canoa.\nLa morte di Yulita, per\u00f2 era un incubo di John; il giovane, risvegliatosi, corre dall\u2019amata, la salva da Van Dekken e volta le spalle alla civilt\u00e0 per restare con lei tutta la vita.\nProduzione.\nIl film fu prodotto dalla Harry Pollard Productions (con il nome Pollard Picture Plays), una piccola compagnia fondata da Pollard e da sua moglie Margarita Fischer. \"The Pearl of Paradise\" fu il primo dei quattro film che produssero.\nIl film, ambientato nelle isole del sud, venne girato a San Diego.\nDistribuzione.\nDistribuito dalla Mutual, il film usc\u00ec nelle sale cinematografiche degli Stati Uniti il 2 novembre 1916.\nCopia completa della pellicola si trova conservata negli archivi della Library of Congress di Washington e in quelli dell'Academy Film Archive di Beverly Hills."}
{"id": "3892307", "revid": "599013", "url": "https://it.wikipedia.org/wiki?curid=3892307", "title": "Giovanni Guidetti", "text": "Allena il Vak\u0131fBank Spor Kul\u00fcb\u00fc e la nazionale turca femminile.\nCarriera.\nProveniente da una famiglia di allenatori (\u00e8 infatti figlio di Adriano, nipote di Gian Paolo e cugino di Ettore Guidetti), nel campionato 1994-95 siede sulla panchina del Volley 2000 Spezzano come vice allenatore; dopo due stagioni, nel 1996 viene promosso a primo allenatore ottenendo immediatamente una promozione in serie A1. Al suo esordio nella massima serie raggiunge il quinto posto in regular season, conquistando quindi la possibilit\u00e0 di disputare i play-off, dove viene eliminato in semifinale dalla Pallavolo Reggio Emilia. Nel 2000 decide di intraprendere un'avventura negli Stati Uniti d'America allenando nella United States Professional Volleyball.\nNella stagione 2001-02 decide di ritornare ad allenare in Italia nel Joy Volley Vicenza, dove chiude la regular season al settimo posto, venendo ammesso ai play-off dove viene eliminato ancora una volta in semifinale, stavolta per mano dell'Asystel Volley. La seconda stagione non \u00e8 altrettanto fortunata: nel novembre 2002 viene infatti esonerato e sostituito da Giuseppe Cuccarini, ma nel gennaio 2003 viene chiamato dalla Pallavolo Reggio Emilia per sostituire Claudio Casadio, concludendo il campionato con il raggiungimento della salvezza. Nel 2003 diventa inoltre il nuovo allenatore della nazionale bulgara che guida al campionato europeo in Turchia, ottenendo un settimo posto.\nNell'annata 2003-04 viene ingaggiato dal Volley Modena con cui raggiunge i play-off, ma viene eliminato di nuovo in semifinale dall'Asystel Volley, quindi per la stagione successiva si accorda con il Chieri Volley: alla guida della formazione piemontese ottiene il quinto posto in regular season, venendo tuttavia nuovamente eliminato in semifinale play-off, stavolta dal Volley Bergamo, mentre in campo europeo arriva uno storico successo nella Top Teams Cup. I due campionati successivi si dimostrano pi\u00f9 avari di successi: in entrambi i casi la corsa di Chieri nei play-off si interrompe nei quarti di finale (contro l'Asystel Volley nel 2005-06, contro la Robursport Volley Pesaro nel 2006-07).\nLe prestazioni alla guida della squadra torinese gli fruttano nel 2006 la chiamata della nazionale tedesca femminile. La prima parte della sua avventura sulla panchina tedesca \u00e8 per\u00f2 caratterizzata dalla mancata partecipazione alle Olimpiadi di Pechino e il sesto posto al campionato europeo di Lussemburgo e Belgio. Nel 2008 accetta il doppio incarico allenando il Vak\u0131fBank G\u00fcne\u015f Sigorta Spor Kul\u00fcb\u00fc (che nel 2011 cambier\u00e0 denominazione diventando Vak\u0131fBank Spor Kul\u00fcb\u00fc), con cui si classifica secondo per due volte nel campionato turco (nel 2010 e nel 2011), perdendo in entrambi i casi con il Fenerbah\u00e7e Spor Kul\u00fcb\u00fc; ottiene per\u00f2 la conquista della Champions League 2010-11, che permette alla squadra turca di partecipare anche al campionato mondiale per club dove si classifica seconda, sconfitta in finale dal Rabit\u0259 Bak\u0131 Voleybol Klubu.\nNel 2011 ottiene con la nazionale tedesca il secondo posto al campionato europeo, sconfitto in finale al tie-break dalla Serbia. Alla Coppa del Mondo 2011 fallisce invece l'immediata qualificazione olimpica classificandosi al sesto posto.\nLa stagione 2011-12 \u00e8 pi\u00f9 avara di vittorie delle precedenti, sia nel club che in nazionale. Viene infatti sconfitto in finale scudetto dall'Eczac\u0131ba\u015f\u0131 Spor Kul\u00fcb\u00fc, che lo elimina anche in semifinale di Coppa di Turchia, mentre in Champions League viene superato dal Racing Club de Cannes nei quarti di finale. Con la selezione tedesca partecipa inoltre alle qualificazioni olimpiche, dove viene sconfitto in semifinale dalla Polonia vedendo cos\u00ec svanire il sogno olimpico.\nNell'annata 2012-13 vince la Coppa di Turchia, la Champions League per la seconda volta e il campionato, concludendo la stagione senza perdere neppure una partita in tutte le competizioni; nell'estate 2013, alla guida della nazionale tedesca, vince nuovamente la medaglia d'argento al campionato europeo 2013.\nLa stagione successiva, sempre alla guida del Vak\u0131fBank Spor Kul\u00fcb\u00fc, \u00e8 invece ricca di successi: si apre con la vittoria della Supercoppa turca (bissata nel 2014) e del Campionato mondiale per club e si conclude col successo in Coppa di Turchia e in campionato, a cui far\u00e0 seguito il terzo titolo di campione di Turchia al termine della stagione 2015-16.\nNel gennaio 2015 viene annunciato il termine dell'incarico come allenatore della nazionale tedesca. Pochi giorni dopo viene ufficializzato l'inizio del rapporto con la nazionale femminile olandese: alla guida della formazione \"oranje\" raggiunge nel 2015 il terzo personale argento consecutivo ai campionati europei, a cui fa seguito l'anno successivo il quarto posto alle Olimpiadi di Rio de Janeiro. Al termine del 2016, nonostante il contratto in scadenza nel 2020, rassegna le dimissioni da allenatore della selezione olandese per legarsi, a partire dal 3 gennaio 2017, con la nazionale turca.\nVita personale.\nGiovanni Guidetti \u00e8 sposato con la giocatrice di pallavolo turca Bahar Toksoy e hanno una figlia, Alison Yaz."}
{"id": "3892313", "revid": "287204", "url": "https://it.wikipedia.org/wiki?curid=3892313", "title": "Horni Dvoriste", "text": ""}
{"id": "3892314", "revid": "1005847", "url": "https://it.wikipedia.org/wiki?curid=3892314", "title": "Distretto di Miraflores", "text": ""}
{"id": "3892320", "revid": "287204", "url": "https://it.wikipedia.org/wiki?curid=3892320", "title": "Horice na Sumave", "text": ""}
{"id": "3892321", "revid": "640277", "url": "https://it.wikipedia.org/wiki?curid=3892321", "title": "HD 10180 f", "text": "HD 10180 f \u00e8 un pianeta extrasolare che orbita intorno alla stella di tipo solare HD 10180 distante circa 128 anni luce dalla Terra, nella costellazione dell'Idra Maschio.\nCaratteristiche fisiche.\nSi tratta di un gigante gassoso con una massa di circa 24 volte quella Terra, che orbita ad una distanza media di 74 milioni di km dalla stella madre in un periodo di circa 123 giorni.\nCollegamenti esterni.\nEnciclopedia dei Pianeti Extrasolari"}
{"id": "3892325", "revid": "1543377", "url": "https://it.wikipedia.org/wiki?curid=3892325", "title": "Math\u00edas Rolero", "text": "Caratteristiche tecniche.\nOttimo nel posizionamento fra i pali, \u00e8 molto abile nel bloccare la palla e nelle uscite basse; si destreggia bene anche nella parata sia in tuffo che in uscita alta.\nCarriera.\nClub.\nMath\u00edas Rolero inizia la sua carriera da calciatore professionista nel 2004 quando viene acquistato dal Bas\u00e1\u00f1ez dove, in quattro anni, compie tutta la trafila fino al 2008, anno in cui viene acquistato dal Cerro.\nDopo un anno trascorso nella formazione primavera, Math\u00edas compie il suo debutto da calciatore professionista avvenuto il 23 agosto in occasione del match di campionato con il Rampla Juniors. Rimedia la sua prima ammonizione in carriera il 27 settembre, durante la partita giocata con il Central Espa\u00f1ol. Il 27 novembre rimedia, a suo malgrado, la prima espulsione in carriera durante il match di campionato con il Bella Vista.\nNazionale.\nNel 2005 riceve la convocazione da Gustavo Ferr\u00edn, all'epoca c.t. dell\"'Albiceleste Under-15\", per disputare il Campionato mondiale di calcio Under-17 ma durante il torneo non giocher\u00e0 nessuna partita."}
{"id": "3892330", "revid": "1005847", "url": "https://it.wikipedia.org/wiki?curid=3892330", "title": "Distretto di Mariscal C\u00e1ceres", "text": ""}
{"id": "3892331", "revid": "1442080", "url": "https://it.wikipedia.org/wiki?curid=3892331", "title": "Ricardo Na\u00f3n", "text": "Caratteristiche tecniche.\nGiocava come mediano destro."}
{"id": "3892332", "revid": "287204", "url": "https://it.wikipedia.org/wiki?curid=3892332", "title": "Kajov", "text": ""}
{"id": "3892333", "revid": "1305772", "url": "https://it.wikipedia.org/wiki?curid=3892333", "title": "Broadway Baby", "text": "Broadway Baby \u00e8 una canzone del musical del 1971 \u201cFollies\u201d di Stephen Sondheim. La canzone \u00e8 una della pi\u00f9 famose del musical ed \u00e8 diventata un vero e proprio inno del Broadway theatre.\nCollegamenti esterni.\nVersi della canzone"}
{"id": "3892341", "revid": "1494169", "url": "https://it.wikipedia.org/wiki?curid=3892341", "title": "Banca di Parma", "text": ""}
{"id": "3892342", "revid": "287204", "url": "https://it.wikipedia.org/wiki?curid=3892342", "title": "Loucovice", "text": ""}
{"id": "3892346", "revid": "767487", "url": "https://it.wikipedia.org/wiki?curid=3892346", "title": "Mogakolodi Ngele", "text": "Carriera.\nClub.\nDal 2011 al 2012 ha militato nei Township Rollers, una delle squadre pi\u00f9 vincenti del Botswana; nel 2012 viene ceduto al Platinum Stars Football Club, in Sudafrica.\nNazionale.\nCon la sua nazionale, nel 2012, ha preso parte alla Coppa d'Africa."}
{"id": "3892348", "revid": "1494169", "url": "https://it.wikipedia.org/wiki?curid=3892348", "title": "Abelardo (disambigua)", "text": ""}
{"id": "3892351", "revid": "729019", "url": "https://it.wikipedia.org/wiki?curid=3892351", "title": "Campionato argentino di rugby a 15 2012", "text": "Il Campionato argentino di rugby a 15 2012 , massimo torneo per selezioni provinciali e pi\u00f9 antico torneo nazionale argentino si svolger\u00e0 dal 3 marzo al 28 aprile.\nLa formula \u00e8 stata rinnovata, in quanto per la prima volta dall'edizione del 1950, torneranno a partecipare squadre di altri paesi sudamericani. Infatti le nazionali di Uruguay e Cile parteciparanno al torneo maggiore (\"Campeonato\"), mentre Brasile e Paraguay partecipareanno al torneo di terzo livello \"Desarrollo\".\nTorneo \"Cross Border\".\nDue gironi di cinque squadre, le prime tre ai gironi di semifinali .\nLe quinte di ogni girone disputano un torneo di spareggio per la permanenza con le due vincenti del torneo \"ascenso\"\nTorneo \"Campeonato\".\nOgni squadra affronta le tre qualificate dell'altro girone, mantenendo i due risultati ottenuti nel torneo Cross Border contro le altre due squadre.\nLe prime due si qualificano per la finale\nTorneo \"Ascenso\".\nPartecipano 8 squadre, divise, come nelle edizioni precedenti in due gironi preliminari\nPlay-out.\nSfida tra le due ultime dei gironi. La perdente retrocede\nSemifinali promozione.\nCambia la formula per la promozione. Le prime due di ogni girone si affrontano in sfide incrociate (la vincente di un girone contro la seconda dell'altro, in casa della prima delle due). Le vincenti partecipano ad un quadrangolare con le ultime dei gironi della Cross Border\nTorneo promozione.\nAl torneo di promozione parteciparono le quinte classificate del Cross Border e le due vincenti delle semifinali."}
{"id": "3892354", "revid": "339392", "url": "https://it.wikipedia.org/wiki?curid=3892354", "title": "Isola di Bahrain", "text": ""}
{"id": "3892357", "revid": "125368544", "url": "https://it.wikipedia.org/wiki?curid=3892357", "title": "Odeo di Pericle", "text": "L'Odeo di Pericle o Odeo di Atene era un od\u00e9o di costruito alla base sud-orientale dell'Acropoli di Atene, accanto all'ingresso del Teatro di Dioniso.\nStoria e descrizione.\nFu costruito nel 435 a.C. da Pericle per i concorsi musicali che facevano parte delle Panatenee, per il pubblico del teatro adiacente come riparo in caso di maltempo e per le prove del coro. \nPochi resti ora sopravvivono, ma sembra fosse \"ornato di colonne di pietra\" - secondo Vitruvio e Plutarco - e quadrato invece della solita forma circolare per un od\u00e9on. La sua copertura fu realizzata con il legname ricavato da navi persiane catturate e terminava in una piazza dal tetto piramidale simile a una tenda: Pausania scrisse che nel I secolo a.C. la sua ricostruzione \"si diceva fosse una copia della tenda Serse\", il che si sarebbe anche potuto applicare alla costruzione originale.\nPlutarco scrive che l'edificio originale aveva molti seggi differenti e molti pilastri. Gli scavi moderni hanno messo in luce le sue fondazioni ed \u00e8 ormai noto che il tetto era sostenuto da 90 pilastri interni, ripartiti in nove file di dieci. Da alcuni altri brevi brani e dai pochi resti di questo tipo di edificio si pu\u00f2 concludere, inoltre, che avesse un'orchestra per il coro e un palcoscenico per i musicisti (di profondit\u00e0 inferiore al palcoscenico di un teatro), dietro i quali vi erano dei vani probabilmente utilizzati per conservare gli strumenti, gli abiti e gli ornamenti necessari per le processioni religiose. Non richiedeva alcun cambiamento della scena, ma la parete di fondo del palcoscenico sembra avesse una decorazione fissa dipinta. Per esempio, scrive Vitruvio che nel piccolo teatro a Tralles (che era senza dubbio un odeon), Apaturio di Alabanda dipinse la scena con una composizione cos\u00ec fantastica che fu costretto a rimuoverla, correggendola secondo il realismo degli oggetti naturali.\nL'Odeo originale di Atene fu incendiato durante l'assedio di Silla ad Atene nella prima guerra mitridatica nell'87-86 a.C., o da Silla stesso oppure dal suo avversario Aristione per paura che Silla si servisse del suo legname per bruciare l'Acropoli. Fu poi completamente ricostruito da Ariobarzane II di Cappadocia, utilizzando C. e M. Stallio e Menalippo come suoi architetti. Il nuovo edificio fu definito da Pausania nel II secolo d.C. come \"la pi\u00f9 bella di tutte le strutture dei Greci\". Egli riferisce inoltre di una \"figura di Dioniso che vale la pena di vedere\" in un od\u00e9on in Atene, sebbene non specifichi di quale od\u00e9on si trattasse."}
{"id": "3892358", "revid": "28592", "url": "https://it.wikipedia.org/wiki?curid=3892358", "title": "Voivoda della Moldavia", "text": ""}
{"id": "3892360", "revid": "88740", "url": "https://it.wikipedia.org/wiki?curid=3892360", "title": "Henry Gauthier-Villars", "text": "\u00c8 conosciuto anche con gli pseudonimi: Henry Maugis, Robert Parville, l'Ex-ouvreuse du Cirque d'\u00e9t\u00e9, L'Ouvreuse, L'Ouvreuse du Cirque d'\u00e9t\u00e9, Jim Smiley, Henry Willy, Boris Zichine.\nDivenne noto grazie a \"L'Echo de Paris\" ed a \"Comohedia\", in quanto i suoi articoli facevano discutere; fu uno dei pi\u00f9 importanti rappresentanti dello spirito \"boulevardier\" della prima parte del XX secolo. Fu anche marito della scrittrice e attrice teatrale Colette dal 1893 al 1906."}
{"id": "3892368", "revid": "400694", "url": "https://it.wikipedia.org/wiki?curid=3892368", "title": "Personaggi di Percy Jackson", "text": "Di seguito sono elencati i personaggi presenti nelle saghe di \"Percy Jackson e gli dei dell'Olimpo\", di \"Eroi dell'Olimpo\" e \"Le sfide di Apollo\", ideate e scritte da Rick Riordan trasmesse su Disney+ e strettamente interconnesse fra di loro.\nSemidei.\nEquipaggio della \"Argo II\" (I sette mezzosangue della Grande Profezia).\nPercy Jackson.\nPerseus \"Percy\" Jackson \u00e8 il protagonista della prima serie, \"Percy Jackson e gli dei dell'Olimpo\". Il suo vero nome, Perseus, gli \u00e8 stato dato dalla madre perch\u00e9 \u00e8 l'unico personaggio della mitologia greca ad avere un lieto fine. \u00c8 il figlio di Poseidone, dio greco del mare, e dell'umana Sally Jackson: a causa dell'ascendenza divina \u00e8 in grado di respirare sott'acqua, controllare e manipolare i liquidi, curarsi le ferite immergendosi sott'acqua, comunicare con le creature marine e creare tornado attorno a s\u00e9. \u00c8 il migliore amico del satiro Grover nonch\u00e9, dal termine della prima saga, il ragazzo di Annabeth Chase. \u00c8 impulsivo, ribelle e testardo, ma molto leale e pronto a buttarsi in prima linea per i suoi amici. Viene descritto come un ragazzo alto e abbastanza muscoloso, dai capelli neri e gli occhi di una particolare tonalit\u00e0 di verde, come il mare. Nella prima serie, dopo aver scoperto la sua ascendenza divina, giunge al campo mezzosangue, dove incontra Annabeth e dove scopre la vera identit\u00e0 di Grover, conoscendo anche Dioniso e Chirone, responsabili del campo, e Luke Castellan, capo della casa di Ermes. Nel corso della serie aiuta gli dei e i mezzosangue greci a contrastare il ritorno di Crono e dei titani, aiutati da Luke, in cerca di vendetta contro il padre. Percy affronter\u00e0 il titano del tempo, che tenter\u00e0 di distruggere l'Olimpo dopo aver preso possesso del corpo di Luke. Grazie a Percy, Luke si ribella e si sacrifica per fermare ed eliminare il titano. Nella seconda serie, \"Eroi dell'Olimpo\", Percy entra in contatto con i semidei romani a causa dei sotterfugi di Era, che gli cancella la memoria, si imbarca con i semidei romani Frank e Hazel per liberare Thanatos in una missione verso l'Alaska, insieme al dio Terminus sconfigge il gigante Polibote all'arrivo al Campo Giove e viene nominato pretore del campo Giove. Si unisce poi all'equipaggio della nave volante \"Argo II\" assieme ad Annabeth, Jason Grace, Piper McLean, Leo Valdez, Hazel Levesque e Frank Zhang, con i quali tenta di fermare il risveglio di Gea e dei suoi figli, i giganti, evitando anche lo scoppio di una guerra tra semidei greci e romani. Durante la missione cadr\u00e0 con Annabeth nel Tartaro, dove patisce sofferenze atroci e supera sfide eroiche. Nella terza serie, \"Le sfide di Apollo\", dopo aver scoperto che il dio \u00e8 stato trasformato in umano da Zeus, lo aiuta a raggiungere il campo mezzosangue. Ha una penna magica di nome \"Anaklusmos\", che in greco antico significa \"Vortice\", che si trasforma in una spada di bronzo celeste quando le si toglie il tappo. \u00c8 anche protagonista del racconto \"Il figlio di Sobek\", insieme a Carter Kane, protagonista di un altro ciclo di romanzi di Rick Riordan, \"The Kane Chronicles\".\nAnnabeth Chase.\nAnnabeth Chase \u00e8 la figlia di Atena e del professore di storia Frederick Chase. Ha una vasta famiglia paterna che nel corso della storia ha sempre attirato potenze divine. Lei e Percy iniziano una relazione romantica alla fine della saga \"Percy Jackson e gli dei dell'Olimpo\". Soffre di aracnofobia, una paura condivisa dai suoi fratelli divini a causa del rapporto della loro madre con Aracne, che Atena trasform\u00f2 in un ragno, \u00e8 dislessica, ha l'ADHD e il suo difetto \u00e8 l'orgoglio.\nAnnabeth scapp\u00f2 da suo padre e dalla matrigna all'et\u00e0 di sette anni, incontrando per strada Luke Castellan e Talia Grace, anche loro semidei. Vissero come fuggiaschi finch\u00e9 non furono trovati da Grover Underwood e portati al Campo Mezzosangue. Annabeth leg\u00f2 molto con Luke, per il quale credeva di avere una cotta.\nIn \"Eroi dell'Olimpo\" Annabeth viene incaricata da Atena di seguire il suo marchio per recuperare da Roma la statua perduta dell'Athena Parthenos, riuscendo nell\u2019impresa ma precipitando nel Tartaro con Percy. Alla fine della serie, lei e Percy progettano di finire il liceo a New York e poi frequentare il college a Nuova Roma.\nLa sua arma principale \u00e8 un pugnale di bronzo celeste donatole da Luke e, dopo averlo perso nella caduta nel Tartaro, usa una spada di osso di drago ricevuto dal gigante Damaseno.\nAnnabeth possiede anche un berretto degli Yankees dell'invisibilit\u00e0, un regalo di sua madre che smette di funzionare durante la crisi d\u2019identit\u00e0 degli dei. Alla fine de \"\", Dedalo d\u00e0 ad Annabeth il suo laptop incredibilmente avanzato che lei perde nel Tartaro. Nell\u2019ultimo libro della saga di Magnus Chase Annabeth indossa una t-shirt dell'UC Berkeley College of Environmental Design, il che implica che ha iniziato a studiare l\u00ec.\nJason Grace.\n\u00c8 nato da una relazione tra una mortale, Beryl Grace, e il dio Zeus sotto le sembianze romane di Giove ed \u00e8 il fratello minore di Talia. Compare per la prima volta nel primo libro della seconda serie, in cui viene spedito da Era al Campo Mezzosangue, dopo avergli cancellato la memoria. Jason \u00e8 un ragazzo gentile e combattivo, ma molto insicuro rispetto alla sorella Talia, insicurezza che nasconde sempre perch\u00e9, essendo figlio di Giove e pretore della Dodicesima Legione, non deve mostrare alcuna debolezza. \u00c8 uno dei sette semidei della profezia ed \u00e8 molto potente. Come la sorella, pu\u00f2 controllare i fulmini e le tempeste, ma a differenza di Talia ha un controllo dell'aria molto pi\u00f9 sviluppato, che gli consente di volare. Nei combattimenti come arma usa una moneta d'oro, che se quando lanciata in aria esce testa si trasforma in una spada, viceversa se esce croce diventa una lancia; quest'arma si romper\u00e0 nel primo libro della seconda saga. Successivamente user\u00e0 un \"gladius\" regalatogli da Era. Viene descritto come un ragazzo atletico con i capelli biondi e gli occhi azzurro ghiaccio. Nonostante sia grande amico di Percy, spesso i due hanno attriti, in quanto entrambi molto potenti e abituati ad essere al comando.\nViene ucciso da Caligola nel terzo libro de \u201cLe Sfide di Apollo\u201d durante un combattimento che aveva iniziato per dare la possibilit\u00e0 ai suoi compagni di scappare.\nPiper McLean.\n\u00c8 uno dei personaggi principali della seconda serie ed \u00e8 la capogruppo della casa di Afrodite successiva a Drew. Ha il dono della lingua ammaliatrice e in quanto figlia dell'ultima figlia di Urano, Afrodite, \u00e8 capace di magie del tutto incomprensibili, irrazionali e impossibili per chiunque altro. Possiede un coltello chiamato \"Katoptris\" (che in greco significa specchio), in passato appartenuto a Elena di Troia, capace di mostrare visioni del futuro. \u00c8 fidanzata con Jason ed \u00e8 la migliore amica di Leo. \u00c8 la figlia del mortale Tristan McLean, attore di Hollywood e quindi padre assente. Piper ha occhi caleidoscopici che cambiano colore in base alla luce, variando dal blu, al verde, al marrone scuro, al marrone chiaro e ha capelli castani. Nonostante sia dotata di una naturale bellezza fisica, fa di tutto per nasconderlo trascurando il proprio aspetto. Essendo per met\u00e0 cherokee viene spesso bullizzata dalle compagne di classe. Nella terza serie suo padre perde tutto a causa della Societ\u00e0 del Triumvirato, pertanto deve trasferirsi in Oklahoma; inoltre rompe con Jason. Accompagna Apollo e Meg nel combattimento con Caligola, nel quale Jason resta ucciso. In seguito uccide la strega Medea, trafiggendola con il proprio pugnale.\nAlla fine dell\u2019ultimo libro inizia una relazione con una ragazza di nome Shel, dopo essersi trasferita col padre in Oklahoma.\nLeo Valdez.\nFiglio di Efesto, compare nel primo libro della seconda saga, alla fine del quale diventa il capo della sua casa. Ha il dono del fuoco, che pu\u00f2 creare, muovere e modificare a suo piacimento. Progetta e diventa il comandante della \"Argo II\". Ha gli occhi color nocciola e i capelli ricci castani, la carnagione scura ed \u00e8 \"smilzo\", secondo le ninfe, e considerato un ragazzo dai tratti elfici dal resto dell'equipaggio. Ha origini latino-americane. Nel primo libro della seconda serie stabilir\u00e0 una grande amicizia con il drago meccanico Festus, che diverr\u00e0 polena della nave \"Argo II\" in seguito alla sua distruzione. Buona parte del suo linguaggio \u00e8 composto da sarcasmo e battute; \u00e8 il migliore amico di Jason Grace e di Piper McLean. Nel quarto libro della seconda serie verr\u00e0 catapultato sull'isola di Ogigia, dove incontra Calipso, innamorandosi di lei e promettendole che sarebbe tornato a salvarla. Durante la battaglia finale contro Gea, dopo la sconfitta dei giganti, assiste alla resurrezione della Madre Terra, affrontandola con l'aiuto di Festus; alla fine, con l'aiuto di Piper e Jason, riuscir\u00e0 a distruggere Gea.\nHazel Levesque.\nSorella di Nico Di Angelo da parte romana, figlia di Plutone. Sua madre Marie era dotata del dono della magia (pur non essendo a conoscenza dei suoi stessi poteri) e le inflisse una maledizione quando nacque, chiedendo a Plutone tutte le ricchezze della terra. Durante la crescita, Hazel fu bullizzata e maltrattata dai suoi compagni e spesso dalla madre, che accusava lei e Plutone di tutti i suoi problemi. Quando Marie venne posseduta da Gea, che obblig\u00f2 Hazel a sfruttare il suo potere per risvegliare lei stessa e il gigante Alcione, la ragazza si sacrific\u00f2 con la madre nel 1942, causando il crollo di una grotta e rinviando il risveglio di Alcione e Gea. Anni dopo Nico la riporta in vita e l'accompagna al Campo Giove. Il potere di Hazel le permette di controllare e attrarre a s\u00e9 le ricchezze della terra. Riportandola in vita Nico le d\u00e0 la possibilit\u00e0 di riscattarsi per le azioni della sua vita passata. Nonostante le angherie subite, mantiene un carattere buono, dolce e altruista. \u00c8 una dei sette semidei della profezia, ed \u00e8 molto potente. Ha la pelle color cioccolato, i capelli castani e ricci e gli occhi ambrati. Nel quarto libro della seconda serie impara a manipolare la Foschia, in parte grazie al talento innato ereditato dalla madre.\nNell\u2019ultimo libro diventa pretore del Campo Giove insieme a Frank, dopo l\u2019entrata di Reyna nelle Cacciatrici di Artemide.\nFrank Zhang.\nAppare nella seconda serie e fa parte del Campo Giove. \u00c8 un ragazzo cino-canadese, figlio di Marte ma discendente da parte di madre di un argonauta, Periclimeno, nipote di Poseidone con il potere di trasformarsi in qualsiasi animale voglia, potere che Frank ha ereditato. Di corporatura grassoccia e dall'aspetto infantile, \u00e8 uno dei sette semidei della profezia ed essendo discendente sia di Poseidone che di Marte \u00e8 molto potente, tanto che su di lui grava una maledizione: la sua vita sarebbe finita quando un certo pezzo di legno si sarebbe bruciato completamente, legno che Frank porta sempre con s\u00e9, finch\u00e9 non lo affida ad Hazel, di cui \u00e8 innamorato; lo fa parzialmente bruciare di sua volont\u00e0 per sciogliere le catene che intrappolavano Thanatos, e lo fa bruciare completamente nel quarto libro della terza serie per eliminare Caligola. Nonostante ci\u00f2 resta in vita poich\u00e9, con questo gesto, ha impugnato il suo destino anzich\u00e9 tentare di sfuggirgli. \u00c8 un abile stratega e un ottimo arciere. Ha i capelli cortissimi e neri e gli occhi castani, a mandorla.\nSemidei del \"Campo mezzosangue\".\nTalia Grace.\nNasce il 22 dicembre 1987 da una relazione tra Zeus e Beryl Grace, una star televisiva con cui il dio si incontr\u00f2 negli anni Ottanta ed \u00e8 la sorella maggiore di Jason, pi\u00f9 piccolo di lei di sette anni. Essendo figlia di uno dei Tre Pezzi Grossi, viene braccata dai mostri fin dall'infanzia. A causa della natura abusiva, sbandata e fragile della madre, Talia avrebbe voluto scappare di casa fin da piccola, ma rest\u00f2 per proteggere Jason, fino a quando il fratellino scomparve quando lei aveva 10 anni. In seguito incontr\u00f2 i semidei Luke e Annabeth, con i quali strinse amicizia e inizi\u00f2 a viaggiare per il Paese, fino a quando vennero trovati da Grover, satiro custode che aveva il compito di portarli al Campo Mezzosangue. Talia possiede un'Egida, una copia dello scudo di Zeus con la faccia di Medusa impressa sopra, regalatole da Atena. Durante il viaggio incontra le Cacciatrici di Artemide e Zoe, che la invitano a unirsi a loro. Lei per\u00f2 rifiut\u00f2 per non lasciare Luke e tra le due un sentimento di astio, per la loro differente visione dell'uomo e dell'amore. I quattro arrivarono troppo tardi al Campo Mezzosangue a causa di un Ciclope e Talia si sacrific\u00f2, a soli dodici anni, per salvare gli altri. Zeus la trasform\u00f2 in un pino, che divent\u00f2 il confine del Campo e la sua protezione dai mostri. Il pino per\u00f2 viene avvelenato da Luke nel secondo libro, \"Il Mare di mostri\", e per salvarlo Percy, Annabeth e Clarisse partono alla ricerca del Vello d'oro; trovatolo lo pongono sul pino e grazie ad esso Talia resuscita. Talia diventer\u00e0 amica di Percy, dopo un rapporto iniziale complicato, pur continuando a litigare e discutere. Compare anche nei libri \"\", \"La profezia oscura\" e \"La tomba del tiranno\".\nClarisse La Rue.\nFiglia di Ares, \u00e8 una ragazza robusta, tosta, forte, coraggiosa e bellicosa. Detesta Percy,nonostante inizialmente lui riesce a sconfiggerla e a tenerle testa. Ci\u00f2 nonostante riesce ad atterrare pi\u00f9 volte Percy. Partecipa all'impresa del vello d'oro del secondo libro, incaricata da Tantalo e aiutata dal padre Ares. In seguito stringe una certa amicizia con Annabeth, che porta le due a lavorare sul progetto del Labirinto. Clarisse svela anche un lato pi\u00f9 dolce e premuroso di s\u00e9 con Chris Rodriguez, il ragazzo pazzo tirato fuori dal Labirinto che lei stessa aveva salvato. Quando la battaglia del Labirinto termina, Dioniso decide di renderla felice e ridona a Chris la sanit\u00e0 mentale e i due iniziano una relazione.\nNico Di Angelo.\nNacque negli anni Trenta, prima dello scoppio della Seconda Guerra Mondiale, da una relazione tra Ade e Maria Di Angelo, una donna di origini italiane. Insieme alla sorella maggiore Bianca pass\u00f2 molti anni nell'Hotel Lotus di Las Vegas. Questo perch\u00e9, dopo la loro nascita, una profezia aveva annunciato che uno dei figli dei \"Tre pezzi grossi\" avrebbe portato l'Olimpo alla fine o alla salvezza. Successivamente viene portato insieme alla sorella in una scuola militare, dove viene salvato da Percy dalle grinfie di una manticora. Quando la sorella decide di diventare una Cacciatrice si sente abbandonato e non \u00e8 d'accordo con questa decisione. Dopo la morte di Bianca incolpa Percy, che si era impegnato ad accudire la sorella, e fa di tutto per resuscitarla. Una volta invocato il suo spirito, la sorella discolpa Percy, quindi da quel momento in poi i due diventano buoni amici. Nell', Nico propone a Percy di bagnarsi nel fiume Stige per diventare invulnerabile. Nico per\u00f2 non dice a Percy che prima lo avrebbe condotto da suo padre, che voleva imprigionarlo, per ottenere da lui delle notizie sulla madre. Pentendosi, Nico libera Percy e lo aiuta a diventare invulnerabile, poi rimane nel Regno dei Morti per convincere il padre a prendere parte alla guerra contro i Titani.\nNei libri di \u201cEroi dell\u2019Olimpo\u201d Nico confessa a Jason di avere una cotta per Percy e alla fine della saga si dichiara a quest\u2019ultimo, ammettendo per\u00f2 di aver superato la cotta e inizia una relazione con Will Solace.\nWill Solace.\nFiglio di Apollo, \u00e8 il successore di Michael Yew, come viene rivelato nel primo libro della seconda serie. Durante la battaglia di New York si occupa di guarire tutti i feriti, tra cui anche Annabeth, che era stata pugnalata da Ethan. \u00c8 un ragazzo dolce, sebbene spesso insicuro, che dal padre ha ereditato una spiccata capacit\u00e0 nel curare le persone. Durante la battaglia tra i campi greco e romano mostrer\u00e0 di poter produrre un fischio sonico. Nel finale della seconda serie intraprende una relazione d'amore con Nico Di Angelo, nonostante i loro caratteri estremamente opposti.\nMargaret \"Meg\" McCaffrey.\n\u00c8 una figlia di Demetra molto potente che fa la sua comparsa nel primo libro della terza serie, \"Le Sfide di Apollo\", della quale \u00e8 co-protagonista. Ha grandissimi poteri: pu\u00f2 controllare le piante e farle crescere pi\u00f9 velocemente, teletrasportarsi grazie alla presenza e al contatto di qualche vegetale e della terra, evocare spiriti e creature della natura. \u00c8 un'ottima spadaccina. Nel terzo libro \u00e8 artefice della resurrezione delle meliadi, sette potenti driadi nate al tempo dell'uccisione di Urano da parte di Crono. Suo padre era un esperto botanico ma, dopo la sua morte, venne cresciuta da Nerone che la crebbe alternando momenti di affetto nei suoi confronti con la violenza.\nNel corso della saga si ferma presso le rovine della sua casa di infanzia, dove viveva col padre.\nQui trova dei semi appartenuti al padre e dopo averli piantati scopre che sono i semi delle Mielai, delle driadi primordiali che si pongono al suo servizio.\nAlla fine del quinto libro Apollo passa a trovare Meg che \u00e8 tornata a vivere nella sua vecchia casa con Luguselwa, sua mentore mentre era da Nerone, le Mielai e altre driadi.\nCharles Beckendorf.\nFiglio di Efesto, \u00e8 un enorme quindicenne afroamericano, bello, muscoloso, molto dolce e simpatico. In genere \u00e8 chiamato solamente con il cognome, Beckendorf. \u00c8 esperto nel costruire esplosivi e si dice che riesca a costruire cose meravigliose anche solo con un pezzo di ferro. Capogruppo della casa di Efesto e fidanzato di Silena Beauregard, all'inizio del quinto libro della prima saga partecipa insieme a Percy a una missione segreta: distruggere la nave di Luke. Il piano rischia di fallire ma egli decide di sacrificarsi salvando Percy e distruggendo tutti i mostri della Principessa Andromeda.\nSilena Beauregard.\n\u00c8 una ragazza bellissima come la madre, Afrodite, con lunghi capelli neri e grandi occhi blu. Presente fin dal primo libro, \u00e8 molto abile nel cavalcare i pegasi ed \u00e8 a capo della casa di Afrodite. \u00c8 fidanzata con Beckendorf e viene sconvolta dalla sua morte. Durante la battaglia di Manhattan si scopre che \u00e8 proprio Silena la spia che informava l'esercito di Crono, poich\u00e9 lei stessa ammette di essere stata legata o comunque interessata a Luke Castellan e di averlo inizialmente assecondato. Sentendosi in colpa si sacrifica nella battaglia contro le forze di Crono e muore da eroina, dopo aver guidato la casa di Ares al posto dell'amica Clarisse. Era la migliore amica di Clarisse La Rue ed \u00e8 stata la seconda mezzosangue devota a Crono a cambiare lato nella battaglia, sebbene fosse l'unica ad aver aderito per motivi differenti della vendetta personale.\nLuke Castellan.\n\u00c8 un ragazzo diciannovenne biondo e molto attraente, sebbene abbia una cicatrice che gli deturpi il volto. \u00c8 nato da una relazione tra il dio Ermes e May Castellan. La cicatrice sotto l'occhio sinistro gli \u00e8 stata provocata da un drago. All'et\u00e0 di nove anni fugge di casa, spaventato dalla madre che a volte viene posseduta dall'Oracolo di Delfi e vede stralci del tragico futuro del figlio. Conosce quindi Talia e poi Annabeth, con le quali forma una nuova famiglia. I tre vengono trovati da Grover, che li porta al Campo. Qui Luke diventa il capo della Casa di Ermes, ma viene sobillato da Crono e diventa la sua spia all'interno del campo, in cambio della promessa che avrebbe distrutto l'Olimpo, vendicando Talia, e che avrebbe ucciso suo padre, che odiava per non averlo mai sostenuto nei momenti in cui l'Oracolo si impossessava di sua madre May. Ruba la folgore di Zeus e l'elmo di Ade per far ricadere la colpa su Poseidone e scatenare una guerra; tenta di uccidere Percy e, avendo fallito, lascia il Campo, scomparendo per un anno intero. Nel secondo libro avvelena il pino di Talia, mentre organizza un esercito di mostri e mezzosangue ribelli, che raduna sulla nave da crociera \"Principessa Andromeda\"; tenta di far resuscitare il re dei Titani, fino a cedergli il suo corpo che, dopo essere stato reso invulnerabile dalle acque dello Stige, viene posseduto da Crono. Durante la battaglia finale, per\u00f2, riesce a tornare in s\u00e9 e si accoltella nell'unico punto in cui era rimasto vulnerabile.\nTravis e Connor Stoll.\nNon sono fratelli gemelli ma sono quasi identici: sono entrambi alti e magri, con una zazzera di capelli castani sempre davanti agli occhi. Hanno i lineamenti elfici tipici di tutti i figli di Ermes: sopracciglia inarcate e sorriso sarcastico. Dopo il tradimento di Luke diventano i capi della casa di Ermes. Entrambi, particolarmente Travis, hanno una faida con Katie Gardner, arrivando ad attaccare coniglietti pasquali sul tetto della casa della ragazza. Katie ipotizza che uno dei due sia la spia di Luke, poich\u00e9 fratelli. Secondo loro invece la spia doveva essere qualcuno che conosceva Luke da molto e che si fidava di lui, accusando quindi silenziosamente Annabeth. Sono abili nei furti e vengono spesso mostrati mentre tentano di rubare qualcosa, cos\u00ec come durante la guerra hanno approfittato per derubare molti negozi. Ambedue gli Stoll, sebbene questa volta maggiormente Connor, hanno una faida anche con la cacciatrice Phoebe, che i due hanno avvelenato su commissione di Afrodite con lo scopo di vendicarsi, per impedirle di partire.\nChris Rodriguez.\n\u00c8 un semidio figlio di Ermes che si allea con Luke nella guerra. Inizialmente svolge un ruolo sconosciuto sulla Nave Principessa Andromeda, popolata da mostri e creature al servizio di Crono. Viene poi inviato come perlustratore del Labirinto, insieme ad una certa Mary, che continuer\u00e0 in seguito a popolare i suoi incubi insieme al figlio di Poseidone (Anteo). Il fantasma di Minosse porta il ragazzo sull'orlo della pazzia. Viene successivamente salvato da Clarisse, che lo riporta al Campo sebbene sia del tutto privo di senno. Dopo mesi passati nella follia con Clarisse a prendersi cura di lui, Dioniso lo cura riportandolo ad essere il ragazzo di sempre. Quindi Chris si allea con gli dei e stringe un rapporto amoroso con Clarisse La Rue. Durante la guerra tenta continuamente di far desistere la sua ragazza dall'idea di non scendere in battaglia e combatte successivamente accanto a lei per tutto il tempo, consolandola dopo la morte di Silena. \u00c8 descritto come un grosso ragazzo ispanico dai capelli castani. \u00c8 stato il primo dei mezzosangue devoti a Crono a cambiare lato nella battaglia e l'unico a sopravvivere.\nCastore e Polluce.\nSono gemelli figli di Dioniso, nominati fin dal primo libro. Castore si conosce nel quarto dove, durante la battaglia del Labirinto, rimane ucciso. La sua morte sconvolge suo padre, che decide di aiutare Clarisse, concedendo una seconda opportunit\u00e0 a Chris. Polluce, invece, oltre alla battaglia del Labirinto, partecipa anche allo scontro finale di New York. Dioniso, spaventato all'idea di perdere il secondo figlio cos\u00ec come il primo, entra nella mente di Percy per convincerlo a proteggerlo. Alla fine Percy, dopo aver trovato Polluce ferito lievemente dopo la battaglia, gli chiede come favore personale di non tornare pi\u00f9 a combattere e lui, anche se comprende che c'\u00e8 qualcosa sotto, dato che i due non erano esattamente amici, acconsente.\nClovis.\nEssendo un figlio di Hypnos abita nella casa 15 con altri due semidei. Annabeth e Jason vanno da lui in \"L'eroe perduto\" per far tornare la memoria al pretore. In \"Il sangue dell'Olimpo\" viene contattato da Nico per recapitare un messaggio a Talia. Nella casa 15 c'\u00e8 un ramo di pioppo del Lete e un'atmosfera molto soporifera.\nDrew Tanaka.\n\u00c8 la capogruppo della casa di Afrodite. Ha ereditato la lingua ammaliatrice da Silena Beauregard, il suo predecessore. In \u201cL\u2019eroe perduto\u201d si innamora di Jason e viene spodestata da Piper.\nAmazzoni.\nHylla Ramirez-Arellano.\n\u00c8 un'Amazzone figlia di Bellona e sorella di Reyna. Era un'allieva della maga Circe poi Percy sguinzagli\u00f2 i pirati loro prigionieri che la imprigionarono. Dopo qualche mese la rilasciarono e divent\u00f2 la regina delle Amazzoni. In \u201cIl figlio di Nettuno\u201d diede un aiuto decisivo per sconfiggere il gigante Polibote e il suo esercito.\nOtrera.\n\u00c8 figlia di Ares ed \u00e8 la fondatrice delle Amazzoni Viene riportata in vita da Gea per creare una guerra civile tra le Amazzoni ma non ha funzionato. Ha anche provato a cavalcare il cavallo Arion senza successo.\nKinzie.\n\u00c8 un'Amazzone figlia di una ninfa e ha sostenuto Hilla durante la guerra civile contro Otrera. Si \u00e8 anche proposta come fidanzata di Percy. Viene uccisa dal gigante Orione a Portorico in una base delle Amazzoni.\nCelyn.\n\u00c8 un'Amazzone che appare in \"La maledizione del Titano\u201d.\nLul\u00f9 e Doris.\nSono due Amazzoni che si sono schierata dalla parte di Otrera nella guerra civile tra le Amazzoni. Vengono sgominate da Hazel.\nCacciatrici di Artemide.\nPhoebe.\n\u00c8 una Cacciatrice di Artemide. In \u201cLa maledizione del Titano\u201d Connor e Travis Stoll le danno una maglietta con una sostanza tossica e cos\u00ec non pu\u00f2 partire per la missione. Ha partecipato alla Caccia insieme al gigante Orione. Viene uccisa da lui a Portorico in una base delle Amazzoni.\nBianca Di Angelo.\nNata prima della Seconda Guerra Mondiale da una relazione tra Ade e Maria Di Angelo, una donna di origini italiane, \u00e8 la sorella di Nico. Insieme al fratello passa molti anni nel Casin\u00f2 Lotus di Las Vegas; successivamente viene portata in una scuola militare, dove viene salvata da Percy dalle grinfie di una manticora. Dopo aver incontrato la dea Artemide, le giura fedelt\u00e0 e diventa una Cacciatrice. Si unisce a Percy, Talia, Zoe e Grover nella ricerca della dea Artemide e di Annabeth, che erano state rapite. Utilizza i suoi poteri di figlia di Ade una sola volta, riuscendo a uccidere uno degli scheletri-zombie indistruttibili al servizio di Atlante. Nella discarica degli dei, ruba una statuetta di Ade per il fratello, scatenando l'ira di un mostro metallico, Talo, che attacca il gruppo. Nel neutralizzare il mostro rimane uccisa.\nSemidei del \"Campo Giove\".\nReyna Avila Ram\u00edrez-Arellano.\nPretore del Campo Giove e sorella minore di Hylla, fa la sua comparsa nel secondo libro della seconda serie. Insieme alla sorella incontra Percy e Annabeth sull'isola della maga Circe, per la quale lavorava. Nel quinto libro della seconda serie porta l'Atena Parthenos al Campo Mezzosangue con Nico di Angelo e il coach Hedge ed uccide il gigante Orione. \u00c8 dotata di una grande abilit\u00e0 con la spada. Da piccola uccise il padre accidentalmente, dopo che questo, diventato violento, fece del male a sua sorella. \u00c8 figlia di Bellona, dea romana della guerra e le viene conferito da Pegaso il titolo di Amica dei cavalli per aver dato al suo pegaso Scipione tanto affetto anche se poi ha dovuto ucciderlo perch\u00e9 era stato ferito da un grifone. Quando era andata con Jason in missione a Charleston Afrodite le ha predetto:\"Nessun semidio guarir\u00e0 il tuo cuore\". Alla fine de \u201cLe sfide di Apollo\u201d si dimette dalla carica di pretore ed entra nelle Cacciatrici di Artemide.\nOttaviano.\nDiscendente romano di Apollo, possiede il dono della profezia. Compare per la prima volta nel secondo libro della seconda serie. \u00c8 l'augure del Campo Giove; per prevedere il futuro \"legge\" l'imbottitura di vari peluche da lui sventrati. Fisicamente \u00e8 alto, magrissimo e con i capelli biondi, simile a uno spaventapasseri. Mira a diventare pretore e, pur non essendo particolarmente abile fisicamente come Reyna, ha grandissime capacit\u00e0 oratorie, con le quali porta sempre la situazione a suo vantaggio. Dimostra spesso una personalit\u00e0 ambiziosa e occasionalmente crudele, come quando ricatta Hazel per obbligarla a votarlo alle elezioni del nuovo pretore. Quando Leo, posseduto dagli Eidolon, fa fuoco su Nuova Roma, sfrutta l'occasione per dichiarare guerra contro i Greci e si rifiuter\u00e0 pi\u00f9 volte di ascoltare Reyna o gli altri Greci venuti in pace per spiegare la verit\u00e0 dei fatti.\nDakota.\n\u00c8 un semidio del \"Campo Giove\" figlio di Bacco. \u00c8 centurione della Quinta coorte e ha una dipendenza dalla bibita \"Super Fresh\". Nella battaglia contro Tarquinio, Caligola e Commodo muore e la su pira odorer\u00e1 della sua bibita preferita.\nGwendolyn.\n\u00c8 una semidea del Campo Giove. \u00c8 centurione della Quinta Coorte poi muore e risorge perch\u00e9 Thanatos \u00e8 imprigionato e le Porte della Morte sono fuori controllo; allora se ne va e lascia il posto a Frank Zhang.\nMichael Varus.\nEra un pretore del Campo Giove figlio di Giano. Credendo di essere riuscito a interpretare la \"Profezia dei sette\", parte per l'Alaska con un esercito ma la sua missione va fallita e Varus muore insieme ai suoi soldati. Il suo spirito viene ritrovato a Itaca e combatte contro Piper, Annabeth e Jason.\nAltri semidei.\nEthan Nakamura.\n\u00c8 un semidio figlio di Nemesi, dea minore della vendetta che viene portato al Campo Mezzosangue e alloggia nella casa di Ermes in quanto non riconosciuto da nessun dio. Arrabbiato per questo fatto, aderisce all'esercito di Crono e il suo giuramento di fedelt\u00e0 al re dei Titani ne permetter\u00e0 la resurrezione nel corpo di Luke. Indossa una benda sull'occhio sinistro perch\u00e9 lo ha perso, offrendolo a sua madre in cambio della promessa che un giorno sarebbe stato lui a decidere il rispetto per gli dei minori. Comincia a essere spaventato da Crono e partecipa alle trattative di pace assieme al Titano Prometeo, riuscendo per\u00f2 solamente a far arrabbiare Talia. Durante la battaglia pugnala Annabeth, cercando di colpire quest'ultimo in quello che comprende essere in seguito il suo tallone di Achille. Da quel momento Ethan \u00e8 a conoscenza del punto debole di Percy e quando Crono lo intima di colpirlo, nella battaglia nella sala dei Troni, combatte invece contro Crono, che lo uccide.\nDedalo.\nDedalo fu uno dei pi\u00f9 grandi inventori della storia. Nell'antichit\u00e0 aiut\u00f2 Teseo a sconfiggere il Minotauro e per questo fu imprigionato dal re di Creta nel Labirinto da lui stesso creato. Riusc\u00ec a fuggire insieme al figlio Icaro, che per\u00f2 rimase ucciso durante la fuga. Vagher\u00e0 braccato da Minosse, fino a quanto quest'ultimo non sar\u00e0 ucciso dalle figlie del Re Cocalo. Da quel giorno vaga all'interno del Labirinto, che continua a svilupparsi all'infinito. Si macchia per\u00f2 dell'uccisione del nipote Perdice, in quanto invidioso del suo giovane genio e si nasconde dalla morte all'interno del Labirinto, per paura della pena che avrebbe potuto infliggergli il giudice dei morti Minosse. Riesce a sopravvivere creando degli automi e trasferendovi la propria anima. Alla fine del quarto libro, una volta morto, Ade lo condanna a costruire cavalcavia e rampe d'uscita nelle praterie degli asfodeli per l'eternit\u00e0, cos\u00ec da rendere il traffico pi\u00f9 scorrevole. Prima di morire definitamente dona la Signora O'Leary a Percy e il suo computer ad Annabeth.\nScirone.\n\u00c8 un semidio figlio di Poseidone che dopo aver derubato le vittime le costringeva a lavargli i piedi e con un calcio le spingeva gi\u00f9 dalla scogliera dove la tartaruga gigante con cui collaborava li mangiava. Alla fine \u00e8 stato ucciso da Teseo. Quando Gea lo ha riportato in vita voleva assaltare l\"Argo II\" e rubare \"l\u2019Atena Parthenos\" ma \u00e8 stato ingannato da Hazel, ucciso da Jason e divorato dalla sua tartaruga.\nCaius Vitellius Reticolus.\n\u00c8 un Lare del Campo Giove figlio di Esculapio. \u00c8 stato riconosciuto il giorno dei Liberalia con un pollo che gli \u00e8 apparso nelle mutande mentre le stava lavando. Appare per la prima volta in \u201cIl figlio di Nettuno\u201d. I ragazzi del Campo Giove lo prendono in giro chiamandolo \u201cRidicolo\u201d invece che Reticolo.\nHalcyon Green.\n\u00c8 un semidio figlio di Apollo con il potere di prevedere il futuro. Un giorno aveva previsto a una ragazza che sarebbe morta e l\u2019ha salvata quindi suo padre si \u00e8 arrabbiato e lo ha punito togliendogli la voce e imprigionandolo in una casa magica dove avrebbe attirato in trappola semidei fino alla morte. Appare in \u201cIl libro segreto: Il diario di Luke Castellan\u201d e abita in Virginia in una casa infestata da tende cannibali e tre leucrotte collegate ai suoi pensieri in modo da farlo parlare anche senza voce. Si sacrifica per salvare Luke e Talia. Apollo lo ha costretto a vestirsi con la pelle di Pitone.\nEuristeo.\n\u00c8 un semidio figlio di Ares. Ha avuto l\u2019immortalit\u00e0 per lavorare al ranch di Gerione ma \u00e8 confinato l\u00ec. Quando Percy Jackson ha ucciso Gerione lo ha aiutato.\nWilliam Henry Seward.\n\u00c8 un semidio figlio di Ebe. Ha una statua (di Dedalo) a New York perch\u00e9 ne \u00e8 stato un governatore.\nJack London.\n\u00c8 stato uno scrittore ma buona parte della sua vita \u00e8 avvolta nel mistero per i mortali perch\u00e9 era un semidio. Tutti i semidei destinati ad arrivare al Campo Giove passano per la sua villa.\nDivinit\u00e0.\nNel XXI secolo le divinit\u00e0 greche e romane si sono spostate negli Stati Uniti d'America, luogo di maggior evoluzione della \"cultura occidentale\".\nSpesso hanno anche storie d'amore con i mortali. A seguito per\u00f2 della Seconda guerra mondiale, dove si fronteggiarono i figli di Zeus e Poseidone da una parte e i figli di Ade dall'altra, i tre hanno giurato sullo Stige di non avere pi\u00f9 relazioni con donne mortali. Il patto viene sciolto alla fine del quinto libro della prima serie.\nTitani.\nSono figli di Gea e di Urano e sono i principali antagonisti della prima serie. Al nome di \"Titani\" rispondono anche alcuni figli dei Titani della prima generazione, tra cui Atlante e Prometeo.\nGiganti.\nFigli di Gea e Tartaro, sono i principali antagonisti della seconda serie.\nSono altissimi e molto forti e non possono essere distrutti n\u00e9 da dei, n\u00e9 da semidei, ma solo dalla collaborazione di entrambi; ogni gigante \u00e8 stato generato da Gea affinch\u00e9 diventasse l'opposto di ognuno dei principali dei dell\u2018Olimpo e prendesse il suo posto dopo averlo distrutto.\nI giganti che compaiono nel corso delle saghe sono:\nCreature.\nSatiri.\nGrover Underwood.\nSatiro e miglior amico di Percy. \u00c8 il fidanzato di Juniper (una ninfa dei alberi). Nel secondo libro della prima serie stabilisce con Percy un legame empatico. Diventa il messaggero incaricato di annunciare la morte di Pan e, pertanto, la responsabilit\u00e0 dei satiri di proteggere le selve. Nella prima serie \u00e8 l'incaricato di proteggere Percy quando non sapeva ancora di essere un semidio. Nella seconda serie compare poco, aiutando il Campo Mezzosangue nella ricerca di Percy e, successivamente, scorta Rachel nel trattare con il Campo Giove per evitare la guerra. Nella terza serie viene richiamato da Meg per guidare lei e Apollo ad attraversare il lungo Labirinto.\nGleeson Hedge.\nUn satiro di mezz'et\u00e0 che appare nel primo libro della seconda saga e protegge Leo, Piper e Jason. Ha un carattere molto impulsivo e attaccabrighe ed \u00e8 marito della ninfa del vento Mellie, dalla quale si scopre, nel quarto libro, sta per avere un figlio, il quale nascer\u00e0 poche ore prima il risveglio di Gea.\nFerdinand.\n\u00c8 un satiro, lo zio di Grover Underwood, che quando era andato alla ricerca di Pan \u00e8 stato pietrificato da Medusa.\nChirone.\nFiglio di Crono, \u00e8 il direttore delle attivit\u00e0 del Campo Mezzosangue. Durante la prima media di Percy si era spacciato per il suo professore di latino con il cognome Brunner. Gli piace molto la musica di Dean Martin. Per mascherare la sua natura va in giro su di una sedia a rotelle, dove riesce magicamente ad incastrare la sua parte equina. Dopo l'avvelenamento del pino di Talia viene cacciato dal Campo e va a vivere con i suoi parenti che vivono ancora allo stato selvaggio, ma verr\u00e0 reintegrato alla fine del secondo libro. Guida i centauri nella battaglia di Manhattan contro le truppe del Titano Crono.\nCiclopi.\nSono degli esseri con un occhio solo nati solitamente dall'unione di un dio (nel maggior parte dei casi di Poseidone) e di una ninfa. Sono molto alti, forti e abili nella lavorazione dei metalli, capacit\u00e0 legata in parte alla loro immunit\u00e0 al fuoco e al calore; hanno la singolare e inquietante dote di saper imitare perfettamente le voci delle persone.\nTyson.\nFratellastro di Percy e figlio di Poseidone. Ha l'aspetto di un ragazzo di qualche anno pi\u00f9 grande di Percy, ma in realt\u00e0 \u00e8 un ciclope molto giovane. Costruisce uno scudo-orologio per Percy che lo aiuta a vincere la gara delle bighe alla fine del secondo libro. Gli stanno molto simpatiche Annabeth e Rachel, mentre inizialmente non sopporta Grover, ma poi i due diventano molto amici. Nell'ultimo libro della prima saga, aiuta Percy e il Campo Mezzosangue nella battaglia contro i Titani e viene nominato capo delle guardie dell'Olimpo. Viene descritto come un ragazzone robusto con i capelli castani corti nella prima saga e quasi stile rasta nella seconda. Il suo unico occhio \u00e8 castano. Nella seconda serie, si innamora dell'arpia Ella.\nPolifemo.\n\u00c8 il ciclope figlio di Poseidone anticamente accecato da Ulisse. Risiede su di un'isola nel Mare dei Mostri dove fa la sua comparsa nel secondo libro della prima serie quando Percy, Annabeth, Grover e Tyson sono alla ricerca del Vello d'oro. Viene ingannato da Percy, Annabeth, Clarisse, Tyson e Grover, che riescono a rubargli il Vello. In seguito ferisce gravemente Annabeth (che si spacciava per Nessuno), e viene risparmiato da Percy; cerca ugualmente di uccidere i protagonisti e, alla fine, si convince erroneamente di aver ucciso Nessuno.\nDraghi.\nPeleo.\n\u00c8 un drago del \"Campo Mezzosangue\" che fa la guardia al Vello d'oro sulla \"Collina Mezzosangue\".\nLadone.\n\u00c8 un drago a 100 teste che fa la guardia al giardino delle Esperidi. Ha il morso velenoso. Ha ucciso Zoe Nightshade e affrontato Luke.\nCampe.\nEra la carceriera dei Ciclopi e dei giganti centimani. Appare la prima volta nel quarto libro della prima serie ad Alcatraz e viene sconfitta da Briareo alla fine del libro. Ha le enormi zampe ricoperte di vipere, due ali, due braccia con due mani e due spade avvelenate e sulla vita le appaiono teste di animali feroci (leoni, orsi...).\nCreature infernali.\nAlecto.\n\u00c8 una delle tre Furie anche chiamate \u201cBenevole\u201d. Insieme alle sue sorelle inventa le torture per le anime destinate ai Campi della Pena. \u00c8 figlia di Nix. Combatte contro Percy Jackson due volte in \u201cIl ladro di fulmini\u201d la prima si \u00e8 finta una professoressa di matematica di cognome Dodds dopo la sua morte, a scuola viene rimpiazzata dalla Foschia dalla professoressa Kerr; poi lo incontra di nuovo negli Inferi in \u201cIl libro segreto: la spada di Ade\u201d e lo porta volando dal fiume Lete al palazzo di Ade.\nCerbero.\n\u00c8 un enorme cane a tre teste che fa la guardia all\u2019ingresso degli Inferi. \u00c8 figlio di Echidna e Tifone. Ercole lo ha battuto e catturato.\nSignora O\u2019Leary.\nLa Signora O'Leary \u00e8 l'unico segugio infernale buono esistente. Fu addestrata da Dedalo e dopo la sua morte venne affidata a Percy (durante le assenze di Percy se ne prendeva cura Beckendorf). Compare per la prima volta nel quarto libro. Aiuta Percy anche nell'ultima battaglia. Essendo una creatura degli Inferi pu\u00f2 viaggiare attraverso l'ombra come Nico, ma questo le costa molte energie; salva Chirone dalle macerie di un palazzo per ordine di Percy durante la battaglia di New York.\nNinfe.\nFiocco.\n\u00c8 una \"nebulae\" cio\u00e8 una ninfa del cielo ed \u00e8 l\u2019apprendista di Iride. Si occupa di quasi tutti i messaggi dell\u2019iPhone al posto della dea.\nMellie.\nLavorava da Eolo come assistente ma si fa licenziare e riassumere come segretaria di Tristan McLean. Si fidanza con il coach Hedge e ha un figlio (satiro) di nome Chuck. \u00c8 un\"aurai\" e appare per la prima volta in \u201cL\u2019eroe perduto\u201d.\nJuniper.\n\u00c8 la fidanzata di Grover ed \u00e8 una driade. Vive in un albero di Ginepro. Appare per la prima volta nel quarto libro della prima serie davanti al Consiglio dei Satiri Anziani.\nZoe Nightshade.\nFiglia di Atlante e Pleione, era una delle cinque Esperidi prima di diventare Cacciatrice di Artemide e sua Lungotenente. Prima di diventare una Cacciatrice, era innamorata di Ercole, che la trad\u00ec. Ha un carattere apparentemente altezzoso e snob, ma anche buono; tuttavia tende a mascherare i suoi veri sentimenti a causa delle delusioni passate. Accetta di partecipare all'impresa affidatole dall'Oracolo per cercare Artemide, accompagnata da Talia, Grover, Bianca e Percy. In seguito affronta suo padre, il Titano Atlante, e, gi\u00e0 avvelenata dal drago del Giardino delle Esperidi, resta uccisa nel combattimento contro di lui. Per onorarla Artemide la trasforma in una nuova costellazione, la Cacciatrice.\nCalipso.\nNinfa figlia di Atlante, venne imprigionata dagli dei sull'isola di Ogigia, dove precipita Percy nel quarto libro della prima serie. \u00c8 molto bella, ha gli occhi a mandorla e lunghi capelli color caramello. Si innamora di Percy, per colpa della sua condanna inflittale dalle Parche, ma lo lascia partire da Ogigia su una zattera magica per tornare al \"Campo Mezzosangue\", lasciandogli in dono una trinta di luna da piantare a New York. Nella seconda serie, quando Leo arriva su Ogigia per colpa di Chione, dopo una iniziale fase di reciproca antipatia, si innamorano e il figlio di Efesto, mentre si allontana dall'isola su una zattera, giura sullo Stige che un giorno torner\u00e0 a prenderla: ci riuscir\u00e0 alla fine dell'ultimo libro della stessa serie. Nel primo libro della terza serie fa ritorno con lei al \"Campo Mezzosangue\". Dopo che, insieme a Leo e a Apollo partono per una missione, verso ovest, si fermera stabilmente a Indianapolis, presso un rifugio segreto delle cacciatrici di Artemide, insieme a Leo.\nPegasi.\nBlackjack.\nBlackjack \u00e8 un pegaso di colore nero (nonostante venga presentato all'inizio come una giumenta) che in principio apparteneva a Luke Castellan. Nel secondo libro viene liberato da Percy e, in seguito, risieder\u00e0 nel Campo Mezzosangue e diventer\u00e0 amico di Percy, facendogli spesso da cavalcatura.\nScipione.\n\u00c8 l\u2019unico pegaso del Campo Giove e appartiene a Reyna. Lei dovr\u00e0 ucciderlo per smorzare le sue sofferenze inflitte da un grifone.\nTimballo.\n\u00c8 un pegaso del Campo Mezzosangue. \u00c8 stato cavalcato in alcune avventure di Percy Jackson per esempio \"La maledizione del Titano\u201d oppure \u201cLo scontro finale\u201d. \u00c8 amico di Blackjack.\nGuido.\n\u00c8 un pegaso del Campo Mezzosangue.\nArion.\nArion \u00e8 un cavallo immortale, nonch\u00e9 il cavallo pi\u00f9 veloce del mondo, figlio di Poseidone e Demetra. Fa la sua comparsa nel secondo libro della seconda serie, anche se si mostra per la prima volta ad Hazel negli anni Quaranta. Ha un manto color miele e la criniera nera, si nutre d'oro, ha un linguaggio (mentale) molto rude e un carattere scorbutico.\nElla.\nElla \u00e8 un'arpia in grado di imparare perfettamente a memoria tutto ci\u00f2 che legge. Fa la sua comparsa nel secondo libro della seconda serie. Gioca un ruolo fondamentale visto che conosce i Libri sibillini a memoria. Nel secondo libro della seconda serie incontra il ciclope Tyson, con il quale si fidanza.\nEmpuse.\nKelli.\n\u00c8 un'empusa molto potente. Ha combattuto contro Percy Jackson pi\u00f9 di una volta: alla Good High School \u00e8 scappata, nel Labirinto \u00e8 scappato Percy (pi\u00f9 volte), nel Tartaro \u00e8 stata sconfitta da Giapeto ribattezzato Bob da Percy Jackson.\nTammi.\n\u00c8 un empusa allieva dell\u2019empusa Kelli. Quando \u00e8 stata uccisa da Percy Jackson faceva finta di essere una cheerleader alla Good High School.\nSerefone.\n\u00c8 un empusa uccisa dalla sua simile Kelli nel Tartaro.\nMortali.\nSally Jackson.\nMadre di Percy Jackson e amante di Poseidone. Lavora in un negozio di dolciumi e riesce a vedere attraverso la Foschia. Ha sposato Gabe Ugliano, uomo rude, manesco e crudele, per coprire l'odore da semidio di Percy e quindi evitare che i mostri lo potessero rintracciare. Gabe verr\u00e0 pietrificato dalla stessa Sally con la testa di Medusa. Successivamente Sally si fidanzer\u00e0 con un professore di Percy, Paul, che le chieder\u00e0 anche di sposarlo. Sally \u00e8 rimasta orfana da piccola e, cresciuta da uno zio poco interessato a lei, ha sempre sognato di diventare una scrittrice. Rimane incinta di una bambina dal nuovo compagno Paul Stockfis. Nonostante la vita difficile che ha avuto, ha un carattere buono, generoso e gentile verso il prossimo, soprattutto nei confronti di Percy. Suocera di Annabeth Jackson (nata Chase).\nGabe Ugliano.\nPrimo marito di Sally Jackson e patrigno di Percy Jackson. Direttore di un negozio di elettrodomestici, \u00e8 un uomo meschino, ubriaco e manesco, dedito al poker. Spesso ruba il denaro a Percy e pare persino metta le mani addosso alla moglie; quest'ultima lo ha sposato per il suo odore terribile, con il quale ha coperto per anni l'odore di semidio di Percy per proteggerlo dai mostri. Alla fine del primo libro ne viene denunciata la scomparsa, ma in realt\u00e0 \u00e8 stato pietrificato dalla moglie con la testa di Medusa e venduto.\nRachel Elizabeth Dare.\nFiglia di un importante imprenditore. Percy la incontra nel terzo libro ed \u00e8 un personaggio fondamentale nel quarto. Infatti, pur essendo una mortale, riesce a vedere attraverso la Foschia ed aiuta Percy a trovare il laboratorio di Dedalo all'interno del Labirinto. Nel quinto libro interrompe la sua vacanza estiva ai Caraibi per aiutare Percy nello scontro che si svolge a New York. Terminata la battaglia, Rachel va al Campo Mezzosangue con il pegaso di Percy, Blackjack, e l\u00ec scopre che il suo corpo pu\u00f2 accogliere lo spirito di Delfi, diventando cos\u00ec il nuovo Oracolo. Compare inoltre nel primo e nell'ultimo libro della seconda serie e nel primo della terza. \u00c8 un'artista di grande talento, ma viene obbligata a frequentare un'Accademia per Signore dal padre, con il quale aveva stretto un accordo per accorrere dagli amici durante la battaglia di New York.\nTristan McLean.\nPadre di Piper, \u00e8 uno degli amanti mortali preferiti di Afrodite. Viene rapito dal gigante Encelado e successivamente liberato dalla figlia e dai suoi amici nel primo libro della seconda serie. \u00c8 un attore di grande successo e bellissimo aspetto, ma con una profonda e occulta tristezza interiore. Afrodite nel frequentarlo \u00e8 stata la sola a scoprire il dolore che si porta dentro. Tristan ha un grande successo con le donne, ma nessuna di loro, riesce a sostituire la madre di Piper, che si rivela, essere stata Afrodite sotto mentite spoglie. Tristan, infatti, non ha mai smesso di pensare a lei. Spesso racconta a Piper racconti cherokee da parte di suo nonno Tom, morto quando Piper era piccola. Ha un crollo mentale dopo la scoperta che i miti greci e romani sono reali, pertanto Piper gli canceller\u00e0 la memoria su sua stessa richiesta avendo scoperto anche che Piper \u00e8 la figlia che ha avuto da Afrodite. Nella terza serie perde tutto a causa della Societ\u00e0 del Triumvirato e decide di trasferirsi in Oklahoma con la figlia.\nMay Castellan.\nMadre di Luke Castellan, \u00e8 una delle donne mortali pi\u00f9 amate da Ermes. Poco dopo che nacque Luke, May decise di diventare il nuovo Oracolo di Delfi, al Campo Mezzosangue, per stare pi\u00f9 vicino a suo figlio. A causa della maledizione di Ade, lanciata sullo spirito dell'oracolo, May impazz\u00ec acquisendo alcune capacit\u00e0 divinatorie. Luke crescendo rimase terrorizzato dalla madre che in certi momenti veniva posseduta dallo spirito dell'oracolo farneticando alcuni avvenimenti sul suo futuro. Crescendo Luke abbandon\u00f2 sua madre ed Ermes che li disprezzava per avergli dato quella vita. Nonostante l'abbandono del figlio, Ermes ha continuato a vegliare su May distrutta dal dolore sapendo del futuro di suo figlio. Dopo che Ade viene riaccolto nell'Olimpo, la maledizione dell'oracolo di Delfi svanisce. Non \u00e8 risaputo cosa \u00e8 successo in seguito a May Castellan.\nLucio Commodo Aurelio.\nImperatore romano, divenne una divinit\u00e0 minore grazie all'adorazione dei romani. Dopo la sua uccisione da parte di Apollo e la sua successiva rinascita come divinit\u00e0, si un\u00ec alla societ\u00e0 del Triumvirato. Commodo \u00e8 un uomo megalomane e narcisista, che ha il compito di distruggere l'oracolo di Trofonio a Indianapolis. Compare nel secondo e nel quarto libro della terza serie, dove unisce le sue forze con quelle di Caligola per distruggere il Campo Giove.\nNerone.\n\u00c8 un perfido imperatore romano, discendente di Apollo, riuscito a sopravvivere fino alla storia contemporanea; fa la sua comparsa come capo della Societ\u00e0 dei Triumviri nel primo libro della terza serie.\nDivinit\u00e0 secondarie.\nCaligola.\nCome per gli altri due imperatori, anche Caligola \u00e8 riuscito a diventare una divinit\u00e0 grazie all'adorazione dei romani. Dopo la sua uccisione rinacque come divinit\u00e0 minore e cre\u00f2 la Societ\u00e0 del Triumvirato insieme a Commodo e a Nerone, di cui Caligola \u00e8 zio. Tiene prigioniero uno degli oracoli e ha un progetto ambizioso: vuole diventare il nuovo dio del sole usando l'essenza di Apollo e del titano Helios. Compare nel terzo e nel quarto libro della terza serie."}
{"id": "3892371", "revid": "599013", "url": "https://it.wikipedia.org/wiki?curid=3892371", "title": "Claudio Bincaz", "text": "Caratteristiche tecniche.\nGiocava a calcio come ala sinistra.\nCarriera.\nCalcio.\nClub.\nNel 1915, compiuti i 18 anni, si iscrisse al Club Atl\u00e9tico de San Isidro. Si mise in evidenza nella sezione calcistica, ottenendo la convocazione in Nazionale gi\u00e0 al secondo anno d'attivit\u00e0.\nNazionale.\nBincaz partecip\u00f2 al Campeonato Sudamericano de Football 1916, prima edizione del torneo, giocando la sua unica partita in Nazionale il 10 luglio 1916 contro il .\nRugby a 15.\nFu anche considerato un buon rugbista, tra i migliori della sua generazione; gioc\u00f2 per la sezione rugbistica del San Isidro.\nVela.\nSi avvicin\u00f2 alla pratica velistica ancora giovane, praticandola d'estate per alcuni anni; in seguito divenne timoniere, grazie alle sue doti di disciplina e tenacia che lo resero adatto a tale compito. Partecip\u00f2 quindi ai Giochi di , concorrendo nella Classe 6 metri e ottenendo un quarto posto con la squadra argentina. Nel 1947 vinse la regata Buenos Aires-Rio de Janeiro, guidando da timoniere la nave \"Alfard\". Nel 1964 fu eletto presidente del Club N\u00e1utico de San Isidro, e mantenne l'incarico sino al luglio 1966, sostituito da Alberto Nazar Anchorena."}
{"id": "3892372", "revid": "125385066", "url": "https://it.wikipedia.org/wiki?curid=3892372", "title": "Edsel", "text": "Edsel \u00e8 stato un marchio automobilistico appartenente al gruppo Ford che fu attivo dal 1957 al 1960.\nIl contesto.\nNei primi anni cinquanta negli Stati Uniti ci fu una forte crescita economica. Da ci\u00f2 consegu\u00ec, tra l'altro, la maggior propensione del pubblico all'acquisto di automobili relativamente grandi. Per quanto riguardava il gruppo Ford, esisteva un gap tra la gamma offerta con marchio Ford e quella con marchio Mercury, che era pi\u00f9 lussuosa. Per questo motivo, la Ford lanci\u00f2 la Edsel, cio\u00e8 un nuovo marchio automobilistico che si posizionava in termini di caratteristiche e di prezzo tra i due marchi citati.\nStoria.\nA questo nuovo progetto si oppose Robert McNamara, all'epoca dirigente della casa automobilistica di Detroit, il quale sosteneva che l'obiettivo si poteva raggiungere anche ampliando verso l'alto la gamma Ford. Nonostante questo, fu istituito un dipartimento e venne dato il via al progetto. Roy Brown venne incaricato di progettare le nuove vetture che sarebbero state vendute con il nuovo marchio, con la direttiva di concepire dei modelli che si sarebbero dovuti distinguere per il loro design. Il nome del nuovo marchio, Edsel, derivava dal padre del presidente Henry Ford II e figlio di Henry Ford, Edsel Ford, scomparso nel 1943.\nNell'ottica di massimizzare l'impatto del nuovo marchio tra i potenziali clienti, prima del lancio furono investite parecchie risorse nella campagna pubblicitaria. Per interessare il pubblico, furono anticipati molti dettagli delle nuove vetture, che vennero evidenziati successivamente da articoli di approfondimento. La produzione inizi\u00f2 nel luglio 1957. Il 4 settembre dello stesso anno nacque ufficialmente, in seno alla Ford, il marchio Edsel. Il 13 ottobre 1957 venne organizzato un evento per la presentazione delle nuove vetture, che venne trasmesso dalla CBS ed a cui parteciparono Bing Crosby, Frank Sinatra e Louis Armstrong. L'impatto iniziale per\u00f2 non fu positivo: la delusione tra il pubblico fu grande, anche perch\u00e9 le auto mostrate avevano una tecnologia ordinaria.\nIn seguito, la curiosit\u00e0 port\u00f2 tanti potenziali acquirenti nei concessionari, ma i contratti stipulati furono pochi. Infatti, la Ford aveva scelto per il lancio un periodo sbagliato: negli Stati Uniti era iniziata una recessione economica, ed il pubblico era indirizzato all'acquisto di modelli pi\u00f9 economici. Inoltre, a causa della delusione che i nuovi modelli cagionarono, la stampa si scaten\u00f2 in feroci critiche nei riguardi delle Edsel, coniando anche termini dispregiativi. In effetti, la calandra aveva un disegno molto particolare, dato che l'obiettivo dei progettisti era quello di dotare le nuove vetture di una parte anteriore molto peculiare che richiamasse i frontali in voga negli anni venti e trenta. La stampa ridicolizz\u00f2 questo frontale, e la definizione pi\u00f9 amichevole che venne coniata fu quella di \"collare per cavalli\"; altre definizioni furono \"sedile del water\" o \"vagina\".\nDopo la commercializzazione, sulle nuove vetture vennero riscontrati parecchi difetti, tra cui la rumorosit\u00e0 e la produzione di fumo del motore, la tenuta di strada e pi\u00f9 in generale problemi alla meccanica. Negli stabilimenti, la produzione delle Edsel fu affiancata a quella delle altre vetture del gruppo causando problemi qualitativi. Oltre a questo, si verific\u00f2 subito una penuria di pezzi di ricambio. Questi difetti persistenti portarono alla traduzione parodistica del nome \"Edsel\" in \"Every Day Something Else Leaks\", ovvero, in italiano, \"ogni giorno perde qualcosa\".\nGi\u00e0 nel secondo anno di vendita (1958) il progetto fu ridimensionato, e la gamma di modelli offerti venne ridotto. Inoltre, per migliorare la qualit\u00e0 fu deciso di destinare alla produzione di Edsel uno stabilimento \"ad hoc\". Nonostante questi sforzi, la situazione non cambi\u00f2 e le vendite rimasero deludenti. Nel 1960 la produzione fu diminuita e la gamma offerta ulteriormente ridotta.\nNei primi mesi del 1960 la Ford decise di sopprimere il marchio Edsel, e quindi nello stesso anno uscirono dalle catene di montaggio gli ultimi esemplari. La Ford aveva previsto di vendere tra i 200.000 ed i 300.000 esemplari l'anno, ma nel periodo in cui il marchio Edsel fu attivo vennero assemblate solamente 110.847 vetture.\nLe vetture Edsel sono molto ricercate dai collezionisti, anche per la fama che possiedono. All'inizio del XXI secolo ne sono sopravvissuti circa 6.000 esemplari."}
{"id": "3892373", "revid": "1305772", "url": "https://it.wikipedia.org/wiki?curid=3892373", "title": "Naked/Fight Together/Tempest", "text": "NAKED/Fight Together/Tempest \u00e8 il trentasettesimo singolo della cantante giapponese Namie Amuro, pubblicato il 27 luglio 2011 dalla Avex Trax. Il brano \"Fight Together\" \u00e8 stato utilizzato come quattordicesima sigla di apertura per gli episodi dal 493 al 516 dell'anime \"One Piece\", in sostituzione della precedente sigla \"One Day\"."}
{"id": "3892374", "revid": "47767", "url": "https://it.wikipedia.org/wiki?curid=3892374", "title": "Etelka", "text": ""}
{"id": "3892375", "revid": "47767", "url": "https://it.wikipedia.org/wiki?curid=3892375", "title": "Etele", "text": ""}
{"id": "3892385", "revid": "680767", "url": "https://it.wikipedia.org/wiki?curid=3892385", "title": "James Squire", "text": ""}
{"id": "3892386", "revid": "486946", "url": "https://it.wikipedia.org/wiki?curid=3892386", "title": "Fight Together", "text": ""}
{"id": "3892387", "revid": "767487", "url": "https://it.wikipedia.org/wiki?curid=3892387", "title": "Kevin Burke", "text": " \u00c8 considerato tra i migliori violinisti di musica irlandese viventi. Nato nel 1950 a Londra da genitori originari della contea di Sligo, Burke inizi\u00f2 a suonare il violino all'et\u00e0 di otto anni, acquisendo una notevole abilit\u00e0 e conoscenza nello stile di suonare il fiddle caratteristico della zona di Sligo. Nel 1974, si trasfer\u00ec in Irlanda, dove form\u00f2 un duo con il cantante Christy Moore, un ex membro del gruppo Planxty. Nel 1976 divenne un membro del gruppo di musica irlandese The Bothy Band. Nel 1979, Burke si starfer\u00ec negli Stati Uniti e si stabil\u00ec a Portland. L\u00ec form\u00f2 un duo con il chitarrista M\u00edche\u00e1l \u00d3 Domhnaill. Insieme, essi hanno girato per gli Stati Uniti e l'Europa, e hanno registrato due famosi album, \"Promenade\" (1979) e \"Portland\" (1982).\nNei primi anni 80, Burke ha partecipato al \"Legends of Irish Music\", dove ha suonato con i noti musicisti irlandesi Andy Irvine (come voce, bouzouki, mandolino e armonica) e Jackie Daly (come fisarmonica). Insieme hanno formato il gruppo \"Patrick Street\". Nel 1992, Burke ha inciso un album da solista, al quale hanno partecipato Mark Graham (come armonica, clarinetto e voce), Paul Kotopish (come chitarra, mandolino, citara, basso) e Sandy Silva (come fisarmonica). Questi tre artisti formano il nucleo del suo attuale gruppo. Nel corso degli anni 90, Burke ha compiuto tour e registrato con il violinista scozzese Johnny Cunningham e con il violinista bretone Christian Lemaitre, sotto il nome del supergruppo Celtic Fiddle Festival. Nel 2002 Burke ha vinto il \"National Heritage Fellowship\", donatogli dal National Endowment for the Arts. \nKevin Burke attualmente vive a Portland, in Oregon con sua moglie e i suoi due figli.\nDiscografia.\nAlbum da solista:\nCon il Celtic Fiddle Festival\nCon M\u00edche\u00e1l \u00d3 Domhnaill\nCon gli Open House"}
{"id": "3892388", "revid": "767487", "url": "https://it.wikipedia.org/wiki?curid=3892388", "title": "Alla ricerca dello stregone", "text": "Alla ricerca dello stregone (\"A Good Man in Africa\") \u00e8 un film del 1994, diretto da Bruce Beresford, con Colin Friels, Sean Connery e Louis Gossett Jr..\nTrama.\nMorgan Leafy, diplomatico britannico presso il consolato nel Kinjanja, ha una relazione con la nera Hazel. Nel precipitarsi all'aeroporto per ricevere il console Arthur Fanshawe, ha un incidente ed un diverbio con Murray, stimato medico scozzese, che dirige l'ospedale della capitale. Fanshawe desidera allacciare rapporti con il leader del KNO, il socialista Sam Adekunle, che ha studiato negli Stati Uniti ed ha sposato un'americana, Celia. Una sospetta blenorragia, diagnosticata a Leafy da Murray, lo costringe a respingere le proposte di Priscilla, la figlia di Fanshawe, la cui governante, Innocenza, \u00e8 nel frattempo morta e nessuno pu\u00f2 rimuovere il cadavere prima del rito Juju. Ma lo stregone chiede dei soldi e il console rifiuta di pagarlo: cos\u00ec il cadavere resta esposto in un cerchio di lumi ad olio. Frattanto Celia ha fatto incontrare Sam a Morgan, e tresca con costui durante il viaggio in Inghilterra del consorte, che rientrato a sorpresa toglie il veto che blocca una lucrosa speculazione edilizia in cui \u00e8 implicato. A causa dell'arrivo di una duchessa reale, nell'occasione del Natale, Morgan, in vesti di Babbo Natale, deve dapprima sottrarre il cadavere di Innocenza, quindi lo sciopero generale della servit\u00f9 lo obbliga a riportarlo. Poi combina una partita a golf con Murray per convincerlo, anche per denaro, ma il medico rifiuta di farsi corrompere. Frattanto Adekunle viene eletto presidente e minaccia Leafy, che Celia supplica per uscire dal paese, mentre Morgan si sostituisce a Fanshawe per salvarlo da una sommossa popolare. Fuggendo dalla folla inferocita con Chloe, la moglie del console, invaghitasi tra l'altro di lui, viene salvato dai militari. Poi Leafy raccoglie l'ultimo respiro di Murray, ferito in un incidente con la sua ambulanza, e promette al medico che proseguir\u00e0 la sua opera contro la corruzione e paga lo stregone per rimuovere finalmente il cadavere."}
{"id": "3892393", "revid": "47767", "url": "https://it.wikipedia.org/wiki?curid=3892393", "title": "Isak", "text": ""}
{"id": "3892394", "revid": "47767", "url": "https://it.wikipedia.org/wiki?curid=3892394", "title": "Izaak", "text": ""}
{"id": "3892395", "revid": "47767", "url": "https://it.wikipedia.org/wiki?curid=3892395", "title": "Isaak", "text": ""}
{"id": "3892396", "revid": "47767", "url": "https://it.wikipedia.org/wiki?curid=3892396", "title": "Iiro", "text": ""}
{"id": "3892397", "revid": "47767", "url": "https://it.wikipedia.org/wiki?curid=3892397", "title": "Yitzhak", "text": ""}
{"id": "3892398", "revid": "47767", "url": "https://it.wikipedia.org/wiki?curid=3892398", "title": "Itzhak", "text": ""}
{"id": "3892400", "revid": "110157", "url": "https://it.wikipedia.org/wiki?curid=3892400", "title": "Uni\u00f3n de Rugby de Cuyo", "text": "La Uni\u00f3n de Rugby de Cuyo \u00e8 l'organizzazione che governa il gioco del rugby nella Provincia di Mendoza, Argentina.\nStoria.\nL'unione fu fondata il 22 settembre 1945. Inizialmente comprendeva anche club della Provincia di San Juan, poi organizzatesi nel 1980 in una propria federazione.\nLa rappresentativa.\nL'Uni\u00f3n de Rugby de Cuyo \u00e8 rappresentata nel \"Campeonato Argentino\", la competizione alla quale partecipano le 24 unioni che costituiscono la Uni\u00f3n Argentina de Rugby.\nIl team gioca in divisa a strisce orizzontali rossa, azzurra e blu e sono chiamati \"Los Guanacos\". Ha vinto il toerneo nazionale nel 2004."}
{"id": "3892403", "revid": "122246", "url": "https://it.wikipedia.org/wiki?curid=3892403", "title": "Castello mediceo", "text": "Il castello mediceo \u00e8 una struttura storica edificata in et\u00e0 longobarda a Ottaviano, comune della citt\u00e0 metropolitana di Napoli, e successivamente appartenuta a un ramo della famiglia fiorentina dei Medici.\nStoria.\nFondato probabilmente in et\u00e0 longobarda prima dell'anno 1000, il castello mediceo \u00e8 menzionato per la prima volta in documenti ufficiali relativi alla fuga di papa Gregorio VII, il quale vi abit\u00f2 mentre scappava dall'imperatore Enrico IV.\nIl castello fu poi ereditato dalla figlia di Giuseppe, Maria de' Medici, la quale spos\u00f2 il duca di Miranda, diventando principessa di Miranda. Da allora il castello rest\u00f2 sempre in possesso di eredi femminili fino ad entrare in possesso della famiglia principesca dei Lancellotti di Lauro. Nel 1980, Donna Maria Capece Minutolo, vedova Lancellotti, vendette il palazzo per soli 270 milioni di lire ad una societ\u00e0 che faceva capo al boss della camorra Raffaele Cutolo, i cui genitori avevano lavorato come guardiani per i principi Lancellotti. Nel 1991 il castello fu confiscato in base alla legge Rognoni-La Torre. Dopo quattro anni, l'8 settembre 1995, venne affidato al Comune di Ottaviano.\nIl palazzo ospit\u00f2 nel corso della sua storia altri abitanti-feudatari illustri. Tra questi ci sono stati (nel XIII secolo) Tommaso d'Aquino, nonno del famoso santo e dottore della Chiesa, Gurrello Origlia (1408) e poi successivamente ai suoi figli Raimondo, Pietro e Giovanni fino al 1419, Fabrizio Maramaldo (dal 1532 al 1551), Cesare I Gonzaga ed il figlio Ferrante, pr\u00ecncipi di Molfetta (dal 1551 al 1567), fino al suo passaggio alla famiglia dei Medici. Nel maggio del 1567, Bernardetto de' Medici, esponente del ramo cadetto dei Medici di Ottajano, acquist\u00f2 il Castello con il feudo circostante, pagandolo 50.000 ducati dai Gonzaga di Molfetta. \u00c8 proprio in questo periodo che il palazzo acquist\u00f2 il suo aspetto rinascimentale. Lo stabile rimase di propriet\u00e0 dei Medici di Ottajano fino al 1894, anno della morte dell'ultimo discendente maschio del ramo primogenito, Giuseppe de' Medici Ottajano (*1843 \u20201894).\nDenominazione.\nEssendo anche noto come il \"palazzo mediceo di Ottaviano\", va distinto dall'omonimo edificio gentilizio presente a via Chiaia a Napoli."}
{"id": "3892404", "revid": "767487", "url": "https://it.wikipedia.org/wiki?curid=3892404", "title": "Riflessi in uno specchio scuro", "text": "Riflessi in uno specchio scuro (\"The Offence\") \u00e8 un film del 1972, diretto da Sidney Lumet, tratto dal dramma \"This Story of Yours\" di John Hopkins.\nTrama.\nIl sergente Johnson \u00e8 al servizio della polizia inglese da ormai 20 anni, ma in lui si evidenzia una profonda ripercussione degli omicidi, stupri e altri crimini violenti sui quali ha investigato in passato. Perseguitato dai ricordi dei crimini violenti, sta progressivamente impazzendo.\nLa sua rabbia riemerge quando interroga Kenneth Baxter, sospettato dello stupro di una minorenne; al termine dell'interrogatorio, Johnson percuote l'uomo con violenza, uccidendolo. Johnson viene quindi sospeso dal suo incarico e ritorna a casa per la notte, dove ha una violenta discussione anche con la moglie Maureen.\nIl giorno seguente, Johnson viene interrogato dal sovrintendente Cartwright, e durante tutta la discussione ha dei \"flashback\" che mostrano gli eventi della notte in cui ha ucciso Baxter, svelando la reale personalit\u00e0 dell'uomo.\nProduzione.\nIl film fu finanziato dalla United Artists come parte dell'accordo che spinse Sean Connery a tornare nel ruolo di James Bond in \"Agente 007 - Una cascata di diamanti\" (1971)."}
{"id": "3892407", "revid": "1226", "url": "https://it.wikipedia.org/wiki?curid=3892407", "title": "Odeo di Atene", "text": ""}
{"id": "3892413", "revid": "547992", "url": "https://it.wikipedia.org/wiki?curid=3892413", "title": "Giorgio Garuzzo", "text": "Biografia.\nIl periodo dell'Olivetti e della General Electric.\nSi \u00e8 laureato in ingegneria elettronica al Politecnico di Torino nel 1961.\nDopo la laurea entr\u00f2 al laboratorio di ricerche elettroniche Olivetti di San Giuliano Milanese, dove ricercatori e ingegneri stavano sviluppando la prima famiglia italiana di computer mainframe, nata da un'idea di Adriano Olivetti.\nGaruzzo ha lavorato sulla Olivetti Elea 9003 e 6001, tra i primi computer dedicati alle aziende. Quando Olivetti fu costretto a vendere la sua divisione elettronica alla General Electric, Giorgio Garuzzo, nei laboratori di Informazione General Electric Information System Italia (GEISI) di Pregnana Milanese, ricopr\u00ec il ruolo di capo del dipartimento di pianificazione progetti di ingegneria sui computer di nuova generazione GE115 e GE130, che furono venduti in 5.000 unit\u00e0 in tutto il mondo. \u00c8 autore del libro \"Quando in Italia si facevano i computer\", pubblicato nel 2015, dove racconta lo sviluppo e il declino dell'industria italiana dell'informatica elettronica, tra il miracolo economico, l'autunno caldo e la crisi analizzando in particolare la figura e l'opera di Adriano Olivetti e di Mario Tchou, e descrivendo alcuni personaggi come Ottorino Beltrami, Marisa Bellisario e Carlo De Benedetti.\nIl periodo Fiat.\nNel 1973 Garuzzo pass\u00f2 alla Gilardini, una holding quotata e gestita da Carlo De Benedetti, che Gianni Agnelli, presidente della Fiat, improvvisamente e inaspettatamente assunse nel 1976 come \"amministratore delegato\" (chief executive officer) del gruppo Fiat, che impiegava al tempo pi\u00f9 di 300.000 dipendenti. Mentre De Benedetti rimarr\u00e0 in Fiat solamente 100 giorni, Giorgio Garuzzo, che lo aveva seguito come suo consigliere personale, vi ha lavorato per 20 anni. In un libro pubblicato nel 2006 (Fiat - I segreti di un'epoca) egli descrive gli eventi e le realizzazioni della sua esperienza in Fiat, sullo sfondo del contesto sociale ed economico dell'Italia tra il 1976 e il 1996.\nNel 1977 Garuzzo promosse la fusione di sette aziende di macchine utensili che port\u00f2 alla creazione di Comau SpA, societ\u00e0 specializzata in attrezzature per saldatura, il cui \"robogate\", sistema di produzione informatizzata e flessibile (FMS), \u00e8 stato utilizzato, a partire dagli anni ottanta, da molti costruttori in tutto il mondo per assemblare autovetture.\nTra il 1979 e il 1984, alla guida del Settore Componenti Fiat, ha riorganizzato e gestito pi\u00f9 di 50 aziende nel campo dei componenti per le applicazioni automotive e industriali, promuovendo anche lo sviluppo dell'innovativo controllo elettronico multi-point del sistema di iniezione del carburante a benzina di Magneti Marelli SpA (la prima alternativa europea all'offerta proposta dalla societ\u00e0 tedesca Bosch), un prodotto che a poco a poco ha sostituito i carburatori Weber.\nDal 1984, ha ricoperto il ruolo di CEO di Iveco SPA, produttore di veicoli commerciali e autocarri pesanti, realizzando l'acquisizione e l'incorporazione di Ford Truck e di Seddon Atkinson nel Regno Unito, di Pegaso in Spagna, di Ashok Leyland, di Astra in Italia . Nel 1985 ha curato il trasferimento tecnologico e la joint venture con la Nanjing Automobile Corporation per la produzione di motori diesel e del veicolo commerciale leggero Daily Iveco. Lo stesso anno cre\u00f2 un consorzio con Oto Melara per lo sviluppo del carro armato da battaglia Ariete C1 e del carro armato su ruote Centauro B1 .\nHa guidato il programma per riprogettare la gamma di prodotti Iveco, ha promosso attivit\u00e0 di Ricerca e Sviluppo e la razionalizzazione di 22 stabilimenti in cinque Paesi d'Europa.\nNel 1989, Giorgio Garuzzo ha negoziato l'acquisizione di Ford New Holland, risultato di una precedente fusione della Ford Tractor e della New Holland Agriculture. L'integrazione con Fiat Geotech (che a sua volta aveva inglobato Fiat Trattori, Laverda e Hesston), ha portato alla creazione di New Holland, poi diventata CNH .\nNel 1991, anno di profonda crisi per il settore automobilistico del Gruppo Fiat, Garuzzo \u00e8 stato nominato Chief Operating Officer (C.O.O. o \"Direttore Generale\") del Gruppo Fiat e presidente di Fiat Auto SpA, Iveco NV e New Holland NV. \u00c8 stato uno dei membri fondatori della ACEA, l'Associazione Europea dei Costruttori di Automobili, da lui presieduta nel 1994 e nel 1995. Come Presidente di Acea si batt\u00e9 a lungo per rintuzzare le importazioni di autovetture giapponesi nel Paese, a difesa dei posti di lavoro europei. \nNel 1993, \u00e8 stato interrogato dal pubblico ministero Antonio Di Pietro in merito all'inchiesta conosciuta come \"Tangentopoli\" o \"Mani Pulite\", con accuse di corruzione per la vendita di autobus da un concessionario Iveco al comune di Milano, ma non ha subito conseguenze giudiziarie.\n\u00c8 stato costretto a lasciare Fiat nel 1996, quando il Gruppo si era ormai ripreso dalla crisi, dopo un disaccordo con l'amministratore delegato in carica della Fiat, Cesare Romiti.\nAttivit\u00e0 in corso.\nDopo aver lavorato dieci anni nel settore del private equity, nel 2007 Garuzzo cofonda la Mid Industry Capital, una holding company quotata alla Borsa di Milano, che ha presieduto fino al 2015.\nHa fondato l'\"Istituto Garuzzo per le Arti Visive\" (IGAV), organizzazione non-profit per la promozione degli artisti italiani all'estero."}
{"id": "3892415", "revid": "674368", "url": "https://it.wikipedia.org/wiki?curid=3892415", "title": "Sessione pomeridiana Il Tribunale di Forum", "text": ""}
{"id": "3892416", "revid": "1494169", "url": "https://it.wikipedia.org/wiki?curid=3892416", "title": "Gelmini", "text": ""}
{"id": "3892424", "revid": "64860", "url": "https://it.wikipedia.org/wiki?curid=3892424", "title": "Il generale dei briganti", "text": "Il generale dei briganti \u00e8 una miniserie televisiva italiana, diretta da Paolo Poeti. Il protagonista \u00e8 il brigante lucano Carmine Crocco (denominato \"Generale dei Briganti\"), un personaggio che ha suscitato pareri opposti, tra chi lo considera un semplice bandito e chi un eroe popolare, che ha contribuito, tuttavia, alla storia del Risorgimento. La fiction, suddivisa in due puntate, \u00e8 andata in onda per la prima volta su Rai 1 il 12 e 13 febbraio 2012 ed \u00e8 stata prodotta per i 150 anni dell'unit\u00e0 d'Italia.\nTrama.\nCarmine Crocco vive con la sua umile famiglia a Rionero in Vulture, un piccolo comune della Basilicata. La sua infanzia viene turbata dall'aggressione del conte Ludovico Guarino ai danni della madre Maria Gerarda. Il levriero del signorotto attacca un coniglio di propriet\u00e0 della famiglia Crocco e Carmine si avventa contro il cane. Il conte picchia il ragazzo con un frustino e la madre (incinta) tenta di difendere suo figlio, subendo un calcio al ventre da parte del notabile, che la costringe a letto.\nPassano gli anni, Carmine parte per Napoli arruolandosi nell'esercito borbonico e invia una lettera alla fidanzata Nennella, promettendole di sposarla non appena ottenuta la licenza. Nennella, che non sa leggere e scrivere, si rivolge ad Antonio, uno scrivano, chiedendogli di leggerla. Approfittando del suo analfabetismo e interessato a lei, Antonio inganna la ragazza, dicendole che Carmine la invitava a dimenticarlo.\nIntanto, Crocco visita sua madre al manicomio (divenuta insana di mente a seguito dell'aggressione subita da Guarino) e qui conosce Mariano Aiello, un medico di idee mazziniane che sogna un'Italia unita, e Giuseppina Guarino, figlia dell'uomo che ha rovinato la sua famiglia.\nA causa di un'imminente guerra, Carmine non ha pi\u00f9 la licenza di tornare a Rionero per sposare Nennella ma, per amore della sua compagna, decide di disertare. Tornato a casa, scopre che Nennella si sta sposando con Antonio, che l'ha convinta con l'inganno.\nCome se non bastasse, sua sorella Rosina \u00e8 stata aggredita da un uomo innamorato di lei, Ferdinando Guarino, figlio del conte e fratello di Giuseppina, che l'ha sfregiata in viso sentendosi offeso dal suo rifiuto. Carmine, inferocito, uccide Ferdinando ed \u00e8 costretto a darsi alla macchia.\nDopo aver portato sua sorella in un convento, si rifugia nei boschi e si unisce ad una banda di briganti, tra cui spiccano Ninco Nanco e Caruso, e ben presto ne diventer\u00e0 lui il comandante. Mariano raggiunge Crocco, invitando lui e la sua banda ad unirsi alla causa dell'unit\u00e0 d'Italia, in cambio dell'amnistia concessa da Giuseppe Garibaldi e di una riforma agraria che avrebbe permesso ai contadini di diventare proprietari terrieri e non pi\u00f9 salariati.\nCarmine accetta cos\u00ec di unirsi ai moti unitari. Intanto Giuseppina assume come cameriera Nennella e le insegna a leggere e scrivere. Una volta istruita, nota che la lettera inviatale da Crocco mentre prestava il servizio militare \u00e8 in realt\u00e0 una promessa di matrimonio e, scoperta la verit\u00e0, lo raggiunge nei boschi aggregandosi alla sua banda, abbandonando il suo sposo Antonio.\nCompiuta l'unit\u00e0 d'Italia, le speranze di Carmine di tornare ad una vita normale si rivelano un'illusione. Non solo scopre che i suoi reati non sono stati cancellati e che la questione demaniale non \u00e8 stata risolta, ma anche che i nobili devoti alla monarchia borbonica hanno conservato la loro posizione sociale, aderendo pretestuosamente all'unit\u00e0.\nInfatti, Crocco ritrova il suo nemico Ludovico Guarino, in precedenza fedele al re Francesco II, con la nomina di questore. Guarino gli informa che i suoi crimini non sono stati perdonati e lo invita alla resa. Carmine si ritrova in uno scontro a fuoco con gli uomini di Guarino ma riesce ad uccidere il neo questore e ritorna alla vita da bandito nei boschi. Amareggiato, maledice Garibaldi e soprattutto il suo amico Mariano, sentendosi ingannato dalla promessa non mantenuta.\nCrocco, ancora stimato dal popolo, combatte i soldati piemontesi, mentre Mariano, diventato nel frattempo deputato del nuovo regno, \u00e8 costretto a dargli la caccia. Incontratisi faccia a faccia, si sfidano ad un duello che non avr\u00e0 luogo. Entrambi si sono sentiti ingannati, poich\u00e9 anche Mariano (come Garibaldi) non ha visto realizzarsi i suoi ideali repubblicani con l'Italia unita.\nLa guerra contro il brigantaggio sta volgendo al termine: la banda di Crocco \u00e8 decimata, Ninco Nanco viene catturato e giustiziato, Caruso tradisce i suoi compagni d'armi e si consegna ai piemontesi svelando il loro nascondiglio ma verr\u00e0 ucciso da Carmine stesso. Infine, Crocco viene catturato e condannato a morte ma, grazie a Mariano, la sua pena viene commutata in carcere a vita. Carmine viene accompagnato all'imbarco per il penitenziario dal suo amico di un tempo, dalla sua amata Nennella e dalla loro figlia Libera, che lo salutano per l'ultima volta.\nProduzione.\n\u00c8 co-prodotta da Rai Fiction ed Ellemme Group con il sostegno di Apulia Film Commission. Le riprese sono state effettuate in Basilicata e Puglia. I luoghi in cui sono state girate le scene sono Melfi, Venosa, Castel Lagopesole, Pescopagano, le cascate di San Fele, la fiumara di Atella in provincia di Potenza; Sant'Agata di Puglia, Vieste, Mattinata, la Foresta Umbra in provincia di Foggia; il Palazzo del Bal\u00ec di Putignano in provincia di Bari. L'opera non rispecchia fedelmente gli eventi storici ed \u00e8 frutto di libera ispirazione degli autori ai fatti e ai personaggi rappresentati.\nPoeti ha dichiarato che la scelta di inserire personaggi fittizi \u00e8 stata voluta per ricostruire le incongruenze di un'unit\u00e0 forzata e non condivisa da tutti. Una figura come quella di Mariano Aiello \u00e8, per il regista, la sintesi di come non solo il popolo meridionale \u00e8 uscito sconfitto con l'unit\u00e0, ma anche la classe repubblicana rappresentata dal personaggio. Poeti ha aggiunto: \u00abLa costruzione dei rapporti del protagonista sono frutto dell'invenzione, quali l'amicizia tradita e gli amori contrastati. Non si tratta di un bignami di storia ma di un'opera di finzione che volevo popolare su un tema difficile da svelare\u00bb.\nFabrizio Del Noce, direttore di Rai Fiction, ha detto in proposito: \u00abVolevamo raccontare i problemi dell'unificazione d'Italia da un altro punto di vista, per approfondire il fenomeno del brigantaggio, una pagina della storia poco esplorata sia dal cinema che dalla letteratura\u00bb.\nCritica.\nNonostante abbia ottenuto un cospicuo indice di ascolti e sia stata la trasmissione pi\u00f9 seguita in entrambe le prime serate, la fiction ha suscitato non poche polemiche sulla narrazione degli eventi storici, da parte di sostenitori sia della storiografia maggioritaria che della tesi revisionista. Ancor prima della sua uscita, Rocco Biondi, presidente dell'associazione \"Settimana dei Briganti\", oltre a sottolineare quelle che ritiene imperfezioni storiche, ha dichiarato che vi sono \u00abuna serie di falsi che offendono sia la figura di Crocco sia la stragrande maggioranza dei meridionali, che appoggiarono la sua lotta armata\u00bb. Vanessa Ferrero della Ellemme Group ha definito superficiale la critica di Biondi, ritenendo che oltre a non aver visto il film, non aveva nemmeno letto la sceneggiatura.\nAltri dissensi sono stati manifestati da esponenti vicini al casato di Savoia. Alessandro Sacchi, presidente nazionale dell'Unione Monarchica Italiana, ritiene che Crocco sia stato trasformato \u00abda criminale comune in eroe romantico della libert\u00e0\u00bb e neppure la rappresentazione di figure come Garibaldi e Francesco II corrisponda ai fatti. Alberto Casirati, presidente dell'\"Istituto della Reale Casa di Savoia\", nonostante abbia giudicato positivamente la miniserie dal punto di vista cinematografico, accusa un'esaltazione nei confronti di Crocco, affermando: \u00abQuello che fu senza dubbio un criminale viene proposto al pubblico come una sorta di romantico fuorilegge in chiave moderna\u00bb, \u00abfamoso per i suoi voltafaccia\u00bb e che violentava e uccideva \u00abanche la sua stessa gente per mero interesse personale\u00bb. Inoltre ha definito grave il fatto che il servizio pubblico abbia trasmesso un programma da lui considerato \u00abintriso di falsit\u00e0 storiche, oltretutto inquadrandolo nelle celebrazioni per i 150 anni della proclamazione del Regno d'Italia\u00bb.\nPoeti, rispondendo alle dichiarazioni di Casirati, sostiene di aver realizzato solo un film sugli sconfitti, di aver trattato con lo stesso affetto sia Francesco II che Garibaldi e di non aver ideologizzato le azioni di Crocco e dei suoi briganti. Inoltre ha risposto all'ammonizione dicendo: \u00abNon ho monumentalizzato il brigantaggio. Basta guardare la conclusione del film. Per\u00f2 non posso sottacere la cifra fondamentale del film: il prezzo pi\u00f9 alto dell'unificazione \u00e8 stato pagato dalle masse contadine del mezzogiorno costrette poi all'emigrazione in conseguenza del mancato impegno del governo unitario a realizzare la promessa riforma agraria. E i briganti in questa fase furono i guerriglieri contadini spinti da motivazioni basiche all'operare fuorilegge, la mera sopravvivenza\u00bb.\nEttore Cinnella, docente universitario di storia contemporanea e autore di una biografia su Crocco, ha espresso disaccordo su aspetti come l'utilizzo del dialetto napoletano al posto dei dialetti lucani locali, la minimizzazione di un episodio fondamentale del Risorgimento come l'insurrezione lucana del 1860, la mancanza di espressivit\u00e0 e originalit\u00e0 nella rappresentazione del brigantaggio e l'episodio del disonore ai danni della sorella del brigante, considerato dallo storico un falso. Cinnella sostiene che se gli autori si fossero attenuti di pi\u00f9 alle fonti primarie, come le testimonianze e gli atti del processo di Potenza, avrebbero realizzato un'opera \u00abnon solo pi\u00f9 veritiera, ma persino pi\u00f9 affascinante e toccante\u00bb.\nLo storico Giordano Bruno Guerri ha manifestato giudizi molto negativi, definendo l'opera \u00abdisastrosa\u00bb e \u00abinverosimile\u00bb. Sulla stessa linea di Cinnella, ha criticato l'uso di un dialetto estraneo al luogo, da lui definito \u00abun vago napoletano, con venature di siciliano\u00bb, inoltre si \u00e8 soffermato sull'aspetto \u00abda telenovela o da fotoromanzo anni Cinquanta\u00bb degli attori e, soprattutto, sulla mancanza di un vero racconto sul brigantaggio postunitario, una guerra civile giudicata \u00abcrudelissima, con pi\u00f9 caduti fra i militari che nelle tre guerre d\u2019indipendenza messe insieme, e almeno centomila morti fra i meridionali, un'ecatombe\u00bb.\nIn maniera positiva si \u00e8 espressa invece Adriana Poli Bortone, fondatrice del movimento Io Sud, che ha detto: \u00abTra le tante brutture della Rai ogni tanto assistiamo a qualcosa degno di essere menzionato, \u00e8 il caso della fiction \"Il generale dei briganti\". Questo dovrebbe rappresentare per\u00f2 solo un primo momento di approfondimento su una rilettura del Risorgimento che riguarda una larga fetta d'Italia\u00bb."}
{"id": "3892426", "revid": "2034231", "url": "https://it.wikipedia.org/wiki?curid=3892426", "title": "Babu-aha-iddina", "text": " \u00c8 stato descritto come un cancelliere, \"sukkalmahhu\", alto ufficiale, e sovrintendente del magazzino durante il regno dei seguenti tre re assiri: negli ultimi cinque anni di Adad-nirari I (1305-1274 a.C.), in tutto il regno di \u0160ulmanu a\u0161aredu-I (1273-1244 a.C.) e nei primi cinque anni di Tukulti-Ninurta I (1243-1207 a.C.).\nBiografia.\nFiglio di Iba\u0161\u0161i-ili e nipote Nabu-le'i, celebr\u00f2 il suo \"anno eponimo\" (il sistema di datazione usato dagli Assiri) verso la fine del regno di Adad-n\u0101r\u0101r\u012b, come riportato da una sola iscrizione relativa alle attivit\u00e0 di Assur-kasid figlio di Sin-apla-eris a Billa. I suoi figli, Putanu e Ina-p\u00ee-A\u0161\u0161ur-li\u0161lim, ebbero il loro anno eponimo durante l'inizio del periodo di mezzo del regno di \u0160ulmanu-a\u0161aredu o forse precedentemente, in quello di Tukulti-Ninurta, per quanto riguarda Ina-p\u00ee-A\u0161\u0161ur-li\u0161lim. La sua parentela femminile comprende Marat-ili e Mushallimat-Ishtar. Forse la prima apparizione del suo nome \u00e8 in una tavoletta che si suppone sia una copia di un trattato tra Adad-n\u0101r\u0101r\u012b e il re cassita di Babilonia, Kada\u0161man-Turgu.\nArchivio 14410.\nIn un archivio specifico numerato 14410, costituito da 49 tavolette e frammenti risalenti ad un periodo compreso tra il 1253 a.C. e il 1217 a.C., l'archivio fu ritrovato nel 1908 a settembre, durante gli scavi archeologici ad Assur, l'antica capitale dell'Assiria, vicino ad un altro reperto storico numerato 14630, il luogo del ritrovamento \u00e8 collocato a sud ovest di un tempio di Nabu e a nord est di un edificio monumentale associato al nome di \"B\u0101bu-a\u01cea-iddina\". In questo archivio sono presenti 15 eponimi che coprono un periodo di oltre 35 anni."}
{"id": "3892427", "revid": "767487", "url": "https://it.wikipedia.org/wiki?curid=3892427", "title": "Papiro Carlsberg", "text": "Il papiro Carlsberg \u00e8 un antico papiro egizio che tratta di medicina. Scritto principalmente in ieratico e in demotico, con alcune parti in greco antico e geroglifico, il papiro Carlsberg \u00e8 il pi\u00f9 prezioso papiro egizio di argomento medico. Il papiro parla soprattutto della cura di malattie degli occhi e gravidanza. Si trova presso l'Egyptological Institute dell'universit\u00e0 di Copenaghen.\nStoria.\nAlcuni frammenti della collezione del papiro Carlsberg risalgono al 200 a.C. circa, mentre altri (come i manoscritti Tebtunis) risalgono al I secolo circa.\nAksel Volten divenne proprietario della collezione nel 1943. Dal 1954 pot\u00e9 allargarla tramite nuove acquisizioni con fondi provenienti soprattutto dalla Carlsberg Foundation.\nContenuto.\nIl contenuto del papiro \u00e8 molto vario, ma si focalizza soprattutto sul trattamento delle malattie degli occhi ed alla gravidanza. La struttura del papiro \u00e8 molto simile a quella dei papiri Kahun e di Berlino.\nLa collezione fu ulteriormente espansa tramite l'acquisizione dai professor H. O. Lange e C. E. Sander-Hansen, possessori di numerosi papiri. Due codici copti acquistati da Carl Schmidt ed l'insegnamento di re Merikare furono aggiunti in seguito.\nIn totale si parla di oltre 600 manoscritti, alcuni dei quali formati da dozzine o centinaia di frammenti diversi."}
{"id": "3892428", "revid": "767487", "url": "https://it.wikipedia.org/wiki?curid=3892428", "title": "Into the New World (singolo)", "text": "Into the New World () \u00e8 un brano del gruppo musicale sudcoreano Girls' Generation, pubblicato come singolo il 5 agosto 2007.\nIl brano inizialmente doveva essere la title track di quello che doveva essere il secondo album di un gruppo della SM Entertainment, le M.I.L.K.\nIl brano \u00e8 stato prodotto dal fondatore e presidente dell'etichetta discografica SM Entertainment, Lee Soo-man.\nTracce.\nDurata totale: 15:07"}
{"id": "3892429", "revid": "767487", "url": "https://it.wikipedia.org/wiki?curid=3892429", "title": "Uni\u00f3n Entrerriana de Rugby", "text": "La Uni\u00f3n Entrerriana de Rugby \u00e8 l'organizzazione che governa il gioco del rugby nella Provincia di Entre R\u00edos, (Argentina).\nStoria.\nL'unione fu fondata il 30 marzo 1979 e si affili\u00f2 alla Uni\u00f3n Argentina de Rugby l'anno successivo. Originariamente, i club di Entre R\u00edos e Santa Fe facevano parte della Uni\u00f3n de Rugby del Litoral Argentino, staccandosene nel 1949 per formare la Uni\u00f3n santafesina de rugby. I club di Entre Rios, a sua volta, si staccarono nel 1979 dalla federazione di Santa F\u00e9 formando l'attuale unione."}
{"id": "3892460", "revid": "1782831", "url": "https://it.wikipedia.org/wiki?curid=3892460", "title": "Qualcosa \u00e8 cambiato - Qualcosa cambier\u00e0 Vol. 2", "text": "Qualcosa \u00e8 cambiato - Qualcosa cambier\u00e0 Vol. 2 \u00e8 il secondo album in studio del rapper italiano Ghemon, pubblicato il 25 gennaio 2012 dalla Macro Beats.\nDescrizione.\nIl titolo \u00e8 una palese allusione al primo mixtape \"Qualcosa cambier\u00e0 Mixtape\", nonch\u00e9 uno strumento per enunciare l'avvenimento di una svolta. Al tempo stesso il titolo vuole omaggiare il film omonimo, sulla cui locandina il curatore del progetto grafico dell'album Mecna si \u00e8 basato per realizzare la copertina. Infatti, su quest'ultima viene mostrato il volto sorridente di Ghemon con indosso un paio di occhiali da sole, allo stesso modo nel quale \u00e8 raffigurato Jack Nicholson (protagonista del film) sulla locandina ufficiale del film. Il mixtape racchiude molteplici riferimenti al cinema: il brano \"Uomo d'acqua dolce\" \u00e8 un'allusione al film omonimo del 1996, mentre \"Confessioni di una mente meticolosa\" omaggia il film \"Confessioni di una mente pericolosa\" del 2002. Anche l'ottavo brano del mixtape, \"Nessuno \u00e8 perfetto\", \u00e8 un rimando al film omonimo del 1981.\n\"Qualcosa \u00e8 cambiato\" contiene 16 tracce, di cui sei sono state divulgate attraverso il canale YouTube di Ghemon e rimosse dallo stesso rapper pochi giorni dopo la loro condivisione, ovvero: \"Quando tutto cade\", \"Confessioni di una mente meticolosa\", \"La verit\u00e0 (Non abita pi\u00f9 qua)\", \"Uomo d'acqua dolce\", \"Paraphernalia\" e \"Nessuno \u00e8 perfetto\".\nIl primo brano ufficialmente pubblicato \u00e8 stato \"Fantasmi pt. 2\", il cui videoclip \u00e8 stato pubblicato il 4 gennaio 2012. Altri brano del disco pubblicati ufficialmente sono \"Un giorno in pi\u00f9 dell'eternit\u00e0\", pubblicato il 17 maggio 2012, e \"La verit\u00e0 (Non abita pi\u00f9 qua)\", pubblicato il 27 giugno 2012.\n\"Qualcosa \u00e8 cambiato\" presenta anche due tracce che costituiscono le seconde parti di due brani gi\u00e0 pubblicati precedentemente: \"PTS Pt. 2\" (la cui prima parte \u00e8 contenuta nell'EP \"Embrionale\") e \"Fantasmi Pt. 2\", seconda parte di un brano pubblicato da Ghemon nel 2009 come inedito del collettivo Blue Nox e presente come bonus track digitale sull'iTunes Store.\nStile musicale.\nLe sonorit\u00e0 del disco sono influenzate dalla musica afroamericana, e richiamano la produzione di artisti come Franco Battiato, Mayer Hawthorne e Dente."}
{"id": "3892461", "revid": "287204", "url": "https://it.wikipedia.org/wiki?curid=3892461", "title": "Poloniuro di promezio", "text": "Il poloniuro di promezio \u00e8 un composto binario di formula PmPo.\n\u00c8 stato sintetizzato per la prima volta nel 1970 per sintesi diretta dagli elementi. Sono stati utilizzati gli isotopi 147Pm e 210Po scaldati a 850\u00a0\u00b0C per due ore.\nLa diffrazione dei raggi X ha evidenziato una struttura cristallina simile al cloruro di sodio (NaCl) con una costante di reticolo pari a 6,360 \u00c5."}
{"id": "3892462", "revid": "438304", "url": "https://it.wikipedia.org/wiki?curid=3892462", "title": "Carl Bonde", "text": "Biografia.\nIl conte Bonde, questo il suo titolo nobiliare, sedici anni dopo essersi laureato campione olimpico a nel dressage individuale, conquista l'argento nella prova a squadre a ."}
{"id": "3892466", "revid": "1305772", "url": "https://it.wikipedia.org/wiki?curid=3892466", "title": "Kissing You (Girls' Generation)", "text": "Kissing You () \u00e8 un brano musicale del gruppo musicale sudcoreano Girls' Generation, pubblicato come terzo singolo il 13 gennaio 2008.\nIl brano ha raggiunto la prima posizione sia della classifica \"The Music Trend\" del canale SBS sia della classifica \"M! Countdown\" di M.net. Il brano \u00e8 stato inoltre \"Canzone del mese\" nel febbraio 2008 della trasmissione \"Music Bank\" trasmessa da KBS."}
{"id": "3892468", "revid": "1543377", "url": "https://it.wikipedia.org/wiki?curid=3892468", "title": "Richard DeVos", "text": "Nel 2011, la rivista \"Forbes\" lo ha indicato come la 79\u00b0 persona pi\u00f9 ricca negli Stati Uniti, e la 254\u00b0 persona pi\u00f9 ricca del mondo, con un patrimonio netto stimato di USD $ 5,4 miliardi.\nBiografia.\nDeVos \u00e8 nato a Grand Rapids, nel Michigan, figlio di Ethel Ruth (Dekker) e Simon Cornelius DeVos, che ha lavorato nel settore elettrico. Ha studiato presso il Calvin College ed \u00e8 un membro della confraternita Sigma Phi Epsilon. Ha servito nelle forze armate dal 1944 al 1946, nella Seconda guerra mondiale nello United States Army Air Corps.\nLibri.\nNel corso della sua vita ha pubblicato diversi libri come \"Compassionate capitalism\" \"(Capitalismo compassionevole\"), \"Believe! (Credici!)\"\",\" \"Simply Rich (Semplicemente Rich)\"\".\"\nNel 2004 l'autore Pat Williams gli ha dedicato il libro intitolato \"Essere come Rich DeVos (How to be like Rich DeVos)\"."}
{"id": "3892472", "revid": "1313685", "url": "https://it.wikipedia.org/wiki?curid=3892472", "title": "Episodi di Provaci ancora prof! (quarta stagione)", "text": "La quarta stagione della serie televisiva Provaci ancora prof dal titolo Provaci ancora prof 4 \u00e8 andata in onda in prima visione su Rai 1 dal 19 febbraio al 13 marzo 2012.\nLa serie \u00e8 stata la quinta pi\u00f9 seguita della stagione televisiva 2011-2012 RAI, con una media di 6.284.000 telespettatori e uno share di 22,09%.\nUn amore sbagliato.\nTrama.\nCamilla e Renzo tornano dalla Spagna, dopo due anni passati l\u00ec. Camilla si \u00e8 separata dal consorte, che ha una nuova compagna, Livietta \u00e8 cresciuta, e le cose al commissariato sono cambiate e non poco. Gaetano \u00e8 stato trasferito a Sondrio a seguito della promozione a Questore. A dare la notizia a Camilla \u00e8 il fido ispettore Torre che si lascia scappare anche la notizia del matrimonio e della paternit\u00e0 di Berardi. Nell'aiutare un suo alunno, incontra il nuovo commissario Paolo De Matteis. Con lui non va molto d'accordo, \u00e8 totalmente diverso da Gaetano e in commissariato non gode di molta simpatia, solo la nuova poliziotta Grassetti sembra avere un debole per lui. Dopo aver conosciuto per un caso fortuito il fratello del commissario (Marco De Matteis), Camilla decide di rivederlo dopo aver capito di essere attratta da lui.\nDoppio bersaglio.\nTrama.\nMentre sta accompagnando un suo allievo dallo psicologo, essendo in difficolt\u00e0, Camilla viene colpita da un killer che la ferisce. La psicologa viene colpita a morte. Il commissario De Matteis indaga con l'aiuto dell'ispettore Torre e gli agenti Marchese e Grassetti. La professoressa Baudino viene ricoverata e riceve un mazzo di fiori provenienti da New York: \u00e8 un regalo di Marco.\nLa versione di Carmen.\nTrama.\nCarmen, la nuova compagna di Renzo, viene accusata dell'omicidio del suo ex marito, ma con l'aiuto di Camilla, viene scagionata. Per la prima volta la professoressa Baudino salta la scuola per andare insieme a Marco al mare col Sidecar e, per ripararsi da un improvviso temporale, si recano in una baracca dove fanno l'amore per la prima volta. In questo episodio si vede ancora che Renzo \u00e8 geloso di Camilla.\nIl sogno del faraone.\nTrama.\nAnna chiede a Camilla se pu\u00f2 accompagnarla in palestra per allenarsi a boxe. Passano le ore e ad un certo punto Anna chiama, ormai a sera inoltrata Camilla dicendole che ha trovato il custode della palestra morto. Camilla, allora, si precipita immediatamente in palestra per vedere cosa \u00e8 successo e se Anna si \u00e8 ferita. Dopo qualche minuto, arriva la polizia, e il Commissario De Matteis decide di far uscire tutti dalla palestra perch\u00e9 deve iniziare ad indagare e a trovare degli indizi. Dopo qualche ora la polizia interroga Anna. La Professoressa dice tutta la verit\u00e0 ma il commissario non \u00e8 tanto sicuro di ci\u00f2 che gli \u00e8 stato appena riferito, ma lascia andare le due donne.\nCattivi maestri.\nTrama.\nCamilla cerca in ogni modo di vivere qualche momento di serenit\u00e0 con Marco, ma c'\u00e8 sempre qualche imprevisto. Il Professor Sanfilippo resta suo malgrado coinvolto in uno omicidio sul quale indaga De Matteis. Renzo manifesta un'evidente gelosia verso Marco e anche Livietta non perde occasione per ricordare con nostalgia i giorni in cui la famiglia era unita. La situazione si complica quando Marco fa capire a Camilla di voler fare sul serio.\nVincoli del cuore.\nTrama.\nDopo aver ricevuto l'anello di fidanzamento da Marco, Camilla decide di trasferirsi nel casale del fidanzato. Intanto, per\u00f2, la prof assiste inorridita all'omicidio di una ragazza moldava conosciuta da poco. Decide di indagare e, per una volta, riceve non solo l'appoggio dell'ispettore Torre, ma anche gli elogi di De Matteis. Intanto Renzo dovrebbe trasferirsi a New York con Carmen , ma..."}
{"id": "3892475", "revid": "1590006", "url": "https://it.wikipedia.org/wiki?curid=3892475", "title": "Corrado Zambelli", "text": "Biografia.\nStudi\u00f2 con Alessandro Vezzani al liceo musicale di Bologna, debuttando nel 1924 a Vigevano come Sparafucile in \"Rigoletto\".\nSeguirono, gi\u00e0 nell'anno successivo, i debutti alla Scala e alla Fenice di Venezia, a cui si aggiunsero presenze nei maggiori teatri italiani, tra cui Napoli, Firenze, Torino, Bologna, Genova, Arena di Verona.\nCondusse anche una carriera internazionale, partecipando all'inizio degli anni trenta a tour in Australia e Paesi Bassi e apparendo successivamente a Rio de Janeiro e San Paulo. Negli anni 1938 e 39 fu presente alla Royal Opera House di Londra in ruoli come Ferrando, Timur, Sparafucile.\nDopo il ritiro dalle scene all'inizio degli anni cinquanta svolse una lunga attivit\u00e0 di insegnante di canto a Bologna, avendo tra i suoi allievi Anselmo Colzani."}
{"id": "3892479", "revid": "184755", "url": "https://it.wikipedia.org/wiki?curid=3892479", "title": "Coppa Italia 1998-1999 (pallamano maschile)", "text": "La Coppa Italia di pallamano 1998-1999 \u00e8 stata la 14\u00aa edizione del torneo annuale organizzato dalla Federazione Italiana Gioco Handball.\nAlla competizione parteciparono le quattordici squadre della Serie A1 1998-1999 pi\u00f9 le ventotto squadre partecipanti alla Serie A2 1998-1999.\nIl torneo fu vinto, per la quarta volta nella sua storia, dalla Pallamano Trieste.\nFormula.\nLa coppa Italia 1998-1999 fu cos\u00ec strutturata:"}
{"id": "3892497", "revid": "767487", "url": "https://it.wikipedia.org/wiki?curid=3892497", "title": "Valle d'Aure", "text": "La valle d'Aure si trova nei Pirenei francesi, nel dipartimento degli Alti Pirenei, regione Midi-Pirenei (La valle non ha nulla a che vedere con l'omonimo fiume francese, che scorre in Bassa Normandia).\nGeografia.\nLa valle d'Aure \u00e8 costitutiva del \"Pays d'Aure\", la cui capitale storica \u00e8 Arreau.\nEssa corrisponde al corso superiore della Neste, divenuta \"Neste d'Aure\". Si estende per circa 40\u00a0km da Sarrancolin fino alla frontiera con la Spagna, accessibile attraverso la galleria Aragnouet-Bielsa.\nMineralogia della Valle d'Aure.\nLa valle d'Aure ha la particolarit\u00e0 di disporre di giacimenti di notevoli specie di minerali quali la byssolite, la tremolite e la prehnite."}
{"id": "3892500", "revid": "76963", "url": "https://it.wikipedia.org/wiki?curid=3892500", "title": "Edward Kynaston", "text": "Carriera Professionale.\nKynaston interpretava i personaggi femminili in modo convincente, tanto che lo scrittore inglese Samuel Pepys lo defin\u00ec nel suo diario: \"la donna pi\u00f9 bella che io abbia visto in vita mia\", dopo averlo visto recitare in un'opera del drammaturgo John Fletcher, riconoscendogli come unico difetto la voce. La testimonianza di Pepys \u00e8 riconducibile al suo incontro del 16 agosto 1660 dopo una rappresentazione.\nAl contempo, Kynaston recitava abilmente anche ruoli maschili. Rivest\u00ec il ruolo di Otto in \"Rollo, Duca di Normandia\" il 6 dicembre 1660, dopo aver recitato il ruolo femminile di Arthiope della stessa opera nelle settimane precedenti. Il 7 gennaio 1661, Kynaston interpret\u00f2 tre diversi ruoli nella rappresentazione del drammaturgo inglese Ben Jonson \"Epicoene, o la donna silenziosa\", uno femminile e due maschili.\nParte del fascino di Kynaston \u00e8 dovuto alla sua ambigua sessualit\u00e0. L'attore e drammaturgo inglese Colley Cibber ricorda che le Dame londinesi si vantavano di portarlo in carrozza con loro a Hyde Park dopo le rappresentazioni, lasciandogli indossare i costumi di scena.\nCibber riferisce inoltre che, una volta, una rappresentazione a cui assisteva lo stesso Re Carlo II d'Inghilterra, inizi\u00f2 con ritardo in quanto, fu spiegato, Kynaston, che interpretava la Regina, \u201cnon era ancora rasato\u201d.\nNel 1660 alle donne fu permesso di salire sul palcoscenico e gli attori che fino a quel momento avevano recitato in ruoli femminili in opere drammatiche, furono fortemente scoraggiati.\nL'ultimo ruolo femminile interpretato da Kynaston fu Evadne, in \"The Maid's Tragedy\" di Francis Beaumont e John Fletcher portato in scena dalla \u201cKing's Company\u201d di Thomas Killigrew nel 1661. \nFu descritto da Samuel Pepys come \"la donna pi\u00f9 graziosa\" e \"l'uomo pi\u00f9 bello\". Voci del tempo sostenevano che interpretasse altrettanto bene ruoli femminili anche fuori dal palcoscenico. Quando era in piena carriera, circolarono pasquini che dicevano fosse l'amante di George Villiers, II duca di Buckingham.\nKynaston prosegu\u00ec la sua carriera teatrale portando in scena ruoli maschili e degna di nota fu la sua interpretazione dell\u2019\"Enrico IV\" di Shakespeare. \nSi ritir\u00f2 dalla scena nel 1699.\nAdattamento cinematografico.\nNella trasposizione cinematografica del 2004 del regista inglese Sir Richard Eyre, \"Stage Beauty\", Kynaston \u00e8 interpretato dall'attore Billy Crudup. \u00c8 descritto come un bisessuale, che poco a poco rivela la complessit\u00e0 della sua personalit\u00e0 attraverso la relazione con Margaret Hughes. Il film \u00e8 un adattamento dell'opera \"Compleat Female Stage Beauty\" di Jeffrey Hatcher."}
{"id": "3892502", "revid": "73843", "url": "https://it.wikipedia.org/wiki?curid=3892502", "title": "Rich DeVos", "text": ""}
{"id": "3892504", "revid": "438304", "url": "https://it.wikipedia.org/wiki?curid=3892504", "title": "Helmer M\u00f6rner", "text": "Biografia.\nConte era il titolo nobiliare di M\u00f6rner."}
{"id": "3892506", "revid": "287204", "url": "https://it.wikipedia.org/wiki?curid=3892506", "title": "Helmer Morner", "text": ""}
{"id": "3892508", "revid": "16758", "url": "https://it.wikipedia.org/wiki?curid=3892508", "title": "Tibor Varga (hockeista su ghiaccio)", "text": "Carriera.\nVarga \u00e8 cresiuto hockeisticamente dapprima nell'HK Ruzinov 99, per poi passare, nel 2002 ad un'altra squadra di Bratislava, il pi\u00f9 quotato Slovan, con cui ha esordito in Extraliga nella stagione 2003-2004, e con cui ha vinto il campionato 2004-2005.\nPer tre stagioni (2006-2009) ha giocato nella seconda serie ceca con i Rebel di Havl\u00ed\u010dk\u016fv Brod, per poi fare ritorno in patria, nuovamente allo Slovan, per una stagione. Al termine della stagione gioc\u00f2 alcuni incontri ed il girone per la salvezza nella seconda serie ceca con il Chrudim.\nPer le successive due stagioni ha giocato nelle \"minors\" nordamericane, cambiando cinque squadre. Gioc\u00f2 la gran parte della stagione 2009-2010 con i Rome Frenzy in FHL, disputando anche alcuni incontri in ECHL coi Bakersfield Condors; quando la squadra fu sciolta, poco prima della fine della stagione, pass\u00f2 agli Huntsville Havoc, in SPHL. Rimase nella stessa lega, ma ai Mississippi RiverKings, nella prima parte della stagione successiva, per poi ritornare in FHL coi 1000 Islands Privateers.\nDal 2012 ha fatto ritorno per un lungo periodo nell'Extraliga slovacca, dove ha vestito le maglie di MsHK \u017dilina (2012-2014), MHC Martin (2014-2015 e prima parte della stagione successiva), HC Kosice (seconda parte della stagione 2015-2016 e 2016-2017) e HC Dukla Tren\u010d\u00edn (2017-2019).\nNel 2019-2020 \u00e8 passato ai Bratislava Capitals, nella seconda serie slovacca. Venne confermato anche nella stagione successiva, quando la squadra si iscrisse al campionato sovranazionale ICE Hockey League."}
{"id": "3892510", "revid": "131358", "url": "https://it.wikipedia.org/wiki?curid=3892510", "title": "Yuri Krasnozhan", "text": ""}
{"id": "3892520", "revid": "438304", "url": "https://it.wikipedia.org/wiki?curid=3892520", "title": "Janne Lundblad", "text": ""}
{"id": "3892524", "revid": "125420844", "url": "https://it.wikipedia.org/wiki?curid=3892524", "title": "Tukulti-Ninurta I", "text": "Egli succedette a Salmanassar I, suo padre e consegu\u00ec una grande vittoria contro gli ittiti nella battaglia di Nihriya nella prima met\u00e0 del suo regno.\nIn seguito, Tukulti-Ninurta I sconfisse il re cassita Kashtiliashu IV, conquistando cos\u00ec la citt\u00e0 rivale di Babilonia per garantire la piena supremazia assira in Mesopotamia. Kashtiliashu IV venne catturato e deportato in Assiria.\nTukulti-Ninurta assume direttamente il controllo della parte meridionale della Mesopotamia; il suo regno a Babilonia dur\u00f2 sette anni. Dopo una ribellione, saccheggi\u00f2 i templi di Babilonia, e pi\u00f9 tardi cominci\u00f2 a costruire una nuova capitale, di fronte alla citt\u00e0 di Assur, che venne chiamata Kar-Tukulti-Ninurta. Tuttavia, i suoi figli si ribellarono contro di lui e lo assediarono nella sua nuova citt\u00e0. \nDurante l'assedio fu assassinato. Uno dei figli, Assur-nadin-apli, gli sarebbe succeduto sul trono.\nDopo la sua morte, l'impero Assiro cadde in declino. \nIl poema epico \"Tukulti-Ninurta\" descrive la guerra tra Tukulti-Ninurta I e Kashtiliashu IV."}
{"id": "3892541", "revid": "1452073", "url": "https://it.wikipedia.org/wiki?curid=3892541", "title": "Gossipolo", "text": "Il gossipolo \u00e8 un'aldeide polifenolica estratta dai semi della pianta del cotone e dotata di azione contraccettiva maschile. Il gossipolo ha un'azione tossica, a cui risultano sensibili equini, suini, volatili ma non i ruminanti. Nei ruminanti il gossipolo forma un complesso insolubile con la lisina, a livello ruminale, rendendo indisponibile all'assorbimento l'aminoacido legato che quindi viene eliminato insieme al gossipolo. Per questo motivo i semi di cotone vengono comunemente utilizzati solo nell'alimentazione dei ruminanti dopo essere stati privati della bambagia attraverso il processo di sgranatura."}
{"id": "3892547", "revid": "610351", "url": "https://it.wikipedia.org/wiki?curid=3892547", "title": "Miss America 2003", "text": "Miss America 2003 \u00e8 la settantanovesima edizione del concorso Miss America. Si \u00e8 tenuto presso il Boardwalk Hall di Atlantic City il 21 settembre 2002. Vincitrice del concorso \u00e8 risultata essere Erika Harold, rappresentante dell'Illinois."}
{"id": "3892548", "revid": "767487", "url": "https://it.wikipedia.org/wiki?curid=3892548", "title": "Serata di gala", "text": "Serata di gala (\"Tom and Jerry in the Hollywood Bowl\") \u00e8 un film del 1950 diretto da William Hanna e Joseph Barbera. Il film, cinquantaduesimo cortometraggio della serie \"Tom &amp; Jerry\", \u00e8 oggi pi\u00f9 conosciuto con il titolo Tom e Jerry in concerto.\nLe musiche suonate nel concerto sono di Johann Strauss.\nTrama.\nTom dirige un'orchestra che si esibisce all'Hollywood Bowl. Mentre i musicisti suonano il \"Die Fledermaus\" di Johann Strauss, Jerry comincia a dirigere lui stesso l'orchestra. Dopo essere stato scacciato diverse volte da Tom, Jerry mette le ruote al podio su cui il gatto dirige l'orchestra; Tom finisce per strada, venendo investito da un autobus. Tom riesce per\u00f2 a ritornare all'anfiteatro, dove si vendica facendo colpire Jerry con dei piatti. Il topo per\u00f2 non si d\u00e0 per vinto, cos\u00ec fa precipitare nel sottopalco tutti i musicisti, segando il pavimento di legno. Tom \u00e8 perci\u00f2 costretto a sostituire tutti i musicisti, mentre Jerry lo dirige. Alla fine dell'esibizione, il pubblico applaude Jerry e Tom, il quale cade poi sotto il palco insieme agli altri componenti dell'orchestra."}
{"id": "3892554", "revid": "1318658", "url": "https://it.wikipedia.org/wiki?curid=3892554", "title": "Ray Ventura", "text": "Ha rivestito un ruolo importante nella divulgazione del jazz in Francia negli anni trenta.\nSuo nipote \u00e8 il cantante Sacha Distel. \nCarriera.\nVentura suonava il pianoforte in un gruppo chiamato \"The Collegiate Five\" dal 1924, che ha registrato sotto il nome di \"Ray Ventura and His Collegians\" per la Columbia Records a partire dal 1928. Ha guidato il gruppo dal 1929 e registrato per Decca Records e altre etichette negli anni trenta, diventando in quel decennio un esempio di danza popolare in Francia. La sua band era formata da Philippe Brun, Alix Combelle, e Guy Paquinet. Ha condotto un'orchestra jazz in Sud America dal 1942 al 1944, prima di tornare a condurre un gruppo in Francia (1945-1949).\nDurante il suo tour in Brasile durante la seconda guerra mondiale fu raggiunto dal cantante francese Henri Salvador (1917-2008). Due anni dopo in Argentina il trombettista francese Georges Henry si \u00e8 unito al gruppo dopo aver lasciato i \"Lecuona Cuban boys\". Georges Henry ha successivamente lavorato alla creazione di \"TV Tuppi\" in Brasile.\nMor\u00ec nel 1979 e venne sepolto nel Cimitero dei Batignolles, a Parigi."}
{"id": "3892561", "revid": "1543377", "url": "https://it.wikipedia.org/wiki?curid=3892561", "title": "Olio di fegato di merluzzo", "text": "L'olio di fegato di merluzzo \u00e8 l'olio fisso ottenuto dal fegato fresco del merluzzo del genere \"Gadus\" (famiglia Gadidae), soprattutto \"Gadus morhua\" (merluzzo).\nL'olio viene raffinato e chiarificato per filtrazione a circa 0\u00a0\u00b0C.\nPropriet\u00e0 chimico-fisiche.\n\u00c8 un olio giallo pallido dal debole odore di pesce, ma non di rancido. Per esposizione all'aria e alla luce diventa giallo ed acquista il caratteristico odore sgradevole per cui \u00e8 noto. \u00c8 praticamente insolubile in alcool, miscibile con cloroformio, con etere, con etere di petrolio, con disolfuro di carbonio, con acetato di etile.\nHa una densit\u00e0 pari a 0,917-0,928 ed un indice di rifrazione: 1,477-1,482.\nComposizione.\nSecondo le caratteristiche internazionali 1\u00a0g di olio non deve contenere meno di 600 U.I. di vitamina A e non meno di 85 U.I. di vitamina D; pu\u00f2 essere presente una quantit\u00e0 fino a 100 ppm di dodecil gallato, ottil gallato o propil gallato o qualsiasi miscela di queste sostanze antiossidanti.\nSecondo la USP ((United States pharmacopoeia) 1\u00a0g di olio non deve contenere meno di 850 unit\u00e0 USP (225 \u00b5g) di vitamina A e non meno di 85 unit\u00e0 USP (2,125 \u00b5g) di vitamina D; possono essere aggiunte idonee sostanze aromatizzanti, in quantit\u00e0 non superiori all'1%.\nL'olio di fegato di merluzzo \u00e8 composto prevalentemente da trigliceridi con la seguente distribuzione tipica di acidi grassi, come indicato nel Codex Alimentarius.\nLa concentrazione di acidi grassi omega3 (DHA, DPA, HPA, acido juniperonico ed acido alfa-linolenico) pu\u00f2 essere superiore al 60%.\nMetodi di identificazione.\nSenza considerare tecniche analitiche gascromatografiche, l'olio di fegato di merluzzo pu\u00f2 essere identificato con semplici saggi colorimetrici riportati in passato nelle farmacopee.\n1) Ad 1 ml di una soluzione al 2,5% dell'olio in cloroformio si aggiungono 10 ml di tricloruro di antimonio soluzione: si sviluppa immediatamente una colorazione blu (identificazione della vitamina A). Questo saggio \u00e8 ancora presente nella farmacopea USA.\n2) Una goccia di olio di fegato di merluzzo, sciolta in 20 gocce di disolfuro di carbonio o di cloroformio, per aggiunta di una goccia di acido solforico concentrato assume colorazione rosso-violetta fugace che passa lentamente al rosso-bruno. Questa reazione differenzia l'olio di merluzzo da quello di foca e da quello di corpo di altri pesci dove non compare la nota violetta.\n3) Si mescolano 1-2 ml dell'olio con 1-2 gocce di acido nitrico fumante: l'olio assume colorazione rossa che agitando diventa rosso fuoco e vira subito al giallo.\nL'olio di fegato di merluzzo deve essere conservato in recipienti ben chiusi, ben riempiti, al riparo dalla luce.\nPropriet\u00e0 e usi.\nL'olio di fegato di merluzzo \u00e8 una fonte notevole di vitamina D ed \u00e8 anche una buona fonte di vitamina A; contiene acidi grassi insaturi, fattori dietetici essenziali che di solito non si ritrovano nei preparati commerciali a base di vitamine A e D. \u00c8 stato impiegato nella profilassi del rachitismo nei bambini, nell'osteoporosi nell'adulto.\nUnguenti o medicazioni a base di olio di fegato di merluzzo sono stati utilizzati per accelerare la guarigione di ustioni, ulcere, piaghe e ferite superficiali, anche se non esistono dati che ne supportino la validit\u00e0 terapeutica. 5 ml di olio di fegato di merluzzo forniscono una quantit\u00e0 di vitamine A e D pari alle richieste dietetiche giornaliere del bambino e dell'adulto.\nCome gli altri oli di pesce, i grassi altamente insaturi a catena lunga interferiscono con la conversione dell'acido linoleico in acido arachidonico e prostaglandine, a danno delle difese immunitarie. \u00c8 altamente instabile e inizia ad ossidarsi prima di raggiungere il flusso sanguigno, ed \u00e8 altamente ossidato nei tessuti entro 48 ore se non si assumono antiossidanti, o con una dieta dove \u00e8 presente la normale dose giornaliera di vitamina E.\nUno studio norvegese tramite questionari alimentari su fra uomini e donne ha riferito che dopo pi\u00f9 di 9 anni l'uso di olio di fegato di merluzzo non ha mostrato alcun effetto protettivo contro la malattia coronarica."}
{"id": "3892565", "revid": "1543377", "url": "https://it.wikipedia.org/wiki?curid=3892565", "title": "Nintendo Network", "text": "Nintendo Network \u00e8 un servizio online di Nintendo annunciato il 26 gennaio 2012 ad una conferenza da Satoru Iwata. Ha annunciato alla conferenza che il servizio sarebbe stato disponibile per Nintendo 3DS e Wii U.\nIl 24 aprile 2013 \u00e8 stato reso disponibile anche per PC, smartphone e tablet il Miiverse, un servizio facente parte del Nintendo Network. Miiverse \u00e8 stato poi chiuso l'8 novembre 2017 per inattivit\u00e0 degli utenti.\nI primi giochi ad utilizzare il Nintendo Network furono Theatrhythm Final Fantasy, Tekken 3D: Prime Edition e Kid Icarus: Uprising.\nIl servizio.\nIl nuovo servizio online, a differenza del Nintendo Wi-Fi Connection, permette ai consumatori di collegarsi attraverso la rete a una piattaforma in cui i vari servizi offerti sono disponibili alla comunit\u00e0 Nintendo Network. I vari servizi offerti sono pi\u00f9 completi per soddisfare i consumatori e gli stessi consumatori possono richiedere modifiche ai servizi.\nNintendo Network supporta anche la Tecnologia NFC, che permette ai consumatori di pagare i prodotti offerti.\nNintendo Network ID.\nAttualmente disponibile su Nintendo Switch, \u00e8 l'username personale ed unico che l'utente pu\u00f2 utilizzare per interfacciarsi con tutti i servizi online offerti da Nintendo come il multiplayer e il Nintendo eShop. Ci\u00f2 va a sostituire i Codici Amico, ancora presenti sul Nintendo 3DS, ovvero una serie di 12 cifre che identifica il giocatore."}
{"id": "3892573", "revid": "86341", "url": "https://it.wikipedia.org/wiki?curid=3892573", "title": "Sceriffo Fox", "text": "Lo Sceriffo Fox \u00e8 un personaggio immaginario antropomorfo dei fumetti ideato nel 1948 dal disegnatore Giorgio Rebuffi, autore di numerosi altri personaggi.\nDescrizione del personaggio.\nIl personaggio \u00e8 raffigurato come un corvo bonario nero ed allampanato caratterizzato da un grosso becco. Gira vestito da sceriffo, con cappello da cow boy, stivali con speroni, stella appuntata sul gilet, guanti e revolver, e si muove in un immaginario far west popolato da altri animali antropomorfi fra cui \"Conny\", un coniglio che funge da aiutante e che diventa nel tempo una sorta di co-protagonista in grado di sbrogliare un gran numero di brutte situazioni, e \"Baffos\", un gatto che impersona il ruolo del cattivo un po' imbranato.\nStoria editoriale.\nLe storie del personaggio debuttarono sul n\u00b0 6 di \"Cucciolo d'estate \u2013 Gaie Fantasie\", edito dalle Edizioni Alpe, la stessa casa editrice che gi\u00e0 pubblicava le avventure di \"Cucciolo e Beppe\" e \"Tiramolla\". e, fino al 1971, sono state pubblicate su diverse pubblicazioni della Edizioni Alpe:\nIl personaggio fu pubblicato nuovamente nel rinato \"Tiramolla\" della Fratelli Vallardi dal 1990 al 1993. Alcune di queste storie sono state poi pubblicate nuovamente fra il 1997 e il 2003 su due volumi monografici della Vittorio Pavesio Productions.\nA Rebuffi si sono alternati nel tempo, nella realizzazione delle vignette dello \"Sceriffo Fox\" altri autori, fra cui Carlo Chendi (anch'egli della scuola rapallese del fumetto) ai testi e Tiberio Colantuoni e Giancarlo Agnello ai disegni.\nLe avventure dello \"Sceriffo Fox\" sono state pubblicate anche sul mercato francese con il titolo di \"Fox le sch\u00e9riff, Lapinos et Baffos\"."}
{"id": "3892574", "revid": "83531", "url": "https://it.wikipedia.org/wiki?curid=3892574", "title": "Nazario Carlo Bellandi", "text": "Biografia.\nOttenne il diploma in composizione presso il Conservatorio di Santa Cecilia nel 1942. Due anni dopo si diplom\u00f2 in pianoforte presso lo stesso conservatorio e si specializz\u00f2 poi in \"direzione di coro\" e \"musica cinematografica\" presso l'Accademia Nazionale di Santa Cecilia nel 1946. Nel 1947 consegu\u00ec il Diploma in canto gregoriano presso il \"Pontificio Istituto di Musica Sacra\" e nel 1948 consegu\u00ec poi il diploma di organo e composizione organistica, sempre presso il conservatorio romano. Nel 1949 ottenne il Magistrum in organo presso il Pontificio Istituto di Musica Sacra ed il Perfezionamento in organo presso l'Accademia Chigiana di Siena. Si perfezion\u00f2 poi in paleografia musicale presso l'Universit\u00e0 di Bologna. Durante i frequenti spostamenti della sua famiglia studi\u00f2 anche presso il Conservatorio di Palermo e quello di Parma.\nNel corso della sua formazione musicale studi\u00f2 con Renzo Silvestri (pianoforte), Ferruccio Vignanelli e Fernando Germani (organo), Carlo Jachino e Alessandro Bustini (composizione). Fu compagno di studi per pi\u00f9 anni di Carlo Maria Giulini, Bruno Maderna, Armando Renzi e Guido Turchi.\nAttivit\u00e0 di insegnamento.\nBellandi svolse attivit\u00e0 didattica dal 1949 al 1989/90, per quarant'anni consecutivi.\nI primi venticinque anni di insegnamento, dal 1949 al 1975, li fece ininterrottamente presso il \"Conservatorio di Santa Cecilia\" in Roma dove tenne la cattedra di organo e composizione organistica.\nDal 1974 fu titolare della cattedra di composizione presso il medesimo istituto, dove tenne anche le cattedre di organo principale, armonia e contrappunto.\n\u00c8 stato anche titolare di armonia e contrappunto complementare al Conservatorio di Napoli, ma insegn\u00f2 anche in altri istituti musicali di diverse citt\u00e0 italiane.\nAttivit\u00e0 di composizione.\nOpere per organo d'impronta didattica.\nIl ciclo relativo alla produzione organistica \u00e8 in parte costituito da lavori costruiti con intento didattico, destinati a risolvere problemi inerenti alle materie di studio specifiche della cattedra di organo e composizione organistica. Tali lavori sono le raccolte di \u201cFughe per organo\u201d per lo studio della composizione organistica, i \"Fiori musicali\" a immagine di Frescobaldi, i \"Corali a immagine di Bach\", i \"Mottetti per voce solista ed organo\", vari preludi e fughe in varie tonalit\u00e0 (fra questi la composizione per lo studio della scala cromatica) e le \u201c24 Variazioni canoniche\u201d per lo studio e l'applicazione delle \"Guide al canone\".\nTre sonate per organo.\nOltre l'ambito specificatamente didattico sono altri lavori destinati sempre alla letteratura dello strumento dell'organo. Tali lavori sono, fra l'altro, le tre sonate per organo e le due sinfonie per coro e organo. La \"Prima sonata\" \u00e8 costruita sulla base delle \"Tavole canoniche\" ideate dall'autore. Dopo il corale si susseguono le variazioni di canone all'ottava, canone alla settima, canone alla seconda, canone alla sesta, canone alla quarta, canone alla quinta, canone alla terza, preludio alla fuga e fuga. La \"Seconda sonata\" usa procedimenti modali e tonali in una sintesi tra romanticismo e razionalit\u00e0 addirittura matematica. La \"Terza sonata\" adotta la tecnica seriale dodecafonica trasformandola in un innovativo pancromatismo tonale.\nSinfonia ecumenica.\nLa \u201cSinfonia ecumenica\u201d per coro e organo \u00e8 costruita sul testo letterario latino e musicale dell'Introito della \"Prima Messa di Avvento\" e dell\u2019\"Antifona ad laude dell'Ascensione Domini\", nonch\u00e9 sul testo tedesco e musicale del \"Corale di Lutero\" sul \u201cPadre Nostro\u201d. La Sinfonia si chiama ecumenica perch\u00e9, tramite lo specifico linguaggio musicale e l'uso dei due testi latino e tedesco, raggiunge una nuova sintesi espressiva unitaria tra antico e moderno ad emblema del superamento dei limiti della vita umana verso la realt\u00e0 trascendente. Il primo tempo, sul testo dell'Avvento gregoriano, \u00e8 in forma classica di \u201cprimo tempo di sonata\u201d con pari rilevanza tra l'organo e il coro. I temi gregoriani e corale luterano si accostano e fondono tramite procedimenti armonici tradizionali e non, tonali, modali, politonali, seriali dodecafonici, ecc.. Il secondo tempo (adagio) per solo organo trae inizio dall'Antifona dell'Ascensione e culmina nelle variazioni melodico-recitative sul corale del Padre Nostro con temi musicali su serie dodecafoniche. Il terzo tempo (vivace) per solo organo provoca un senso di contrasto culminante con il quarto tempo (finale) in forma di fuga in tema seriale dodecafonico ma immerso in un contesto armonico e tonale-politonale. Qui l'organo si intercala con il coro con il testo in tedesco del Padre Nostro, in forma monoritmica armonica.\nSinfonia eucaristica.\nLa \u201cSinfonia eucaristica\u201d fin dal primo tempo (fuga per organo) si esprime in una moltitudine di temi musicali ricorrenti in vari aspetti tecnici che, in un processo graduale dal cromatismo esasperato e oscuro (anche atonale) dei primi due tempi al mutuare lirico del terzo tempo fino alla meditazione corale trionfale e luminosa del quarto tempo, vogliono rappresentare il mistero del rinnovamento dell'umanit\u00e0 nell'eucaristia. Questa sinfonia termina con un finale sull'inno medievale del \"Pange Lingua\", svolgendosi in 45 variazioni.\nFuga per organo sul nome di BACH.\nLa fuga per organo sul nome di Bach, basata sullo schema B-A-C-H, \u00e8 uno studio di contrappunto e di armonia cromatica.\nLe altre opere per organo.\nLa lista delle opere sopra riportata include anche altre opere per organo.\nOpere per coro, orchestra, pianoforte, archi e altri strumenti.\nBellandi compose svariate opere per strumenti diversi dall'organo, quali composizioni per archi, quartetti, sonate per violino, per pianoforte, orchestra e solisti, ecc.\nSi citano il \u201cCantico delle creature di S. Francesco\u201d e la \"Lauda drammatica\", musica per orchestra, solisti e coro, su testo di Jacopone da Todi.\nL'Inno \u201cSanta Maria, Madre della Pace\u201d \u00e8 stato composto espressamente su richiesta del Sindaco di Circello, Davide Nava, autore del testo letterario, per l'occasione della \"Festa degli emigranti\" che si svolge a Circello ai primi di agosto.\nRosario musicato.\nIl Rosario musicato \u00e8 l'opera pi\u00f9 complessa del Bellandi, sia in senso dimensionale sia per procedimenti musicali, per coro, voci soliste ed organo con, intercalati a parte, brani musicali in strutture strumentali sinfonico-corali, secondo la tradizione dei Misteri gaudiosi, Misteri dolorosi e Misteri gloriosi del Rosario. Un brano musicale, solo strumentale per organo, introduce ciascun mistero. Seguono, per ogni mistero, i canti sul testo in latino della preghiera dell'Ave Maria in combinazioni e procedimenti musicali sempre diversi. Un brano sinfonico-orchestrale conclude ogni ciclo dei \u201cMisteri\u201d, a sintesi della precedente testimonianza delle sole voci e organo. L'introduzione generale all'opera per soprano e organo, musica versi ripresi dal XXXIII canto del \u201cParadiso\u201d di Dante Alighieri \u201cVergine madre figlia del tuo figlio\u201d.\nOpere teoriche e didattiche.\nLe tavole canoniche.\nQueste tavole sono un originale metodo matematico per tecnica di composizione cosiddetta canonica, con esempi da 2 a 8 voci.\nIl metodo di studio per la pedaliera organistica.\nIl metodo, in tre volumi, illustra procedimenti razionali e fisici per l'acquisizione in pochi mesi di una tecnica esecutiva sicura e naturale per la pedaliera organistica.\nIl ritmo, tritono, il suono, la parola con la musica verso l'unit\u00e0.\nQuesto studio spiega in parole semplici i misteri basilari del ritmo, tritono, suono, parola, tempo e spazio che reggono ogni composizione musicale.\nAttivit\u00e0 concertistica.\nBellandi fu in particolare un cultore ed esecutore delle musiche di J. S. Bach. Ha inoltre eseguito l'opera completa per organo di C\u00e9sar Franck.\nAttivit\u00e0 di costruzione organaria.\nCostru\u00ec un organo a canne di tre tastiere e pedali con 55 registri.\nIl messaggio.\nL'orientamento tecnico ed estetico dell'opera del Bellandi \u00e8 riconosciuto come caratterizzato dalla libert\u00e0 e indipendenza artistica nella ricerca di conoscenza critica e pratica sperimentazione dei procedimenti musicali, dove la musica \u00e8 concepita come diffusione del credo religioso e dei valori umani ed universali della vita."}
{"id": "3892575", "revid": "15756", "url": "https://it.wikipedia.org/wiki?curid=3892575", "title": "Bagi", "text": " \u00e8 un film anime giapponese creato direttamente per la televisione da Tezuka Productions e trasmesso per la prima volta su Nippon Television il 19 agosto 1984. \u00c8 stato scritto da Osamu Tezuka come critica all'approvazione del governo giapponese agli esperimenti di ricombinazione del DNA dato proprio quello stesso anno.\nIn Italia i diritti sono stati acquisiti dall'editore Yamato Video, che lo ha pubblicato in DVD.\nTrama.\nNella fitta jungla del Sud America, Ryosuke un cacciatore giapponese (chiamato Ryo) ed un bambino del villaggio locale di nome Chico, seguono il mostro che sta terrorizzando i paesi e la campagna circostante. Ryo, in realt\u00e0, conosce piuttosto bene la bestia come viene dimostrato dai flashback sulla sua infanzia.\nDurante l'adolescenza Ryosuke Ishigami, figlio scapestrato di un reporter giornalistico di cronaca nera e di una scienziata genetista, \u00e8 fuori con la banda di motociclisti alla quale appartiene, incontrando una donna misteriosa. Alcuni dei suoi amici decidono di infastidire la ragazza che si rivela non essere propriamente normale, lasciando molti ragazzi a terra feriti. Il leader della banda trova il nascondiglio di questa misteriosa donna e l'aspetta per potersi vendicare, ma saranno sorpresi e saranno nuovamente aggrediti, tutti eccetto Ryosuke. La donna si rivela non essere umana in tutti i suoi aspetti ma per met\u00e0 gatto, una catgirl chiamata Bagi \u2014 ed \u00e8 stato proprio Ryosuke a prendersi cura di lei ed a crescerla quando lei una piccola gattina. Quando Bagi inizi\u00f2 a crescere a la gente iniziava a sospettare delle sue capacit\u00e0 oltre una normale gattina (poteva camminare sulle due zampe posteriori, scrivere il proprio nome e parlare) la gattina scapp\u00f2 per non creare difficolt\u00e0 al proprio padroncino, crescendo e diventando adulta da sola. Dopo la loro riunione Ryosuke e Bagi decidono di scoprire la verit\u00e0 sulle origini della donna gatto e riescono a sapere che \u00e8 la madre di Ryo la responsabile della creazione di Bagi\u2014 ovvero un prodotto di ricombinazione del DNA umano e del leone di montagna americano. Per saperne di pi\u00f9 seguono la madre di Ryo in Sud America, ma invece che risposte trovano un pericolo ancora maggiore. L'incarico ufficiale del nuovo laboratorio \u00e8 creare una nuova, strana forma di riso per sconfiggere la fame del mondo, ma in realt\u00e0 un errore ne crea un tipo capace di distruggere l'umanit\u00e0. La scienziata per impedire che il frutto del suo lavoro serva per distruggere invece che salvare vite, sacrifica la propria vita ed affida a Bagi l'ultima palla di riso con il compito di distruggerla; sfortunatamente non riesce a parlare in tempo con Ryo per spiegarli cosa \u00e8 successo, il ragazzo crede che l'amica abbia ucciso la madre e decide di dedicare la sua esistenza all'unico fine di vendicarla.\nNel frattempo Bagi ha perso velocemente le sue caratteristiche umane approssimandosi sempre di pi\u00f9 ad una bestia, ed \u00e8 solita attaccare ogni uomo che cerca di avvicinarla. Quando Ryosuke riesce ad avvicinarla scopre che Bagi ha intorno al collo il ciondolo di sua madre al cui interno si trovano le sue ultime parole. Il giorno dopo il corpo di Bagi non c'\u00e8 pi\u00f9, ma si vedono chiaramente delle orme che si dirigono verso le montagne e Ryosuke, inginocchiandosi, prega che Bagi possa vivere in solitudine lontano dalla cattiveria dell'uomo.\nDistribuzione.\nNord America.\nNon \u00e8 stato distribuito ufficialmente in Nord America in nessuna forma, tuttavia \u00e8 presente una edizione in audio originale e sottotitolata in lingua inglese sul popolare sito di broadcast YouTube. \u00c8 stato distribuito in molti altri paesi ma ancora nel 2011 non \u00e8 stata pubblicata nessuna produzione ufficiale sottotitolata.\nItalia.\nTrasmesso in prima visione da Rai Uno negli anni 80, i diritti sono stati poi acquisiti in seguito dall'editore Yamato Video. Nella versione italiana Bagi \u00e8 doppiata da Cinzia De Carolis."}
{"id": "3892576", "revid": "1305772", "url": "https://it.wikipedia.org/wiki?curid=3892576", "title": "San Martiniano", "text": "San Martiniano pu\u00f2 indicare diversi santi che la Chiesa cattolica registra nel Martirologio Romano:"}
{"id": "3892580", "revid": "709565", "url": "https://it.wikipedia.org/wiki?curid=3892580", "title": "Il barattolo", "text": "Il barattolo \u00e8 stato un programma televisivo per ragazzi, in onda per 30 puntate nel palinsesto pomeridiano sul secondo canale RAI nella stagione televisiva 1980-1981 e 1981-1982.\nGli autori erano Corima, Stefano Jurgens e Gustavo Verde e la regia era affidata ad Angelo Zito e a Giovanni Ribet.\nIl programma, nel primo ciclo di trasmissione in onda dal 1\u00ba novembre 1980, prevedeva collegamenti esterni in origine affidati a Fabrizio Frizzi (alla sua prima esperienza lavorativa con la TV pubblica) e Roberta Manfredi, che si occuperanno successivamente anche della conduzione in studio. Don Lurio, invece, avr\u00e0 un suo spazio dove dar\u00e0 lezioni di ballo.\nNel secondo cliclo di trasmissioni a partire dal 3 ottobre 1981, il programma fu condotto da Gianni Ippoliti affiancato dall'attore e cabarettistia Nando Paone, da Elenonora Flavetta, e da Antonella Cesar\u00f2."}
{"id": "3892586", "revid": "74801", "url": "https://it.wikipedia.org/wiki?curid=3892586", "title": "Filocle (architetto)", "text": "Biografia.\nFilocle non \u00e8 menzionato dagli autori antichi, la sua attivit\u00e0 risulta documentata da un'iscrizione del 409 a.C. conservata tra il Museo epigrafico di Atene e il British Museum, da cui si ricava che fosse architetto e del demo di Acarne.\nOpere.\nSempre dalla stessa iscrizione, risulta che fosse tra i membri del consiglio che presiedeva ai lavori del tempio dell'Eretteo (fra il 421 a.C. e il 407 a.C.) sull'Acropoli di Atene."}
{"id": "3892587", "revid": "287204", "url": "https://it.wikipedia.org/wiki?curid=3892587", "title": "Livin' My Love", "text": "Livin' My Love \u00e8 il singolo d'apertura di \"Wonderland\" con collaborazione degli LMFAO \u00e8 NERVO."}
{"id": "3892588", "revid": "599013", "url": "https://it.wikipedia.org/wiki?curid=3892588", "title": "Van Ranst", "text": "Biografia.\nNon esistendo un \"report\" ufficiale dei Giochi olimpici estivi di , del cavaliere belga non si sa molto, ne la data di nascita, ne il nome di battesimo."}
{"id": "3892599", "revid": "838137", "url": "https://it.wikipedia.org/wiki?curid=3892599", "title": "Falkner (disambigua)", "text": ""}
{"id": "3892602", "revid": "1543377", "url": "https://it.wikipedia.org/wiki?curid=3892602", "title": "Lubiana (incrociatore ausiliario)", "text": "Il Lubiana (gi\u00e0 Ljubljana, gi\u00e0 Salona) \u00e8 stato un incrociatore ausiliario della Regia Marina, gi\u00e0 piroscafo passeggeri jugoslavo ed in precedenza austroungarico. \nStoria.\nImpostata nel 1903 come scafo numero 716 nei cantieri Swan &amp; Hunter di Newcastle, la nave venne varata e completata nel 1904 con il nome di \"Salona\", come piroscafo passeggeri, per la Societ\u00e0 di Navigazione Ungaro-Croata (\"Magyar Horv\u00e1t Tengeri G\u0151zhaj\u00f3z\u00e1si RT\"), con sede a Fiume. La nave, un piccolo piroscafo da 936 tonnellate di stazza lorda, era propulsa da una macchina a vapore a quadruplice espansione che imprimeva la potenza di 1500\u00a0hp ad una singola elica, consentendo una velocit\u00e0 di 11 nodi. Nel corso della sua vita la piccola unit\u00e0, eccetto che per i periodi di guerra, venne utilizzata per i collegamenti costieri nelle acque della Dalmazia e dell'Adriatico.\nNel 1918, sul finire della prima guerra mondiale, il \"Salona\" venne requisito dalla k.u.k. Kriegsmarine, armato ed utilizzato come trasporto. \nDissolto l'Impero austro-ungarico, nel 1919 la compagnia proprietaria divenne Societ\u00e0 per Azioni Croata di Navigazione Marittima (\"Hrvatsko Dioni\u010dko Pomorsko Parobrodarsko Dru\u0161tvo\"), sempre con sede a Fiume, ma la nave risult\u00f2 temporaneamente battente bandiera italiana. Nel 1922 la societ\u00e0 di navigazione divenne jugoslava, con il nome di Jadranska Plovidba Dioni\u010dko Parobrodarsko Dru\u0161tvo e sede a Sussak, e nel 1931 il piroscafo ebbe il proprio nome mutato in \"Ljubljana\". La nave risultava all'epoca stazzare 985 tonnellate di stazza lorda e 608 tonnellate di stazza netta.\nNell'aprile 1941, in seguito all'invasione italo-tedesca della Jugoslavia, il \"Ljubljana\", che all'inizio del mese si era recato nella baia di Cattaro a disposizione della Jugoslovenska kraljevska ratna mornarica, venne catturato dalle truppe dell'Asse; nel 1942 (per altre fonti nello stesso 1941) il piroscafo venne requisito dalla Regia Marina ed iscritto nel ruolo del Naviglio ausiliario dello Stato, con il proprio nome italianizzato in \"Lubiana\". Armato con un cannone da 57/43 mm e due mitragliere da 13,2 mm (secondo alcune fonti anche con scaricabombe antisommergibile per bombe di profondit\u00e0), il \"Lubiana\" venne impiegato come incrociatore ausiliario, con matricola \"D 27\", adibito a compiti di scorta nelle acque dell'Adriatico. \nAlle 16.28 del 15 agosto 1943 il \"Lubiana\", insieme ad altre navi da guerra, stava scortando da Valona a Bari un convoglio composto dai mercantili \"Cesco\", \"Goggiam\" e \"Citt\u00e0 di Spezia\" con truppe a bordo quando il convoglio venne attaccato dal sommergibile britannico \"Unruly\", che silur\u00f2 il \"Cesco\", che fu portato ad incagliare in costa. Pi\u00f9 avanti nella stessa giornata, alle 20.45, in posizione 41\u00b009' N e 17\u00b025' E (a 27 miglia per 33\u00b0 \u2013 a sudest\u00a0\u2013 di San Cataldo, vicino a Bari), il convoglio venne nuovamente attaccato, con il lancio di quattro siluri, dal sommergibile polacco \"Dzik\": le armi mancarono di poco il \"Lubiana\" ed il piroscafo \"Citt\u00e0 di Spezia\" e danneggiarono il \"Goggiam\". La nave danneggiata pot\u00e9 essere rimorchiata verso Bari, venendo portata ad arenare nei pressi di San Cataldo. \nFino all'armistizio del settembre 1943 il \"Lubiana\" effettu\u00f2 un totale di 103 missioni di scorta nelle acque del Mare Adriatico. Dopo l'armistizio l'incrociatore ausiliario rimase in mano italiana; nel corso della cobelligeranza, nel 1945 (per altre fonti sul finire del 1943), la nave venne restituita alla Jugoslavia, riassumendo il nome di \"Ljubljana\": si trattava dell'unico piroscafo postale della Jadranska Plovidba ad essere ancora a galla. Il piroscafo ebbe per\u00f2 breve vita dopo il ritorno ai propri armatori: il 14 maggio 1945, infatti, il \"Ljubljana\" urt\u00f2 una mina ed affond\u00f2 nella baia di Buccari, non lontano da Fiume. Altre fonti non parlano di affondamento della nave, ma di \u00ab\"total loss\"\u00bb, dizione utilizzata per una nave non affondata ma danneggiata a tal punto da risultare ormai irreparabile."}
{"id": "3892606", "revid": "599013", "url": "https://it.wikipedia.org/wiki?curid=3892606", "title": "Louis Finet", "text": "Biografia.\nAd oltre all'oro a squadre, nel volteggio fu anche bronzo individuale."}
{"id": "3892616", "revid": "767487", "url": "https://it.wikipedia.org/wiki?curid=3892616", "title": "Eobalaenoptera harrisoni", "text": "L\u2019eobalenottera (Eobalaenoptera harrisoni) \u00e8 un cetaceo estinto, vissuto nel Miocene medio (circa 14 milioni di anni fa). I suoi resti fossili sono stati ritrovati in Nordamerica (Virginia).\nDescrizione.\nQuesto animale doveva essere piuttosto simile alle balene attuali, e l'aspetto doveva ricordare forse quello della balena grigia della California (\"Eschrichtius robustus\"). La lunghezza dell'intero animale doveva essere di circa 11 metri. Alcune caratteristiche morfologiche di \"Eobalaenoptera\" riguardano le ossa del cranio: erano presenti grandi processi zigomatici divergenti (che fanno supporre una notevole ampiezza della testa) e grandi ossa note come exoccipitali, particolarmente rigonfie. Quest'ultima caratteristica potrebbe essere esclusiva di \"Eobalaenoptera\" (autapomorfia).\nClassificazione.\nI fossili di \"Eobalaenoptera\" vennero trovati negli anni '90 nella Contea di Caroline, in Virginia, in terreni databili al Miocene medio (formazione di Calvert). I fossili includevano parti del cranio. Uno studio del 2004 ha permesso di stabilire un nuovo genere e una nuova specie di balene, \"Eobalaenoptera harrisoni\"; secondo un'analisi cladistica, questo animale possiede caratteristiche che lo accomunano a un clade di balene che comprende le balenottere attuali e la balena grigia. \"Eobalaenoptera\" sarebbe quindi il pi\u00f9 antico membro di questo clade. Studi molecolari fanno supporre che la differenziazione tra i due grandi gruppi di balene (balenottere e balena grigia da una parte, balene vere e proprie dall'altra) sia avvenuta circa 25 milioni di anni fa, all'inizio del Miocene."}
{"id": "3892617", "revid": "22356", "url": "https://it.wikipedia.org/wiki?curid=3892617", "title": "Eobalaenoptera", "text": ""}
{"id": "3892626", "revid": "633110", "url": "https://it.wikipedia.org/wiki?curid=3892626", "title": "21\u00ba Reggimento genio guastatori", "text": "Il 21\u00ba Reggimento Genio Guastatori \u00e8 un reparto dell'Esercito Italiano con sede a Caserta,e la Compagnia Genio dislocata a Castrovillari (CS) dipende dalla 8\u00aa Brigata bersaglieri \"Garibaldi\".\nStoria.\nLe origini del 21\u00ba Reggimento genio guastatori risalgono al 21\u00ba Reggimento genio, costituito a Trani il 1\u00ba ottobre 1937 e trasferito il 17 ottobre dello stesso anno in Africa settentrionale nel neo costituito XXI Corpo d'armata della Cirenaica.\nDal 1\u00ba gennaio 1938 il reggimento, con sede a Bengasi, venne ordinato su tre Battaglioni misti. All'inizio del secondo conflitto mondiale divenne Centro di Mobilitazione e tramite il Deposito vennero costituiti reparti delle varie specialit\u00e0 impiegati con le Grandi Unit\u00e0 che operavano in Africa Settentrionale:\nNel corso del conflitto tali reparti diedero prova del loro valore, durante la Campagna del Nordafrica soprattutto in Cirenaica.\nIl Centro di mobilitazione venne sciolto il 31 maggio 1941, mentre il 21\u00ba Reggimento genio venne invece sciolto nel novembre 1942 per eventi bellici.\nDopoguerra.\nIl 1\u00ba gennaio 1953 veniva ricostituito a Trani un Battaglione del genio con la denominazione \"XXI\u00b0 Battaglione genio pionieri di Corpo d\u2019Armata\", posto alle dipendenze del X Comando Militare Territoriale di Napoli.\nIl 1\u00ba Aprile 1962 una Compagnia del Battaglione veniva trasferita ad Oderzo, in provincia di Treviso, alle dipendenze della III Brigata Missili.\nIl 19 gennaio 1963 l'intero battaglione veniva assegnato alla III Brigata Missili e trasferito da Trani a Vicenza, nella cui sede, il 31 maggio 1967, si ricongiungeva anche la Compagnia Genio Pionieri con sede ad Oderzo.\nIl 1\u00ba ottobre 1975 il Battaglione stanziato a Vicenza assumeva la denominazione di 21\u00ba Battaglione genio pionieri \"Timavo\" che ereditava le tradizioni e la bandiera di guerra del 21\u00ba Reggimento genio, assegnata con Decreto del 12 novembre 1976.\nIl 1\u00ba febbraio 1979 il Battaglione venne sciolto e nello stesso anno lo Stato maggiore dell'Esercito, nel quadro di una pi\u00f9 razionale distribuzione delle Unit\u00e0 del genio sul territorio nazionale ed anche per consentire interventi tempestivi in caso di pubbliche calamit\u00e0 nel Sud, dispose la costituzione, in data 1\u00ba febbraio 1979, presso la Caserma \"G. Amico\" di Caserta (caserma \u201cG. Amico\u201d), di un reparto del genio con la denominazione di \"Battaglione genio pionieri per X\u00b0 CMT\" alle dipendenze del Comandante del genio della Regione Militare Meridionale. Il 1\u00ba gennaio 1980 il battaglione assunse la denominazione di 21\u00ba Battaglione Genio Pionieri \"Timavo\" ereditandone la Bandiera di Guerra. Nella stessa giornata del 1\u00ba gennaio 1980 veniva creata, autonoma con sede in Vicenza, dal 21\u00ba Battaglione Genio Pionieri \"Timavo\", la Compagnia Genio Pionieri \"Aquileia\" che successivamente, nel dicembre 1983, veniva trasferita a Portogruaro rimanendo sempre autonoma nell'ambito della 3\u00aa Brigata missili \"Aquileia\" e veniva poi soppressa il 31 gennaio 1991.\nIn seguito al sisma del 23 novembre 1980, il 21\u00ba Battaglione genio pionieri \"Timavo\" interveniva prontamente, in soccorso delle popolazioni colpite dal terremoto, nei Comuni di Avellino, Laviano, Castelfranci, Castelnuovo di Conza, Gragnano, Lioni, Lacedonia, Montoro Inferiore, Montoro Superiore, Napoli, Serino, Sant'Angelo dei Lombardi, San Michele di Serino, Santa Lucia di Serino, Solofra, Santomenna, Santo Stefano del Sole, Teora, considerati fra pi\u00f9 disastrati, operando poi nelle province di Avellino, Napoli e Salerno fino al 31 maggio 1981. Per i soccorsi prestati in tale occasione la bandiera di guerra del battaglione veniva decorata, con decreto 15 dicembre 1981 di Medaglia di bronzo al valore dell'Esercito.\nCon il ripristino del livello reggimentale nell'Esercito Italiano, il 21 settembre 1993 il battaglione veniva inquadrato nel ricostituito il 21\u00ba Reggimento genio pionieri.\nA decorrere dal 1\u00ba dicembre 1997 il Reggimento passava alle dipendenze del Comando Raggruppamento Genio in Udine, inserito nei Supporti delle Forze Operative Terrestri.\nIl occasione dell'alluvione di Sarno del maggio 1998 iul reggimento fu il primo reparto ad accorrere nelle zone investite salvando vite umane ed alleviava i disagi e le sofferenze della popolazione colpite. Per l'opera prestata la bandiera del reggimento venne decorata di Medaglia di bronzo al merito civile.\nDal 13 novembre 1999 al 30 marzo 2000 il battaglione genio pionieri \"Timavo\", inquadrato nel 21\u00ba Reggimento genio pionieri, veniva impiegato per la prima volta nell\u2019ambito dell\u2019operazione \"Joint Guardian\" in Kosovo.\nIl 30 settembre 2000 il Reggimento veniva riconfigurato in Reggimento Genio Guastatori. Il 1\u00ba dicembre 2000, nel quadro del riordinamento delle Forze Operative Terrestri, il Reggimento \u00e8 passato alle dipendenze della 8\u00aa Brigata bersaglieri \"Garibaldi\".\nDal 28 novembre 2000 al 28 marzo 2001 e dal 30 luglio 2001 al 1\u00ba dicembre 2001 il Battaglione genio guastatori \u00e8 stato nuovamente impiegato in Kosovo nell\u2019operazione Joint Guardian, operazione nella quale sarebbe stato impiegato anche da dicembre 2004 a giugno 2005.\nDa gennaio 2003 a maggio 2003 il Battaglione genio ha preso parte all\u2019operazione \"ISAF\" in Afghanistan, dove da febbraio 2003 a giugno 2003 \u00e8 stato impegnato anche un Plotone EOD per l'Operazione Nibbio svolta nell'ambito dell'operazione Enduring Freedom.\nIl 21\u00ba Reggimento genio guastatori ha partecipato all'Operazione Antica Babilonia in Iraq da giugno ad ottobre 2003, operando bella zona di Nasiriyah dal 26 giugno 2003 al 7 ottobre 2003. Per aver contribuito in maniera determinante al successo della missione la bandiera del reggimento \u00e8 stata decorata di Megaglia d'argento al valor militare con decreto 13 aprile 2006. Dal dicembre 2004 ad aprile 2005, ed una Compagnia genio dal maggio 2006 a novembre 2006 il reggimento \u00e8 stato nuovamente impiegato in Iraq nell'ambito dell'Operazione Antica Babilonia.\nNel territorio italiano il personale del 21\u00ba Reggimento ha partecipato tra il 2000 e il 2005 alle complesse operazioni di bonifica da ordigni esplosivi e da residuati bellici nei territori delle Regioni Campania, Basilicata, Molise, Calabria e Puglia, meritando per l'opera svolta la Medaglia d'oro al valor civile e all'Operazione Strade Pulite nel febbraio 2010.\nNel febbraio 2012, aliquote di personale e mezzi del 21\u00ba Reggimento genio guastatori sono stati mobilitati per l'emergenza maltempo e sono intervenuti con pale caricatrici di grande capacit\u00e0 per ripristinare la viabilit\u00e0 nelle province di Potenza (Potenza, Melfi, Lagonegro e Forenza), Benevento (Castelfranco in Miscano), Avellino (San Sossio Baronia), Caserta (San Gregorio Matese e zona Miralago), Frosinone (Frosinone, Sora, Ceccano, Ferentino e Arnara) alleviando i disagi delle popolazioni.\nOnorificenze.\nNella sua storia il 21\u00ba Reggimento genio guastatori ha meritato le seguenti onorificenze alla bandiera:\nSimbolo.\nScudo.\nPartito semitroncato:\na) d'azzurro ad una torre d'argento, aperta, finestrata e murata di nero, fondata su campagna di verde e cimata da un colle dello stesso sostenente un drago al naturale, tenete con la branca destra una testa di toropure al naturale;\nb) di rosso alla croce d'argento;\nc) d'azzurro al silfio d'oro reciso.\nOrnamenti.\nSullo scudo corona turrita d'oro, accompagnata sotto da un nastro annodato nella corona, scendente e svolazzante in sbarra e in banda al lato dello scudo, rappresentativo della ricompensa al Valore. Sotto lo scudo su lista bifida d'oro, svolazzante, con la concavit\u00e0 rivolta verso l'alto, il motto \"Tutto osare\"."}
{"id": "3892628", "revid": "585241", "url": "https://it.wikipedia.org/wiki?curid=3892628", "title": "Giulio Ragno Favero", "text": ""}
{"id": "3892632", "revid": "1573940", "url": "https://it.wikipedia.org/wiki?curid=3892632", "title": "Martialis heureka", "text": "Martialis heureka \u00e8 una formica endemica della foresta amazzonica. \u00c8 l'unica specie del genere Martialis e della sottofamiglia Martialinae.\u00c8 una specie molto rara ed elusiva. I primi due esemplari scoperti, raccolti in un'area vicino a Manaus nel 1998, sono andati distrutti. Dopo anni di ricerche, un terzo esemplare, che rappresenta l'attuale olotipo della specie, \u00e8 stato ritrovato nel 2003.\u00c8 ritenuta una delle entit\u00e0 pi\u00f9 ancestrali nella linea evolutiva delle Formicidae.\nEtimologia.\nIl nome del genere (\"Martialis\" in latino = \"che appartiene a Marte\") fa riferimento agli insoliti caratteri morfologici, che hanno indotto i mirmecologi Stefan P. Cover e Edward O. Wilson ad attribuire a questa specie il nome di \"formica marziana\".L'epiteto specifico deriva dal greco eureka ( o = \"ho trovato\"). Il riferimento alla celebre esclamazione di Archimede vuole richiamare le difficoltose ricerche che sono state necessarie per il ritrovamento della specie.\nDescrizione.\nAlcuni caratteri morfologici di \"M. heureka\" sono condivisi con tutte le altre specie della famiglia Formicidae: la presenza di una ghiandola metapleurale sul torace, le caratteristiche antenne genicolate, con primo articolo particolarmente allungato, e il caratteristico peziolo.Al di l\u00e0 di questi elementi comuni le operaie di \"M. heureka\" presentano alcuni caratteri che le differenziano nettamente dalle altre specie della famiglia: hanno mandibole insolitamente allungate, e, rispetto alle robuste zampe anteriori, le due paia di zampe posteriori sono sottili e affusolate; sono inoltre prive di occhi e marcatamente depigmentate.\nBiologia.\nNon \u00e8 stato mai possibile osservare approfonditamente in natura il comportamento di questa specie. Sulla base dei caratteri morfologici dei pochi esemplari disponibili si ritiene che vivano in colonie sotterranee e che predino piccoli invertebrati.\nDistribuzione e habitat.\nI tre unici esemplari noti di questa specie sono stati raccolti nella lettiera di un'area di foresta amazzonica nei pressi di Manaus (Brasile)."}
{"id": "3892637", "revid": "125422148", "url": "https://it.wikipedia.org/wiki?curid=3892637", "title": "Marco Ciappelli", "text": "Alla Siae risultano depositate a suo nome oltre 500 canzoni; tra i maggiori successi aventi la sua firma si ricordano in particolare quelli di Mina, Patty Pravo, Fiorella Mannoia, Noemi, Nina Zilli, Alessandra Amoroso. Ha scritto anche per Bianca Atzei, Irene Fornaciari, Anna Tatangelo, Mod\u00e0, Fiorello, Facchinetti, Alex Britti, Giuliano Palma etc. Dal 2005 ad oggi Marco Ciappelli ha avuto suoi brani in gara al Festival di Sanremo per 7 volte. E con le sue canzoni \u00e8 arrivato alle fasi finali di tutti i talent musicali (\"X-Factor 2009 e 2010, Amici 2013 e The Voice 2014\"); vincendo anche la prima edizione del talent \"Ora o mai pi\u00f9\" nel 2018 con Lisa. Nel 2019 vince con \"Altro che favole\" il festival Cerbul de Aur in Romania con Eliza G. (finalista di The Voice)"}
{"id": "3892640", "revid": "3831", "url": "https://it.wikipedia.org/wiki?curid=3892640", "title": "Consulta Araldica del Regno d'Italia", "text": ""}
{"id": "3892653", "revid": "324090", "url": "https://it.wikipedia.org/wiki?curid=3892653", "title": "Istituto Max Planck di astronomia", "text": "Il Max-Planck-Institut f\u00fcr Astronomie (Istituto Max Planck di Astronomia) \u00e8 un istituto di ricerca della Societ\u00e0 Max Planck. Si trova in Heidelberg, Baden-W\u00fcrttemberg, Germania nei pressi della cima del K\u00f6nigstuhl, a fianco dello storico osservatorio astronomico Landessternwarte Heidelberg-K\u00f6nigstuhl.\nL'istituto fu fondato nel 1967. I direttori fondanti furono H. Els\u00e4sser e G. Munch, cui segurono K.-H. B\u00f6hm, G. H. Herbig e S. V. W. Beckwith. I direttori attuali sono Hans-Walter Rix e Thomas Henning.\nAree di ricerca.\nAttualmente, i temi di ricerca comprendono la formazione dei pianeti e delle stelle nel gruppo di Thomas Henning e le galassie e la cosmologia nel gruppo di Hans-Walter Rix.\nIl MPIA costruisce anche strumenti o loro parti per telescopi terrestri e satelliti, tra i quali vi sono:\nProgramma laureati.\nLa International Max Planck Research School (IMPRS) per l'Astronomia e la Fisica del Cosmo \u00e8 un programma per laureati che porta al conseguimento del Dottorato di Ricerca (Ph.D.) in astrofisica. La scuola \u00e8 gestita in cooperazione con l'Universit\u00e0 di Heidelberg."}
{"id": "3892656", "revid": "21880", "url": "https://it.wikipedia.org/wiki?curid=3892656", "title": "Martialinae", "text": ""}
{"id": "3892657", "revid": "198326", "url": "https://it.wikipedia.org/wiki?curid=3892657", "title": "Hans von Rosen", "text": "Biografia.\nOltre alle due medaglie d'oro a squadre nel salto ostacoli, conquist\u00f2 anche un bronzo individuale in un'altra specialit\u00e0, il dressage."}
{"id": "3892658", "revid": "1494169", "url": "https://it.wikipedia.org/wiki?curid=3892658", "title": "Martialis", "text": ""}
{"id": "3892659", "revid": "1645873", "url": "https://it.wikipedia.org/wiki?curid=3892659", "title": "Governo Jan\u0161a II", "text": "Janez Jan\u0161a \u00e8 stato per la seconda volta Primo Ministro della Slovenia dal 10 febbraio 2012 al 20 marzo 2013. Il Governo Jan\u0161a II comprende il Primo Ministro, 11 ministri e 1 ministro senza portafoglio."}
{"id": "3892661", "revid": "287204", "url": "https://it.wikipedia.org/wiki?curid=3892661", "title": "J.League Division 1 2012", "text": "La stagione 2012 \u00e8 stata la ventesima edizione della J.League Division 1, massimo livello del campionato giapponese di calcio.\nAvvenimenti.\nAntefatti.\nLe novit\u00e0 del campionato riguardano principalmente le date di svolgimento delle partite, anticipate a sabato per venire incontro alle esigenze delle squadre che avrebbero dovuto affrontare in settimana la AFC Champions League, e l'introduzione di \"Adidas Tango 12\" come pallone ufficiale della competizione. Per quanto riguarda i diritti televisivi della competizione, viene rinnovato fino al 2016 l'accordo con SKY Perfect JSAT Corporation che continua quindi ad affiancarsi a NHK e a Tokyo Broadcasting System.\nPer quanto riguarda il calciomercato, le neopromosse rinnovano considerevolmente le loro formazioni puntando su elementi provenienti dal settore giovanile a scapito degli stranieri (Consadole Sapporo) o dalla prima divisione (FC Tokyo, che decide di non confermare l'allenatore Kiyoshi \u014ckuma assumendo il serbo Ranko Popovi\u0107). Le due protagoniste della stagione precedente (Nagoya Grampus e Kashiwa Reysol) confermano i loro tecnici ed effettuano operazioni minori (il Grampus riscatta Danilson C\u00f3rdoba e promuove alcuni giovani del vivaio) cos\u00ec come gli Urawa Red Diamonds che tuttavia assumono in panchina il serbo Mihailo Petrovi\u0107 proveniente dal Sanfrecce Hiroshima. Molto attive furono l'Albirex Niigata e le due squadre di Osaka, che rinnovarono le proprie rose assicurandosi degli innesti provenienti prevalentemente dal campionato brasiliano.\nIl campionato.\nIl campionato prese il via il 10 marzo: ai poco brillanti avvii di Kashima Antlers, Gamba Osaka e Yokohama F\u00b7Marinos (rimaste invischiate in zona retrocessione dopo pochi turni) fece da contraltare la fuga del Vegalta Sendai che, assunto il comando solitario della classifica dopo quattro turni, ottenne dei risultati favorevoli negli scontri diretti (tra cui il 3-2 esterno contro i campioni in carica del Kashiwa Reysol e il 4-0 casalingo contro il FC Tokyo) che gli permisero di concludere il mese di aprile con sei punti di vantaggio sugli Urawa Red Diamonds e sul Sanfrecce Hiroshima. Con l'inizio di maggio si fece avanti lo Shimizu S-Pulse che, vincendo lo scontro diretto esterno con la capolista del 6 maggio, si port\u00f2 sino a -2 dalla vetta per poi lasciare dopo due settimane il testimone al Sanfrecce; la squadra mantenne il distacco di due punti sino alla vigilia dello scontro diretto in programma il 23 giugno, il cui risultato finale (2-2 con il Sanfrecce raggiunto da un gol di Wilson nel finale) favor\u00ec il Vegalta Sendai, che arriv\u00f2 al giro di boa con due punti di vantaggio sul Sanfrecce e cinque sugli Urawa Red Diamonds.\nIl girone di ritorno inizi\u00f2 con una bagarre in vetta tra Vegalta Sendai e Sanfrecce, con gli Urawa Red Diamonds ad assistere da vicino: raggiunto una prima volta il 14 luglio, il Vegalta Sendai respinse gli avversari dopo due settimane per poi essere risucchiato l'11 agosto, in seguito ad una rocambolesca sconfitta con il Consadole Sapporo. Il Sanfrecce tent\u00f2 quindi una fuga portandosi subito a +3 dalla seconda, ma sub\u00ec un calo di rendimento che permetter\u00e0 al Vegalta Sendai di annullare lo svantaggio e di passare in vetta nella giornata antecedente lo scontro diretto. Prevalendo in casa per 2-1 il Sanfrecce riotterr\u00e0 il comando della classifica: in seguito al contemporaneo calo degli Urawa Red Diamonds, sino ad allora rimasti a stretto contatto con la vetta, il Vegalta Sendai rimarr\u00e0 come unica concorrente per la lotta al titolo riuscendo a riagganciare il Sanfrecce il 20 settembre e a condividere il comando della graduatoria per tutto il mese di ottobre. Con l'inizio di novembre il Vegalta Sendai accus\u00f2 un calo di rendimento infilando una serie di quattro partite consecutive senza vittoria: ci\u00f2 permise al Sanfrecce di prendere il largo e di ottenere, con una giornata di anticipo, il suo sesto titolo nazionale (il primo da quanto \u00e8 stato adottato il regime professionistico) nonch\u00e9 la qualificazione alla Coppa del Mondo per club in quanto squadra vincitrice del torneo organizzato dalla Federazione del Paese ospitante la competizione.\nIl calo accusato in settembre dagli Urawa Red Diamonds e il recupero di numerose squadre sinora rimaste in penombra riaccesero la bagarre per l'ultimo posto valido per la qualificazione in AFC Champions League: a novanta minuti dal torneo la graduatoria vide infatti quattro squadre ancora in corsa, con l'esordiente Sagan Tosu favorito dalla situazione di classifica. Le sconfitte di questi ultimi con gli Yokohama F\u00b7Marinos e del Kashiwa Reysol (che riuscir\u00e0 comunque ad ottenere il visto per la competizione continentale grazie al postumo successo in Coppa dell'Imperatore) con il Kashima Antlers permetter\u00e0 agli Urawa Red Diamonds, vincitori dello scontro diretto con il Nagoya Grampus, di ottenere il visto per la competizione continentale assieme al Sanfrecce e al Vegalta Sendai.\nIn coda si pot\u00e9 assistere alla graduale discesa del Vissel Kobe che, dopo un buon avvio, cal\u00f2 alla distanza sino a retrocedere all'ultima giornata in seguito ad una sconfitta contro un Sanfrecce Hiroshima ormai privo di obiettivi da raggiungere. A trarre vantaggio da tale risultato sar\u00e0 l'Albirex Niigata, in difficolt\u00e0 malgrado una difesa tra le meno battute, ma non il Gamba Osaka che, pur risultando miglior attacco del torneo e godendo di una differenza reti favorevole, per tutto l'arco del campionato soffrir\u00e0 di una crisi di risultati che le varr\u00e0 la prima retrocessione della sua storia. A chiudere la classifica fu il neopromosso Consadole Sapporo, che malgrado alcune vittorie prestigiose, non sar\u00e0 mai in grado di lottare per la salvezza.\nClassifica finale.\nLegenda:\n\u00a0\u00a0\u00a0\u00a0\u00a0 Campione del Giappone, ammessa alla AFC Champions League 2013 e alla Coppa del mondo per club 2012\n\u00a0\u00a0\u00a0\u00a0\u00a0 Ammesse alla AFC Champions League 2013\n\u00a0\u00a0\u00a0\u00a0\u00a0 Retrocessa in J.League Division 2 2013\nNote:\nStatistiche.\nClassifica dei marcatori.\nNel corso del campionato sono state segnate 855 reti, per una media di 2,79 marcature ad incontro. Di seguito \u00e8 riportata la classifica dei cannonieri:"}
{"id": "3892666", "revid": "1573940", "url": "https://it.wikipedia.org/wiki?curid=3892666", "title": "Coccymys kirrhos", "text": "Coccymys kirrhos () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 80 e 105\u00a0mm, la lunghezza della coda tra 142 e 159\u00a0mm, la lunghezza del piede tra 23 e 26\u00a0mm, la lunghezza delle orecchie tra 17 e 20\u00a0mm e un peso fino a 28\u00a0g.\nAspetto.\nLa pelliccia \u00e8 soffice e densa. Le parti superiori sono bruno-arancione brillante, con dei riflessi giallo-brunastri lungo i fianchi, la faccia \u00e8 grigia, le guance sono fulve, mentre le parti ventrali sono grigio-biancastre. Sono presenti degli anelli nero-brunastri intorno agli occhi e nella parte del muso dove sorgono le vibrisse. La parte dorsale delle zampe \u00e8 cosparsa di pochi peli brunastri o incolori. La coda \u00e8 pi\u00f9 lunga della testa e del corpo ed \u00e8 uniformemente bruno-grigiastra.\nBiologia.\nComportamento.\n\u00c8 una specie notturna e arboricola, sebbene passi gran parte del tempo al suolo per nutrirsi.\nDistribuzione e habitat.\nQuesta specie \u00e8 diffusa nella parte centro-occidentale della cordigliera centrale della Nuova Guinea.\nVive nelle foreste muschiose medio-montane e nelle praterie tra 2.230 e 2.500 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3892671", "revid": "716003", "url": "https://it.wikipedia.org/wiki?curid=3892671", "title": "Michael Plumb", "text": ""}
{"id": "3892675", "revid": "1573940", "url": "https://it.wikipedia.org/wiki?curid=3892675", "title": "Coccymys ruemmleri", "text": "Coccymys ruemmleri () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 93 e 114\u00a0mm, la lunghezza della coda tra 122 e 171\u00a0mm, la lunghezza del piede tra 25 e 28\u00a0mm, la lunghezza delle orecchie tra 15 e 21\u00a0mm e un peso fino a 34,8\u00a0g.\nAspetto.\nLa pelliccia \u00e8 soffice e densa. Le parti superiori sono marroni scure, mentre le parti ventrali variano dal grigio-biancastro al bianco-grigiastro scuro. Sono presenti degli anelli pi\u00f9 scuri intorno agli occhi e nella parte del muso dove sorgono le vibrisse, il resto del muso \u00e8 grigio. La parte dorsale delle zampe \u00e8 cosparsa di pochi peli brunastri o incolori. La coda \u00e8 pi\u00f9 lunga della testa e del corpo, \u00e8 uniformemente marrone e talvolta \u00e8 bianca all'estremit\u00e0.\nBiologia.\nComportamento.\nQuesta specie \u00e8 probabilmente terricola, dove si rifugia in sistemi di tane e cunicoli nella foresta e nella brughiera.\nDistribuzione e habitat.\nQuesta specie \u00e8 diffusa nell'estrema parte orientale della cordigliera centrale della Nuova Guinea.\nVive nelle foreste muschiose montane, nelle praterie e nelle brughiere tra 1.900 e 4.100 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la mancanza di reali minacce ad elevate altitudini, classifica \"C.ruemmleri\" come specie a rischio minimo (LC)."}
{"id": "3892680", "revid": "767487", "url": "https://it.wikipedia.org/wiki?curid=3892680", "title": "Retribution (film 1914 Pollard)", "text": "Retribution \u00e8 un cortometraggio muto del 1914 diretto e interpretato da Harry A. Pollard. La protagonista femminile del film \u00e8 Margarita Fischer, moglie di Pollard.\nTrama.\nMay West \u00e8 una giovane campagnola che resta affascinata dai racconti di Roger Carlin, un artista che le fa conoscere con la fantasia un mondo diverso da quello del suo tranquillo villaggio. Ma la citt\u00e0, a cui Roger si \u00e8 sottratto per quella breve vacanza, lo richiama indietro: lui parte, promettendole di ritornare presto per sposarla.\nGli anni passano: Roger \u00e8 diventato famoso ed \u00e8 fidanzato con una ricca ed elegante giovane. Incontra, per\u00f2, una celebre attrice di cui si innamora. Il giorno delle nozze, la donna interrompe la cerimonia, rivelando di essere May West, la giovane e ingenua ragazza abbandonata anni prima, ora alla ricerca di vendetta.\nProduzione.\nIl film fu prodotto dall'American Film Manufacturing Company con il nome Beauty.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale cinematografiche degli Stati Uniti il 7 aprile 1914."}
{"id": "3892690", "revid": "119964146", "url": "https://it.wikipedia.org/wiki?curid=3892690", "title": "Cla\u00ebs K\u00f6nig", "text": "Biografia.\nOltre alla medaglie d'oro a squadre nel salto ostacoli, conquist\u00f2 anche un argento, sempre a squadre, in un'altra specialit\u00e0, il concorso completo."}
{"id": "3892691", "revid": "1543377", "url": "https://it.wikipedia.org/wiki?curid=3892691", "title": "Interzona", "text": "Interzona \u00e8 una Associazione di Promozione Sociale indipendente che ha sede nel \"Magazzino 22\" degli \"ex Magazzini Generali\" di Verona. L'associazione oltre alla propria programmazione cura in cooperazione con altre associazioni, enti ed istituzioni, alcuni festival, rassegne ed eventi culturali focalizzando la propria attenzione su varie discipline artistiche: musica, teatro, cinema e arti visive. L'associazione conta ogni anno oltre 6.000 tesserati.\nStoria.\nL'Associazione Culturale Interzona nasce nel 1992 al fine di gestire lo spazio interno agli \"ex Magazzini Generali\" denominato \"Stazione Frigorifera Specializzata\" dopo un periodo di abbandono durato pi\u00f9 di trent'anni, affermandosi anche come una delle prime realt\u00e0 di \"dismissione creativa\" attuata in Italia. Notevole esempio di archeologia industriale in stile razionalista del 1929, questo luogo rimase la sede dell'Interzona fino al 2004, anno in cui l'Interzona si trasfer\u00ec nel \"Magazzino 22\" Il centro inaugura la sua attivit\u00e0 il 31 dicembre del 1993 e l'associazione che lo gestisce, indirizzandone inizialmente le attivit\u00e0 in campo sia artistico che sociale, si ispir\u00f2 alle realt\u00e0 della Berlino post muro e della scena underground londinese, organizzando eventi culturali che guardavano alla ricerca e alla sperimentazione, ospitando musicisti, artisti e creativi, ma anche organizzando e partecipando a carovane pacifiste nella ex-Jugoslavia in guerra..\nNel 2000 il progetto \"Prototipo\" autogestito da Fanny &amp; Alexander, Masque Teatro, Motus e Teatrino Clandestino e da Interzona nell'ambito della Biennale di Venezia vince il Premio Ubu.\nNel 2008 Interzona entra a far parte del circuito internazionale Trans Europe Halles, che conta 48 membri in 24 paesi, unendo proposte anche molto diverse fra loro che cooperano facendo convivere proposte culturali indipendenti e multidiscplinari.\nDal 2009 vengono inaugurate le rassegne \"Una Certa Idea dell'Italia\" diretta da Simone Menegoi, rassegna di videoarte che ha visto la partecipazione di alcuni dei pi\u00f9 importanti videoartisti italiani, fra cui Nico Vascellari, Carloni &amp; Franceschetti, Diego Perrone, Zapruder filmmakersgroup e \"Are We HUMAN\" rassegna di Arte scenica in cui vengono presentati artisti della performance art e del teatro di ricerca italiano. In passato hanno presentato loro lavori in questo contesto artisti come Pippo Delbono, Chiara Frigo, Barokthegreat, Romeo Castellucci/Soc\u00ecetas Raffaello Sanzio, Black Fanfare+Dewey Dell, Alessandro Sciarroni, Rotozaza, Cristina Rizzo, Babilonia Teatri, Teatro Valdoca, Mariangela Gualtieri.\nLo spazio.\nInterzona vede al proprio interno uno spazio multifunzionale di oltre 1000 m\u00b2, una sala concerti, una saletta Dj, un'area riviste e wireless ed un Bar."}
{"id": "3892693", "revid": "287204", "url": "https://it.wikipedia.org/wiki?curid=3892693", "title": "Claes K\u00f6nig", "text": ""}
{"id": "3892703", "revid": "478133", "url": "https://it.wikipedia.org/wiki?curid=3892703", "title": "Jean-Pierre Philippe Salomons", "text": ""}
{"id": "3892704", "revid": "1573940", "url": "https://it.wikipedia.org/wiki?curid=3892704", "title": "Coccymys shawmayeri", "text": "Coccymys shawmayeri () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 87 e 107\u00a0mm, la lunghezza della coda tra 132 e 177\u00a0mm, la lunghezza del piede tra 24 e 27\u00a0mm e la lunghezza delle orecchie tra 16 e 20\u00a0mm.\nAspetto.\nLa pelliccia \u00e8 soffice. Le parti superiori sono marroni scure, mentre le parti ventrali sono grigio-biancastre. Sono presenti degli anelli pi\u00f9 scuri intorno agli occhi e nella parte del muso dove sorgono le vibrisse. Il resto del muso \u00e8 grigio. La parte dorsale delle zampe \u00e8 cosparsa di pochi peli brunastri o incolori. La coda \u00e8 pi\u00f9 lunga della testa e del corpo, \u00e8 uniformemente scura con l'estremit\u00e0 pi\u00f9 chiara, \u00e8 ricoperta fittamente di peli e da 14 anelli di scaglie per centimetro.\nBiologia.\nAlimentazione.\nSi nutre probabilmente di frutta e di insetti.\nDistribuzione e habitat.\nQuesta specie \u00e8 diffusa nella parte centro-orientale della cordigliera centrale della Nuova Guinea.\nVive nelle foreste muschiose montane tra 1.900 e 3.600 metri di altitudine.\nTassonomia.\n\u00c8 considerata da diversi autori una sottospecie di \"Coccymys ruemmleri\".\nStato di conservazione.\nLa IUCN Red List considera questa specie come sinonimo di \"Coccymys ruemmleri\"."}
{"id": "3892705", "revid": "287204", "url": "https://it.wikipedia.org/wiki?curid=3892705", "title": "Yokohama F\u00b7Marinos 2012", "text": "Questa voce raccoglie le informazioni riguardanti gli Yokohama F\u00b7Marinos nelle competizioni ufficiali della stagione 2012.\nMaglie e sponsor.\nVengono confermati gli sponsor Nissan (presente sulla parte anteriore), All Nippon Airways e Life Plaza Holdings, impressi su maglie prodotte dalla Adidas."}
{"id": "3892707", "revid": "468892", "url": "https://it.wikipedia.org/wiki?curid=3892707", "title": "Penigal", "text": ""}
{"id": "3892710", "revid": "119964107", "url": "https://it.wikipedia.org/wiki?curid=3892710", "title": "Frank Martin (cavaliere)", "text": "Biografia.\nLa medaglia d'oro a squadre nel salto ostacoli ai Giochi di fu conquistata con Hans von Rosen, Cla\u00ebs K\u00f6nig e Daniel Norling."}
{"id": "3892712", "revid": "22356", "url": "https://it.wikipedia.org/wiki?curid=3892712", "title": "Mammalodon", "text": ""}
{"id": "3892727", "revid": "827882", "url": "https://it.wikipedia.org/wiki?curid=3892727", "title": "Krog", "text": ""}
{"id": "3892732", "revid": "767487", "url": "https://it.wikipedia.org/wiki?curid=3892732", "title": "AEGON Pro Series Sunderland 2012", "text": "Il AEGON Pro Series Sunderland 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Sunderland in Gran Bretagna dal 30 gennaio al 5 febbraio 2012 su campi in cemento e aveva un montepremi di $25,000.\nVincitori.\nSingolare.\n Sarah Gronert ha battuto in finale Annika Beck per 3-6, 6-2, 6-3\nDoppio.\n Justyna Jegio\u0142ka / Di\u0101na Marcink\u0113vi\u010da hanno battuto in finale Martina Caciotti / Anastasia Grymalska per 6-4, 2-6, [10-6]"}
{"id": "3892734", "revid": "436907", "url": "https://it.wikipedia.org/wiki?curid=3892734", "title": "One of Us", "text": ""}
{"id": "3892737", "revid": "767487", "url": "https://it.wikipedia.org/wiki?curid=3892737", "title": "Hell Is for Heroes (gruppo musicale)", "text": "Gli Hell Is for Heroes sono stati un gruppo post-hardcore inglese, formatosi a Londra nel 2000."}
{"id": "3892743", "revid": "228587", "url": "https://it.wikipedia.org/wiki?curid=3892743", "title": "Consadole Sapporo 2012", "text": "Questa voce raccoglie le informazioni riguardanti il Consadole Sapporo nelle competizioni ufficiali della stagione 2012."}
{"id": "3892746", "revid": "119964150", "url": "https://it.wikipedia.org/wiki?curid=3892746", "title": "\u00c5ge Lundstr\u00f6m", "text": "Biografia.\nVincitore di un argento olimpico individuale nel concorso completo ad e di un oro con la squadra svedese, quattro anni dopo, a , vinse l'oro sempre a squadre, ma nel salto ostacoli."}
{"id": "3892748", "revid": "410660", "url": "https://it.wikipedia.org/wiki?curid=3892748", "title": "Soci\u00e9t\u00e9 Fran\u00e7aise de Production", "text": ""}
{"id": "3892753", "revid": "765341", "url": "https://it.wikipedia.org/wiki?curid=3892753", "title": "Osservatorio di stato di Heidelberg-K\u00f6nigstuhl", "text": "Losservatorio di stato di Heidelberg-K\u00f6nigstuhl (in tedesco Landessternwarte Heidelberg-K\u00f6nigstuhl) \u00e8 un osservatorio astronomico storico situato nei pressi della cima del monte K\u00f6nigstuhl nel territorio della citt\u00e0 di Heidelberg in Germania. In realt\u00e0 il primo osservatorio fu aperto in origine nella vicina citt\u00e0 di Mannheim nel 1774, ma il progressivo deteriorarsi delle condizioni di osservazione ne impose il trasferimento sul K\u00f6nigstuhl nel 1898.\nL'osservatorio fa parte del Centro di Astronomia dell'Universit\u00e0 di Heidelberg. L'Istituto Max Planck di astronomia fu aperto nel 1967 in un sito adiacente all'osservatorio.\nL'attuale direttore (dal 2006) \u00e8 Andreas Quirrenbach.\nStoria.\nLa strumentazione dell'osservatorio deriva dall'osservatorio di Mannheim, fondato nel 1774. Nel 1880, l'osservatorio fu provvisoriamente trasferito a Karlsruhe a causa delle peggiorate condizioni di osservazione astronomica/atmosferica. Negli anni seguenti si presero in considerazione altri tre siti, ma la scelta finale cadde sul monte K\u00f6nigstuhl di Heidelberg.\nIl 20 giugno 1898 il \"Gro\u00dfherzogliche Bergsternwarte\" fu inaugurato con una cerimonia ufficiale da Federico I, Granduca di Baden.\nL'istituto astronomico comprendeva due dipartimenti complementari, quello di astrofisica, diretto da Max Wolf, e quello di astrometria, diretto da Karl Wilhelm Valentiner.\nValentiner fu direttore dell'osservatorio di Mannheim e cominci\u00f2 a trasferirsi a Karlsruhe. Successivamente al pensionamento di Valentiner nel 1909, Max Wolf assunse la direzione di entrambi i dipartimenti.\nMentre il nuovo edificio dell'osservatorio era ancora in costruzione, Max Wolf ottenne un sussidio di 10.000 USD dalla filantropa americana Catherine Wolfe Bruce per l'acquisizione di un nuovo e potente telescopio rifrattore duale da , l\"astrografo doppio di Bruce\". Per molti anni, questo telescopio fu il principale strumento di ricerca dell'osservatorio. Successivamente, ottenne un sussidio per costruire il telescopio riflettore da , il primo dell'osservatorio e lo storico riflettore da 16 pollici fu donato alla citt\u00e0 di Karlsruhe che riusc\u00ec cos\u00ec a configurare un proprio osservatorio, collegato all'istituto scolastico locale, il Gymnasium Max Planck.\nIl principale campo di attivit\u00e0 dell'osservatorio fu la ricerca di nebulae e la ricerca di asteroidi. Wolf, il suo staff e i suoi successori scoprirono oltre 800 asteroidi, tra i quali anche il primo asteroide troiano Achilles nel 1906.\nDal Landessternwarte Heidelberg-K\u00f6nigstuhl, tra il 1912 e il 1957 Karl Wilhelm Reinmuth scopr\u00ec quasi 400 asteroidi.\nNel 2005 cess\u00f2 la gestione dell'osservatorio da parte del governo federale tedesco e fu unito all'Istituto di Astrofisica Teorica e all'Istituto di Calcolo Astronomico per costituire il Centro di Astronomia dell'Universit\u00e0 di Heidelberg.\nEdifici.\nI telescopi dell'osservatorio sono alloggiati in sei cupole di osservazione.\nNel sito vi \u00e8 anche una \"via dei pianeti\", il cui scopo \u00e8 quello di illustrare i sistemi planetari.\nStrumentazione.\nL'osservatorio \u00e8 dotato della seguente strumentazione:"}
{"id": "3892756", "revid": "287204", "url": "https://it.wikipedia.org/wiki?curid=3892756", "title": "One of Us (Joan Osborne)", "text": ""}
{"id": "3892759", "revid": "767487", "url": "https://it.wikipedia.org/wiki?curid=3892759", "title": "Open GDF Suez De L'Isere 2012", "text": "L'Open GDF Suez De L'Isere 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Grenoble in Francia dal 30 gennaio al 5 febbraio 2012 su campi in cemento e aveva un montepremi di $25,000.\nVincitori.\nSingolare.\n Karol\u00edna Pl\u00ed\u0161kov\u00e1 ha battuto in finale Krist\u00fdna Pl\u00ed\u0161kov\u00e1 per 7-611, 7-66\nDoppio.\n Karol\u00edna Pl\u00ed\u0161kov\u00e1 / Krist\u00fdna Pl\u00ed\u0161kov\u00e1 hanno battuto in finale Valentina Ivachnenko / Maryna Zanevs'ka per 6-1, 6-3"}
{"id": "3892762", "revid": "74801", "url": "https://it.wikipedia.org/wiki?curid=3892762", "title": "Georg von Braun", "text": "Biografia.\nPartecip\u00f2 con la squadra svedese di salto ostacoli ai Giochi di , ma essendo stato il 4\u00ba cavaliere in ordine di punteggio e facendo classifica solo i primi tre, gli annali non gli assegnano la medaglia d'oro conquistata dagli altri tre componenti del team."}
{"id": "3892764", "revid": "767487", "url": "https://it.wikipedia.org/wiki?curid=3892764", "title": "Jacques Almain", "text": "Insegn\u00f2 dal 1512 all'Universit\u00e0 di Parigi. Fu oppositore di Tommaso De Vio e Guglielmo di Ockham."}
{"id": "3892770", "revid": "767487", "url": "https://it.wikipedia.org/wiki?curid=3892770", "title": "Rapina record a New York", "text": "Rapina record a New York (\"The Anderson Tapes\") \u00e8 un film del 1971, diretto da Sidney Lumet.\nTrama.\n\"Duke Anderson\" viene rilasciato dopo dieci anni di reclusione e decide, quasi istantaneamente, di svaligiare l'intero edificio dove vive Ingrid, la sua ragazza, in una sola rapina. Il colpo viene finanziato da un boss mafioso nostalgico mentre Anderson arruola quattro dei suoi vecchi amici, a loro insaputa per\u00f2 l'intera operazione \u00e8 sotto sorveglianza da parte di un detective privato.\nHome Video.\nIn Italia il film \u00e8 stato distribuito su DVD nel 2003 dalla Sony Pictures, senza contenuti extra."}
{"id": "3892771", "revid": "287204", "url": "https://it.wikipedia.org/wiki?curid=3892771", "title": "Antonio de Almeida", "text": "Dal 1935 insegn\u00f2 a Lisbona e nel 1961 divenne accademico pontificio per i suoi meriti nello studio antropologico dell'Angola."}
{"id": "3892772", "revid": "767487", "url": "https://it.wikipedia.org/wiki?curid=3892772", "title": "William N'Gounou", "text": "Carriera.\nGiocatore.\nDopo aver giocato nella massima serie nigerina ha trascorso la gran parte della sua carriera nelle serie minori svedesi.\nNazionale.\n\u00c8 passato alla storia per essere il primo calciatore nigerino ad aver segnato in una Coppa d'Africa il 27 gennaio 2012. Prende parte anche alla Coppa d'Africa 2013, giocando gli ultimi undici minuti della partita pareggiata per 0-0 contro la Repubblica Democratica del Congo il 24 gennaio 2013."}
{"id": "3892775", "revid": "76963", "url": "https://it.wikipedia.org/wiki?curid=3892775", "title": "Apolinario de Almeida", "text": "Biografia.\nFu eletto arcivescovo titolare di Nicea nel 1627 e poi coadiutore di Alfonso Mendez, ultimo patriarca latino di Etiopia. Fu espulso da questo paese nel 1630 e, poich\u00e9 oppose resistenza coadiuvato da altri due religiosi, Giacinto Franceschi e Francisco Ruiz, fu con loro impiccato su un'isoletta.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3892780", "revid": "438304", "url": "https://it.wikipedia.org/wiki?curid=3892780", "title": "Gustaf Dyrsch", "text": "Biografia.\nAi Giochi di non partecip\u00f2 alla prova individuale."}
{"id": "3892781", "revid": "93556", "url": "https://it.wikipedia.org/wiki?curid=3892781", "title": "Campionati mondiali di slittino 2012", "text": "I Campionati mondiali di slittino 2012, quarantatreesima edizione della manifestazione organizzata dalla Federazione Internazionale Slittino, si tennero dal 10 al 12 febbraio 2012 ad Altenberg, in Germania, sulla Rennschlitten- und Bobbahn Altenberg, la stessa sulla quale si svolsero le competizioni iridate nel 1996; furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nVincitrice del medagliere fu la nazionale tedesca, capace di conquistare tre titoli e cinque medaglie sulle dodici assegnate in totale: quelle d'oro furono vinte da Felix Loch nel singolo uomini, al suo terzo trionfo dopo quelli ottenuti ad Oberhof 2008 ed a Lake Placid 2009, da Tatjana H\u00fcfner nell'individuale femminile, giunta al suo quarto titolo iridato dopo quelli colti ad Igls 2007, ad Oberhof 2008 ed a Cesana Torinese 2011, e dalla squadra composta dagli stessi Loch e H\u00fcfner insieme a Toni Eggert e Sascha Benecken nella prova a squadre. La gara del doppio vide la vittoria della coppia austriaca formata dai fratelli Andreas e Wolfgang Linger.\nOltre ai tedeschi Felix Loch e Tatjana H\u00fcfner, che vinsero due medaglie d'oro, gli altri atleti che riuscirono a salire per due volte sul podio in questa rassegna iridata furono i connazionali Toni Eggert e Sascha Benecken ed i russi Al'bert Dem\u010denko e Tat'jana Ivanova.\nCome nell'edizione precedente, anche in questa vennero assegnati i titoli mondiali under 23 premiando gli atleti meglio piazzati nelle tre gare iridate del singolo uomini, del singolo donne e del doppio che non avevano ancora compiuto il ventitreesimo anno di et\u00e0.\nRisultati.\nSingolo uomini.\nLa gara fu disputata l'11 febbraio nell'arco di due \"manches\" e presero parte alla competizione 37 atleti in rappresentanza di 20 differenti nazioni; campione uscente era l'italiano Armin Z\u00f6ggeler, che concluse la prova al terzo posto, ed il titolo fu conquistato dal tedesco Felix Loch, gi\u00e0 campione mondiale ad Oberhof 2008 ed a Lake Placid 2009 nonch\u00e9 campione olimpico a , davanti al russo Al'bert Dem\u010denko, vincitore della medaglia d'argento ai Giochi di .\nLa speciale classifica riservata agli under 23 vide primeggiare il tedesco Felix Loch sul russo Evgenij Voskresenskij e l'italiano Dominik Fischnaller.\nSingolo donne.\nLa gara fu disputata il 12 febbraio nell'arco di due \"manches\" e presero parte alla competizione 25 atlete in rappresentanza di 15 differenti nazioni; campionessa uscente era la tedesca Tatjana H\u00fcfner, che riusc\u00ec a bissare il titolo ottenuto nella precedente edizione, davanti alla russa Tat'jana Ivanova ed all'altra tedesca Natalie Geisenberger, al suo quarto podio iridato consecutivo. Grazie a questo risultato la H\u00fcfner raggiunse Margit Schumann e Sylke Otto in vetta alla classifica delle plurivincitrici nella specialit\u00e0.\nLa speciale classifica riservata agli under 23 vide primeggiare la russa Tat'jana Ivanova sulla canadese Dayna Clay e l'italiana Sandra Gasparini.\nDoppio.\nLa gara fu disputata tra il 10 febbraio nell'arco di due \"manches\" e presero parte alla competizione 54 atleti in rappresentanza di 14 differenti nazioni; campioni uscenti erano i fratelli austriaci Andreas e Wolfgang Linger, che riuscirono a bissare il titolo ottenuto nella precedente edizione, davanti ai tedeschi Toni Eggert e Sascha Benecken ed agli altri austriaci Peter Penz e Georg Fischler.\nLa speciale classifica riservata agli under 23 vide primeggiare i russi Aleksandr Denis'ev e Vladislav Antonov sui canadesi Tristan Walker e Justin Snith e gli italiani Ludwig Rieder e Patrick Rastner.\nGara a squadre.\nLa gara fu disputata il 12 febbraio ed ogni squadra nazionale pot\u00e9 prendere parte alla competizione con una sola formazione; nello specifico la prova vide la partenza di una \"staffetta\" composta da un singolarista uomo ed uno donna, nonch\u00e9 da un doppio per ognuna delle 13 formazioni in gara, che scesero lungo il tracciato consecutivamente senza interruzione dei tempi tra un atleta e l'altro; il tempo totale cos\u00ec ottenuto laure\u00f2 campione la nazionale tedesca di Felix Loch, Tatjana H\u00fcfner, Toni Eggert e Sascha Benecken davanti alla squadra russa formata da Al'bert Dem\u010denko, Tat'jana Ivanova, Vladislav Ju\u017eakov e Vladimir Machnutin ed a quella canadese composta da Samuel Edney, Alex Gough, Tristan Walker e Justin Snith."}
{"id": "3892782", "revid": "767487", "url": "https://it.wikipedia.org/wiki?curid=3892782", "title": "Guilherme de Almeida", "text": "\u00c8 ricordato per la sua raccolta di opere, \"Toda a poesia\" (1952)."}
{"id": "3892786", "revid": "767487", "url": "https://it.wikipedia.org/wiki?curid=3892786", "title": "Shalako", "text": "Shalako \u00e8 un film del 1968 diretto da Edward Dmytryk.\nTrama.\nNew Mexico 1880, Bosky Fulton organizza una battuta di caccia per un gruppo di aristocratici europei accompagnati da un politico e sua moglie. Peccato che decidano di penetrare nel territorio degli Apache.\nAllontanatasi dal gruppo la contessa Irina viene infatti attaccata dagli indiani ma tratta in salvo da Shalako, ex ufficiale di cavalleria che ora si dedica a proteggere gli indiani e il loro territorio. Si accorda con il capo indiano, porter\u00e0 gli europei fuori dal territorio ma il figlio Chato gli rivela la sua intenzione di ucciderlo.\nShalako, raggiunto il gruppo cerca di convincere il capo van Hallstatt a lasciare il territorio ma visto il suo rifiuto lascia il gruppo per chiedere aiuto all'esercito e nel frattempo gli indiani attaccano il gruppo di europei. Fulton ne approfitta per scappare con parte dei viveri e delle armi lasciando gli altri in balia degli indiani, seguita da Lady Daggett, sua amante ma vengono trucidati dagli indiani.\nIl resto del gruppo sopravvissuto all'attacco degli indiani si incammina verso un altopiano che Shalako ritiene protetto, questa volta con l'approvazione di van Hallstatt. Presto vengono raggiunti da Fulton unico sopravvissuto dell'attacco degli indiani ma si scontra con Sir Charles Daggett e si uccidono a vicenda.\nChato e un gruppo di indiani colgono di sorpresa gli ultimi europei rimasti ma questa volta affronta direttamente Shalako che lo batte. Shalako potrebbe ucciderlo ma compare il capo indiano che pur di salvare il figlio concede agli europei la possibilit\u00e0 di raggiungere la salvezza uscendo dal loro territorio."}
{"id": "3892788", "revid": "147622", "url": "https://it.wikipedia.org/wiki?curid=3892788", "title": "Manuel de Almeida", "text": "Divenuto (1594) gesuita, trascorse periodi in India (1602) ed Etiopia (1622), da cui fu espulso."}
{"id": "3892789", "revid": "767487", "url": "https://it.wikipedia.org/wiki?curid=3892789", "title": "Copa Bionaire 2012", "text": "La Copa Bionaire \u00e8 stato un torneo di tennis femminile giocato sul campo in terra battuta facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Cali in Colombia dal 6 al 12 febbraio 2012 con un montepremi di $100,000+H.\nPartecipanti.\nAltri partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono passati dalle qualificazioni:\nLa seguente giocatrice ha ricevuto un lucky loser entrando nel tabellone principale:\nCampioni.\nSingolare femminile.\n Alexandra Dulgheru ha battuto in finale Mandy Minella per 6-3, 1-6, 6-3\nDoppio femminile.\n Karin Knapp / Mandy Minella hanno battuto in finale Alexandra Cadan\u021bu / Ioana Raluca Olaru per 6-4, 6-3"}
{"id": "3892791", "revid": "1126664", "url": "https://it.wikipedia.org/wiki?curid=3892791", "title": "Manuel Antonio de Almeida", "text": "Il suo romanzo Mem\u00f3rias de um sargento de mil\u00edcias (1854) gli garant\u00ec una grande fama.\nBiografia.\nFiglio del tenente Ant\u00f4nio de Almeida e di Josefina Maria de Almeida. Suo padre mor\u00ec quando Manuel Ant\u00f4nio aveva solo dieci anni. Nel 1855 si laure\u00f2 in medicina ma non esercit\u00f2 mai la professione, lavorando come giornalista e scrittore per ragioni economiche. Divenne redattore del giornale Correio Mercantil, nel quale pubblico a puntate il romanzo \"Mem\u00f3rias de um sargento de mil\u00edcias,\" dal 1852 fino al 1853. \nNel 1858 divenne presidente della Tipografia Nazionale Brasiliana dove conobbe Joaquim Maria Machado de Assis, che l\u00ec lavorava come apprendista tipografo.\nMor\u00ec nel 1861 mentre stava iniziando una carriera politica, a causa di un incidente navale.\nCollegamenti esterni.\n\u2022 (PT) https://www.academia.org.br/academicos/manuel-antonio-de-almeida/biografia"}
{"id": "3892798", "revid": "287204", "url": "https://it.wikipedia.org/wiki?curid=3892798", "title": "Manuel Pires de Almeida", "text": "Svolse sia attivit\u00e0 di traduttore che di critico letterario, ma la sua opera fu dimenticata e riscoperta solo in epoca moderna."}
{"id": "3892803", "revid": "436907", "url": "https://it.wikipedia.org/wiki?curid=3892803", "title": "Giant Robot", "text": ""}
{"id": "3892804", "revid": "287204", "url": "https://it.wikipedia.org/wiki?curid=3892804", "title": "Nicolau Tolentino de Almeida", "text": "Noto insegnante di retorica a Lisbona, fu segretario all'Interno.\nScrittore poliedrico, fu uno dei pi\u00f9 fecondi autori satirici della sua epoca. Nel 1790 entr\u00f2 nella Nuova Arcadia, accademia letteraria portoghese fondata a Lisbona da Ant\u00f3nio Dinis da Cruz e Silva nel 1756 col nome di Arcadia Lusitana."}
{"id": "3892805", "revid": "984922", "url": "https://it.wikipedia.org/wiki?curid=3892805", "title": "Bertil Sandstr\u00f6m", "text": "Biografia.\nDa a salt\u00f2 solamente i Giochi di ."}
{"id": "3892809", "revid": "47141945", "url": "https://it.wikipedia.org/wiki?curid=3892809", "title": "Cartoline postali", "text": ""}
{"id": "3892812", "revid": "478133", "url": "https://it.wikipedia.org/wiki?curid=3892812", "title": "Bim Bum Bam Compilation", "text": "Bim Bum Bam compilation \u00e8 una raccolta di sigle di serie animate e programmi per bambini degli anni '80 (e in minima parte '90) in onda sulle reti Mediaset, commercializzata a partire dal 10 febbraio 2012 attraverso il circuito delle edicole. Dal giorno 28 dello stesso mese, la compilation, \u00e8 stata distribuita anche nei canali di vendita tradizionali, con un'edizione apposita.\nTracce.\nCD1\nCD2"}
{"id": "3892814", "revid": "110157", "url": "https://it.wikipedia.org/wiki?curid=3892814", "title": "Look in My Heart", "text": "Look in My Heart \u00e8 il primo album in studio della cantante statunitense Alyssa Milano, pubblicato nel 1989 dalla Pony Canyon."}
{"id": "3892829", "revid": "287204", "url": "https://it.wikipedia.org/wiki?curid=3892829", "title": "Hironori Otsuka", "text": ""}
{"id": "3892831", "revid": "1318658", "url": "https://it.wikipedia.org/wiki?curid=3892831", "title": "Leonor de Almeida Portugal", "text": "Paragonata a Madame de Sta\u00ebl da Alexandre Herculano, \u00e8 stata una delle pi\u00f9 grandi protagoniste della letteratura portoghese per quanto riguarda la stagione neoclassica e il preromanticismo.\nConosciuta con lo pseudonimo di \"Alcipe\" nell'Arcadia Lusitana, si distinse anche nella pittura e la sua famiglia fu una delle pi\u00f9 potenti della nobilt\u00e0 portoghese dell'epoca.\nBiografia.\nInfanzia e prigionia (1750-1777).\nLeonor de Almeida Portugal nasce il 31 ottobre 1750 nella \"freguesia\" di S\u00e3o Jorge de Arroios di Lisbona, figlia del secondo marchese di Alorna, Jo\u00e3o de Almeida Portugal. La famiglia di Leonor venne perseguitata dal Marchese di Pombal per la sua parentela coi Tavora: il padre Jo\u00e3o de Almeida aveva sposato a Lisbona il 2 dicembre 1747, nella \"freguesia\" di S\u00e3o Sebasti\u00e3o da Pedreira, Leonor Tom\u00e1sia Raimunda de Lorena e T\u00e1vora (Santos-o-Velho, 14 dicembre 1729 \u2013 Almada, 30 ottobre 1790), ottava figlia di Francisco de Assis de T\u00e1vora.\nLeonor ebbe un'infanzia turbolenta: i suoi nonni materni e zii furono condannati barbaramente in seguito al Processo dei Tavora e, ad appena otto anni, fu rinchiusa insieme alla madre e alla sorella nel Convento di san Felice di Chelas, mentre il padre venne imprigionato nella Torre di Bel\u00e9m e in seguito nel forte della Junqueira, sospettato di conoscere i crimini dei Tavora. Infatti, secondo Hern\u00e2ni Cidade in \"Marquesa de Alorna, Poesias\" , \"\u00e8 stato accusato di aver prestato un fucile a uno dei cospiratori\". Pombal aveva ordinato l'arresto dati i legami di parentela che legavano gli Alorna alla famiglia dei marchesi di Tavora. La prigionia dur\u00f2 diciotto anni, fino al 1777, dopodich\u00e9, alla morte del re Giuseppe I, Maria I salendo al trono ordin\u00f2 la liberazione dei prigionieri dallo Stato. Alcuni, tuttavia, non volevano usare la loro libert\u00e0 senza prima rivendicare la loro innocenza, come fece il padre di Leonor.\nPass\u00f2 la prima parte della sua vita al Convento di Chelas, passando le giornate a studiare le opere di Rousseau, Voltaire, Montesquieu, Pierre Bayle, d'Alembert e Diderot. Qui si dedic\u00f2 ad una composizione di poesie che raggiunse una grande fama e che apparve nelle sue opere complete col titolo di \"Poesias de Chelas\". Nel convento si recarono numerosi poeti dell'Arcadia, ma non solo, come Francisco Manuel do Nascimento, a renderle omaggio. \u00c8 in questo contesto che nacque il nome di \"Alcipe\" e di \"Daphne\" a sua sorella, Maria de Almeida. Nei quasi diciannove anni di confino a Chelas, Leonor, oltre alla letteratura e alla pittura, si dedic\u00f2 al servizio d'infermeria, lavor\u00f2 in refettorio e come organista del convento. Conosceva a fondo diverse lingue, aveva un'ampia formazione scientifica, disegnava e dipingeva in modo ammirevole. Di carattere era affabile ed era diventata ormai cara a tutte le religiose.\nLeonor venne liberata con la sua famiglia dalla prigionia di Chelas nel 1777 a 27 anni, lasciandovi interessanti composizioni poetiche dalla sensibilit\u00e0 quasi romantica sulla sua vita conventuale.\nMatrimonio (1779).\nIl 15 febbraio 1779 sposa a Lisbona il conte Carlo di Oyenhausen-Gravenburg (3 gennaio 1739 - 3 marzo 1793), figlio di Federico Ulrico e Federica Guglielmina di Lorena, nipote del famoso \"Chevalier\" di Lorena, amante di Filippo d'Orleans. Il conte di Oyenhausen-Gravenburg, gentiluomo del re inglese Giorgio II, \u00e8 stato aiutante di campo del Generale Sporch delle forze di Hannover, fedeli all'Inghilterra. Partecip\u00f2 alla Guerra dei sette anni nell'esercito del principe Ferdinando di Brunswick e fu al servizio del langravio Federico Guglielmo in diverse negoziazioni a Vienna, all'Aia e a Berlino, dove firm\u00f2 come plenipotenziario il contratto di matrimonio del Langravio con la principessa di Brandeburgo, nipote del re di Prussia. Fu al servizio di Maria I del Portogallo nel settembre 1777 con il grado di brigadiere. Tra le altre cariche ricoperte si ricordano quella di Ministro Plenipotenziario a Vienna nel 1780, Feldmaresciallo nel 1789, Luogotenente Generale ed Ispettore Generale di Fanteria nel 1792. Entrato nel Consiglio di Stato della regina Maria I, viene nominato governatore delle armi dell'Algarve, ma mor\u00ec prima di assumere la carica, nel 1793.\nA Vienna (1779-1784).\nNel 1779 Leonor si trasferisce ad Oporto, dato che il marito \u00e8 diventato comandante del Sesto Reggimento dell'Infante reale, che ha sede proprio in questa citt\u00e0. Ad Oporto la marchesa partorisce la primogenita Leonor Benedita de Almeida e Oyenhausen. Il suo soggiorno nella citt\u00e0 portoghese \u00e8 solo temporaneo, visto che nel 1780 la regina Maria I del Portogallo investe il conte Carlo del titolo di ministro plenipotenziario alla Corte di Vienna, costringendo la coppia a trasferirsi nella capitale austriaca. Sulla strada per Vienna, Leonor e il marito sono ricevuti dalle corti di Carlo III di Spagna e di Luigi XVI di Francia. A Vienna, Leonor diventa un membro di spicco della scena poetica locale, distinguendosi anche come pittrice di rilievo. Nonostante la sua salute spesso cagionevole, per via della differenza tra il rigido clima austriaco e quello portoghese, Leonor d\u00e0 alla luce altre due figlie: Frederica de Almeida e Oyenhausen, il 20 agosto 1782, e Juliana de Almeida e Oyenhausen, il 1\u00ba settembre 1784.\nA Vienna la marchesa di Alorna ha modo di conoscere le pi\u00f9 grandi menti e personalit\u00e0 d'Europa, da Madame de Sta\u00ebl a Jacques Necker. Leonor entra pure nelle grazie dell'imperatrice d'Austria Maria Teresa e del suo successore, Giuseppe II, che le consegna il titolo di dama dell'Ordine della Croce stellata. Riceve perfino un'udienza privata da papa Pio VI, in visita alla corte imperiale viennese, che la decora di altre investiture. Contemporaneamente ai successi presso la corte austriaca, Leonor rimane comunque in contatto con la sua famiglia d'origine e la Corte reale in Portogallo. Ritorna infatti spesso in patria in diverse occasioni, per esempio quando consegna al padre un suo dipinto, intitolato \"Soledade\". Dona inoltre un\"'Allegoria dell'amore coniugale\" alla principessa Benedetta, moglie di Giuseppe principe del Brasile, e una copia di un dipinto di Guido Reni alla regina Maria del Portogallo. Nel 1785 Leonor e la sua famiglia lasciano Vienna, essendo richiamati a Lisbona.\nRitorno in Portogallo (1785-1801).\nLeonor e la sua famiglia ritornano in Portogallo nel 1785, quando il conte Carlo viene nominato Luogotenente generale del Primo reggimento dell'Infante reale. Alla corte portoghese la marchesa di Alorna diventa dama di compagnia della principessa Carlotta Gioacchina, moglie del principe del Brasile Giovanni, figlio dei padrini di Leonor, ossia la regina Maria e il re Pietro III del Portogallo. Da ufficiale di alto rango presso la corte reale lusitana, Leonor diventa ben presto una personalit\u00e0 celebre in Portogallo, dando vita oltretutto ad uno dei saloni letterari pi\u00f9 esclusivi e rinomati del paese. La marchesa elaborer\u00e0 perfino qualche abbozzo preliminare per la costruzione del Palazzo reale di Ajuda, anche se verranno preferiti in seguito piani architettonici dagli stili pi\u00f9 contemporanei. A Lisbona frequenta i circoli intellettuali ed entra nell'Accademia della Nuova Arcadia Lusitana, con l'identificativo di \"Alcipe\".\nNel 1790, il conte Carlo d'Oyenhausen diventa governatore generale del Regno dell'Algarve, cosicch\u00e9 la famiglia \u00e8 costretta ad un nuovo trasloco, questa volta a Faro. Il soggiorno viene bruscamente interrotto dalla morte del conte Carlo il 3 marzo 1793, all'et\u00e0 di 54 anni. Leonor, rimasta vedova, si trasferisce con i figli presso alcuni possedimenti di sua propriet\u00e0 nella municipalit\u00e0 di Almeirim, nella provincia del Ribatejo. Ad Almeirim Leonor si dedica all'educazione dei suoi sei figli, impartendo loro lezioni sui classici, seguendo gli stessi studi che intraprese lei da giovane nel Convento di Chelas. Nel 1800 d\u00e0 in sposa la primogenita, Juliana de Almeida e Oyenhausen, al secondo conte d'Elga, Aires Jos\u00e9 Maria de Saldanha Albuquerque Coutinho Matos e Noronha.\nNel 1801 le muore il padre, Jo\u00e3o de Almeida Portugal, secondo Marchese di Alorna, e il titolo viene ereditato dal figlio Pedro de Almeida, fratello di Leonor. Afflitta dai continui lutti, Leonor soggiorna con la famiglia a Londra, trovando ospitalit\u00e0 presso il palazzo di Domingos de Sousa Coutinho, conte di Funchal, all'epoca ambasciatore portoghese in Regno Unito. Appena giunta in Inghilterra, alla marchesa viene fatto sapere dello scoppio della Guerra delle arance.\nGuerre napoleoniche (1801-1815).\nConclusasi la Guerra delle arance nel 1801, Leonor rimane in Inghilterra fino al 1809, anno nel quale la marchesa fa ritorno in Portogallo, poich\u00e9 il fratello \u00e8 stato nominato comandante della Legione portoghese e generale maggiore delle forze armate nella Spagna napoleonica. Allo stesso modo, la figlia di Leonor, Juliana, diventa \"ma\u00eetresse-en-titre\" del generale Jean-Andoche Junot, capo delle truppe napoleoniche in Spagna e Portogallo. Nonostante fosse assicurata da queste relazioni familiari con gli invasori francesi, la marchesa di Alorna decide di mandare il suo unico figlio maschio, Jo\u00e3o Carlos Ulrico de Almeida e Oyenhausen, conte di Oyenhausen-Groewenbourg, a raggiungere la corte reale portoghese, trasferitasi a Rio de Janeiro.\nNel momento in cui il fratello Pedro de Almeida viene esonerato dal comando della Legione portoghese, nel 1810, Leonor fa ritorno in Gran Bretagna. Nel 1813 Pedro, terzo Marchese di Alorna, muore senza lasciare discendenti diretti e Leonor diventa l'erede legittima del suo titolo. Per acquisire il titolo di \"Marchesa di Alorna\" ed ereditare tutte le propriet\u00e0 ad esso associate, Leonor chiede allora un permesso per ritornare in patria e un riconoscimento ufficiale da parte del principe reggente del Brasile Giovanni. Durante il ritorno in Portogallo e l'ottenimento del riconoscimento dei suoi titoli, lei e i suoi figli soggiornano nel Palazzo dei marchesi di Fronteira, dimora della figlia Leonor Benedita de Almeida e Oyenhausen e del genero Jo\u00e3o Jos\u00e9 Lu\u00eds de Mascarenhas Barreto, sesto Marchese di Fronteira. Appena ottenuto il riconoscimento, Leonor diventa ufficialmente Marchesa di Alorna, ma non contessa di Assumar, che rimane un titolo affiliato al suo erede, e proprietaria di due tenute associate al marchesato di Alorna, oltre ad un'indennit\u00e0 annuale di 12 mila cruzados come premio dei servizi militari offerti dal fratello e dal padre.\nGli ultimi anni (1815-1839).\nAl termine delle guerre napoleoniche, Leonor conduce una vita appartata presso la dimora della sua tenuta ereditata ad Alorna. Nonostante la fine dei conflitti e delle invasioni straniere nel paese, la stabilit\u00e0 politica del Portogallo viene minata dalla guerra d'indipendenza in Brasile, da cui tuttavia la marchesa di Alorna si estrania totalmente, visti i numerosi lutti in famiglia occorsi in battaglia; nel 1822 le muore anche l'unico figlio maschio, Jo\u00e3o Carlos Ulrico de Almeida e Oyenhausen, al servizio della Quarta cavalleria reale come Luogotenente-Colonnello. La morte di Jo\u00e3o Carlos lascia l'eredit\u00e0 dei titoli nobiliari alla figlia primigenita della marchesa, Leonor Benedita de Almeida e Oyenhausen, che diventa contessa di Oyenhausen-Groewenbourg e contessa di Assumar.\nLeonor si riavvicina alla vita pubblica portoghese soltanto nel 1826, quando viene invitata come alta ciambellana dell'infanta Isabella Maria di Braganza, futura Reggente di Portogallo, alla riapertura delle Corti generali portoghesi. Nel 1828 prende parte alla cerimonia in cui la regina Maria II viene destituita dal trono del regno in favore dello zio, che diventa re con il nome di Michele del Portogallo. Nel 1834, quando Pietro IV vince la Guerra civile portoghese, riportando sul trono Maria II, Leonor \u00e8 a capo del coro della messa di proclamazione della regina Maria nella Cattedrale di Lisbona. La marchesa partecipa inoltre ai funerali di Pietro IV nello stesso anno.\nNel 1833, Leonor viene nominata Dama dell'Ordine di Santa Isabella da Amelia di Leuchtenberg, duchessa di Braganza, e membro dell'Ordine della Croce stellata da Carolina Augusta di Baviera, imperatrice d'Austria. In qualit\u00e0 di importante membro dell'alta nobilit\u00e0 portoghese, la marchesa viene invitata ad assistere alle nozze tra la regina Maria II e Augusto di Beauharnais, ma \u00e8 impossibilitata a presenziare per l'et\u00e0 avanzata. La coppia reale fa comunque visita a Leonor il giorno successivo. Nel 1836, Leonor si trasferisce definitivamente al Palazzo dei marchesi di Fronteira, dove passa gli ultimi anni della sua vita insieme alla figlia Leonor Benedita de Almeida, contessa di Assumar, e al nipote Jos\u00e9 Trasimundo Mascarenhas Barreto, settimo Marchese di Fronteira. Leonor de Almeida Portugal muore nel palazzo l'11 ottobre 1839, poco prima di compiere 89 anni. Viene sepolta nel Cimitero dei Piaceri di Lisbona."}
{"id": "3892832", "revid": "253234", "url": "https://it.wikipedia.org/wiki?curid=3892832", "title": "Georg Solta", "text": ""}
{"id": "3892834", "revid": "110157", "url": "https://it.wikipedia.org/wiki?curid=3892834", "title": "Monumento alla Libert\u00e0 (Trujillo)", "text": ". \nIl monumento alla Libert\u00e0 \u00e8 una scultura situata nella piazza principale della citt\u00e0 di Trujillo (Per\u00f9), realizzata dallo scultore tedesco Edmund Moeller. Si compone di tre sezioni: la prima \u00e8 su una piattaforma circolare con piedistalli, poggiante su una base di granito, che supporta le sculture che rappresentano l'arte, la scienza, il commercio e la salute. Il secondo corpo \u00e8 formato da tre statue robusti. Una statua di un uomo accovacciato, come simbolo di oppressione o di schiavit\u00f9. Una seconda statua le braccia indietro, che simboleggia la lotta per la libert\u00e0. La terza statua \u00e8 un uomo con le braccia alzate e le mani che fanno il pugno come simbolo di liberazione. Anche in questo corpo pu\u00f2 essere situato seguenti placche: una per commemorare la proclamazione dell'indipendenza di Trujillo, condotta da Jos\u00e9 Bernardo de Torre Tagle, il 29 dicembre 1820. La seconda targa commemora la battaglia di Jun\u00edn, e la terza targa commemora la battaglia di Ayacucho.\nStoria.\nTrujillo ha ottenuto l'indipendenza dalla Spagna il 29 dicembre 1820, quando don Jos\u00e9 Bernardo Marques de la Torre Tagle ha proclamato l'indipendenza del Comune di Trujillo, a quel tempo appartenente al Vicereame del Per\u00f9. Questo evento ha portato alle autorit\u00e0 cittadine per glorificare gli antenati. Questa idea, gi\u00e0 radicata nel citt\u00e0, \u00e8 stato raccolto dal deputato regionale Enrique Marquina, nel Congresso nel 1899, \u00e8 riuscito a emanare una legge speciale. Poi un comitato \u00e8 stato composto dal prefetto, il rettore della \"Universidad Nacional de Trujillo\", \"Presidente del Tribunale Superiore di giustizia, libert\u00e0\", il sindaco della provincia di Trujillo, e le altre autorit\u00e0. Questa commissione \u00e8 responsabile per il controllo e dirigere la costruzione del Monumento alla Libert\u00e0 di essere situato nel Piazza principale della citt\u00e0 di Trujillo.\nNel 1921, \u00e8 stato scritto il concorso per costruire il monumento, chiamando per artisti nazionali e stranieri. Dopo la chiamata, la commissione, presieduta dal Prefetto Derteano Molina, ha ricevuto 104 modelli, per lo pi\u00f9 dall'Europa.\nIl modello scelto apparteneva al tedesco Edmund Moeller, per meglio simboleggiare l'importanza dell'evento storico del gruppo libertario, la prima prodotta in Per\u00f9. La giuria ha assegnato lo scultore il premio di 1000 sterline, che \u00e8 stato registrato, e quindi apportare le misure necessarie per venire a Moeller e intraprende la costruzione del monumento.\nIl lavoro dell'artista Moeller \u00e8 considerato molto audace nella concezione. Lo scultore ha descritto il modello dopo che \u00e8 stato collocato la prima pietra il 10 maggio, secondo Moeller 1925.El per coprire il costo del progetto era di soli 250\u00a0000, \u00e8 stata costruita in Germania. Dopo quattro anni, un mese e 25 giorni, il monumento \u00e8 stato inaugurato il 4 luglio 1927, in qualit\u00e0 di sponsor Augusto B. Leguia, presidente, e sua figlia Carmen Rosa Leguia Swayne."}
{"id": "3892835", "revid": "1442080", "url": "https://it.wikipedia.org/wiki?curid=3892835", "title": "Copa Bionaire 2012 - Singolare", "text": "Irina-Camelia Begu era la detentrice del titolo ma ha deciso di non partecipare.\nIl titolo di campionessa l'ha vinto Alexandra Dulgheru che ha battuto in finale Mandy Minella 6-3, 1-6, 6-3."}
{"id": "3892837", "revid": "110157", "url": "https://it.wikipedia.org/wiki?curid=3892837", "title": "Wild Blessed Freedom", "text": "Wild Blessed Freedom \u00e8 il secondo album in studio del gruppo rock statunitense Carolina Liar, pubblicato nel 2011."}
{"id": "3892842", "revid": "1543377", "url": "https://it.wikipedia.org/wiki?curid=3892842", "title": "Formazione ideale della NFL degli anni 1990", "text": "La formazione ideale della NFL degli anni 1990, in inglese NFL 1990s All-Decade Team, fu scelta dai giurati della Pro Football Hall of Fame. La squadra \u00e8 composta giocatori che hanno fornito prestazioni eccezionali nella National Football League negli anni novanta.\nLa formazione consiste in una prima e seconda squadra, sia offensiva che difensiva, unit\u00e0 degli special team oltre che un primo e secondo capo-allenatore. \nBruce Matthews, Jerry Rice, Barry Sanders, Bruce Smith e Reggie White furono scelte unanime. Deion Sanders and Mel Gray riuscirono ad entrare nella squadra in due ruoli diversi: Sanders fu nominato cornerback nella prima squadra e punt returner mentre Gray entr\u00f2 nella seconda squadra sia come kicker che come punt returner. Morten Andersen, Gary Anderson, Sean Landeta, Ronnie Lott, Gary Zimmerman, Rice, Bruce Smith e White furono nominati anche come membri della formazione ideale degli anni ottanta. Larry Allen, Warren Sapp e Willie Roaf furono membri anche membri della formazione ideale degli anni duemila.\nAllenatore.\nNota: Se sotto \"Hall of Fame\" c'\u00e8 una \"e\" seguita da un anno,ad esempio \"e-2013\", significa che quello \u00e8 l'anno in cui il giocatore diventer\u00e0 eleggibile per la Pro Football Hall of Fame."}
{"id": "3892843", "revid": "12290", "url": "https://it.wikipedia.org/wiki?curid=3892843", "title": "Ellen Tigh", "text": ""}
{"id": "3892845", "revid": "1573940", "url": "https://it.wikipedia.org/wiki?curid=3892845", "title": "Grammonota", "text": "Grammonota \u00e8 un genere di ragni appartenente alla famiglia Linyphiidae.\nDistribuzione.\nLe 40 specie oggi attribuite a questo genere sono state reperite prevalentemente in America settentrionale e centrale: uniche eccezioni la G. samariensis, endemismo della Colombia, e la G. secata e la G. teresta rinvenute anche in Colombia..\nTassonomia.\nConsiderato un sinonimo anteriore di \"Itytis\" a seguito di un lavoro degli aracnologi Bishop &amp; Crosby del 1933; \"Itytis\" \u00e8 un ex-genere ridenominato da \"Itys\" , in quanto nome gi\u00e0 precedentemente occupato all'epoca da \"Itys\" , genere di lepidotteri della famiglia Hesperiidae, oggi denominato Hyarotis .\nQuesta sinonimia non \u00e8 tenuta in considerazione dagli aracnologi Roewer e Bonnet.\nA dicembre 2011, si compone di 40 specie e 1 sottospecie:"}
{"id": "3892852", "revid": "1318658", "url": "https://it.wikipedia.org/wiki?curid=3892852", "title": "Tayeb Salih", "text": "Nato vicino ad Al Dabbah, nel nord del Sudan, in una famiglia di piccoli agricoltori, ha studiato all'universit\u00e0 di Khartum e poi all'Universit\u00e0 di Londra per poi lavorare in televisione, scrivendo nel frattempo un editoriale ogni settimana per il giornale di Londra in lingua araba \"al Majalla\". Dopo aver lasciato l'Arabic Service della BBC \u00e8 stato ministro dell'informazione del Qatar, abitando a Doha, quindi ha lavorato come ambasciatore degli Stati del Golfo Persico presso l'UNESCO.\nNel 1965 si \u00e8 sposato con una donna scozzese, Julia Maclean dalla quale ha avuto tre figlie: Zainab, Sara e Samira. Nel frattempo, ha scritto il romanzo \"La stagione della migrazione a Nord\" (pubblicato a Beirut nel 1966), che \u00e8 stato salutato come uno dei romanzi pi\u00f9 belli della letteratura araba moderna e tradotto in molte lingue. Altri tre romanzi e una raccolta di racconti completano la sua esplorazione del mondo letterario.\nLa novella \"Il matrimonio di Zein\" (\"'Urs al-zayn\", 1966) \u00e8 stata portata in teatro in Libia e poi trasposta in un film dal regista kuwaitiano Khalid Al-Siddiq."}
{"id": "3892854", "revid": "598732", "url": "https://it.wikipedia.org/wiki?curid=3892854", "title": "Chiostro di Santa Maria alla Sanit\u00e0", "text": ""}
{"id": "3892855", "revid": "28592", "url": "https://it.wikipedia.org/wiki?curid=3892855", "title": "Anastasy Vonsyatsky", "text": ""}
{"id": "3892857", "revid": "28592", "url": "https://it.wikipedia.org/wiki?curid=3892857", "title": "Vonsjackij", "text": ""}
{"id": "3892858", "revid": "30610", "url": "https://it.wikipedia.org/wiki?curid=3892858", "title": "Fascismo russo", "text": ""}
{"id": "3892862", "revid": "465169", "url": "https://it.wikipedia.org/wiki?curid=3892862", "title": "Alyssa", "text": "Alyssa \u00e8 il secondo album in studio della cantante statunitense Alyssa Milano, pubblicato nel 1989 dalla Pony Canyon."}
{"id": "3892869", "revid": "124123", "url": "https://it.wikipedia.org/wiki?curid=3892869", "title": "Intira Charoenpura", "text": ""}
{"id": "3892877", "revid": "716003", "url": "https://it.wikipedia.org/wiki?curid=3892877", "title": "Gian Giorgio Trissino (sport)", "text": ""}
{"id": "3892887", "revid": "106659094", "url": "https://it.wikipedia.org/wiki?curid=3892887", "title": "La stagione della migrazione a Nord", "text": "La stagione della migrazione a Nord \u00e8 un romanzo in arabo di Tayeb Salih, uscito sulla rivista libanese \"Hiw\u00e0r\" e poi subito in volume nel 1967. In italiano \u00e8 stato tradotto da Francesco Leggio nel 1992 e in nuova edizione nel 2011 presso Sellerio. \nEdward Said, paragonandolo a \"Cuore di tenebra\" di Joseph Conrad dice che \u00e8 \"uno fra i sei libri pi\u00f9 belli scritti in arabo nel novecento\" . \u00c8 stato inserito tra i 100 migliori libri di sempre secondo il Norwegian Book Club. Nel 2001 l'Accademia letteraria arabica lo ha dichiarato \"il pi\u00f9 importante romanzo arabo del XX secolo\". \u00c8 stato tradotto in pi\u00f9 di venti lingue.\nTrama.\n\"Personaggi principali\".\n\"Narratore\": protagonista della storia, alter ego dell'autore, rappresenta la generazione post-coloniale, in bilico tra recupero della tradizione e riforma dell'occidentalismo.\n\"Mustaf\u00e0 Sa'\u00ecd\": personaggio misterioso attorno a cui ruota la storia, rappresenta la generazione vissuta in epoca coloniale, formatasi intellettualmente grazie alla cultura occidentale, in seguito osteggiata ed avversata.\n\"Nonno del Narratore\": rappresenta la generazione legata alle antiche tradizioni, un mondo semplice e religioso che sta inevitabilmente scomparendo.\n\"Jean Morris\": prima moglie inglese di Sa'\u00ecd, personaggio complesso, che forse rappresenta la chimera del Nord per Sa'\u00ecd. \n\"Hosna Bint Mahm\u00f9d\": moglie di Sa'\u00ecd, rappresenta un primo tragico tentativo di rigetto femminista dell'islam tradizionale.\n\"I Robinson\": tutori inglesi del piccolo Sa'\u00ecd, rappresentano, come suggerito dal loro nome \"civilizzatore\", il lato buono della colonizzazione inglese, che riscopre ed arricchisce la tradizione dei paesi occupati.\n\"Incipit\".\nDopo sette anni di studi in Inghilterra, coronati da un dottorato in letteratura inglese, il Narratore protagonista ritorna al suo paese natale, un piccolo villaggio sudanese alle rive del Nilo. Dopo un primo momento di pace in quella parentesi bucolica tanto attesa, e dopo l'incontro con l'amatissimo Nonno, il Narratore nota la presenza di uno straniero, un certo Mustaf\u00e0 Sa'\u00ecd, molto diverso dai suoi semplici compaesani: si tratta di un modesto proprietario terriero, molto rispettato nel consorzio agricolo del paese.\nProgressivamente, questa figura diventa un vero e proprio assillo per il Narratore. Dopo vari inutili tentativi di capire qualcosa del suo passato, sar\u00e0 lo stesso Mustaf\u00e0 Sa'\u00ecd a confessarsi, raccontando al Narratore, in un lungo monologo, la turbolenta storia della sua vita.\n\"La vita di Mustaf\u00e0 Sa'\u00ecd\".\nMustaf\u00e0 Sa'\u00ecd non \u00e8 infatti un contadino come tutti gli altri abitanti del villaggio: si tratta di un vero e proprio intellettuale, un \"enfant prodige \"anaffettivo originario di Khartum che, grazie alle sue straordinarie doti, riesce ad ottenere, ancora giovanissimo, una borsa di studio per il Cairo. Qui incontrer\u00e0 i suoi tutori inglesi, i Robinson e, grazie alla loro intercessione, si recher\u00e0 a Londra dove studier\u00e0 economia, diventando cos\u00ec il primo sudanese ad andare all'estero con una borsa di studio.\nLa capitale inglese, in pieno fermento economico e culturale, cerca di lasciarsi alle spalle le tragedia della prima guerra mondiale: \u00e8 in questo quadro che Mustaf\u00e0 Sa'\u00ecd diviene ben presto un frequentatore e animatore dei salotti pi\u00f9 alla moda, dove recita la parte dell'esotico seduttore africano. Il suo fascino \u00e8 tale da portare al suicidio ben tre sue amanti (Sheila Greenwood, Ann Hammond e Isabella Seymour) spinte da una folle gelosia alla scoperta dei suoi numerosi tradimenti. La situazione precipita dopo il matrimonio con Jean Morris,\" femme fatale\", la prima donna veramente amata da Sa'\u00ecd; ella, perversamente, lo spinger\u00e0 ad ucciderla durante un macabro rapporto sessuale.\nProcessato per l'omicidio di Jean Morris, dopo soli sette anni di prigione, Mustaf\u00e0 Sa'\u00ecd girer\u00e0 il mondo per un periodo non precisato della sua vita; quindi si stabilir\u00e0 nel piccolo villaggio sudanese del Narratore, dove sposa la bella Hosna Bint Mahm\u00f9d, che gli dar\u00e0 due figli. \nLa romantica e terribile confessione disturba profondamente il Narratore, che manterr\u00e0 il segreto sul passato di Sa'\u00ecd come promesso. \n\"La presunta morte di Sa'\u00ecd e la distruzione dell'equilibrio del villaggio\".\nIl tempo passa, e il Narratore trova un impiego nella capitale Khartum, al ministero della pubblica istruzione. Durante uno dei suoi periodici ritorni al villaggio, il Narratore scopre che un'inondazione del Nilo ha distrutto campi e case, provocando la morte di molti uomini, nonch\u00e9 la misteriosa scomparsa di Mustaf\u00e0 Sa'\u00ecd, che nel frattempo, in un testamento, aveva indicato proprio il Narratore come tutore legale responsabile dei suoi figli. Il rapporto tra il Narratore e Sa'\u00ecd si stringe dunque ancora di pi\u00f9, e sembra che il primo si stia inconsciamente innamorando della moglie del secondo.\nLa presunta morte di Sa'\u00ecd lascia la vedova Bint Mahm\u00f9d libera e disponibile per un matrimonio. Ben presto la sua bellezza attira le attenzioni dell'anziano libertino Wadd ar-Reys, che convince il padre della vedova a concedergli la figlia in sposa, nonostante la sua ferma opposizione. In un ultimo tentativo di salvarsi da un matrimonio ingiusto, Bint Mahm\u00f9d chiede la mano del Narratore, in quel momento assente per motivi di lavoro. \u00c8 cos\u00ec che si consuma una tragedia inaudita nel piccolo villaggio: durante un litigio nato per la riluttanza di Bint Mahm\u00f9d a concedersi al suo sposo, ella uccide Wadd ar-Reys, recidendogli il membro con un pugnale, per poi darsi la morte.\nL'avvenimento sconvolge il villaggio, che decider\u00e0 di calare un velo omertoso sull'accaduto, condannando senza appello l'atto dell'ex-moglie di Sa'\u00ecd. Al suo ritorno, il Narratore far\u00e0 molta fatica a ricostruire gli avvenimenti: sar\u00e0 la vecchia comare Bint Majd\u00f9b a raccontargli quanto successo, poich\u00e9 diretta testimone dell'omicidio-suicidio. Stravolto dalla notizia, il Narratore si scontra con il tradizionale maschilismo del suo migliore amico Mahgi\u00f9b, aggredendolo verbalmente e fisicamente.\n\"La biblioteca di Sa'\u00ecd e il bagno nel Nilo\".\nAccecato dal rancore e dalla rabbia, ossessionato e deciso a scoprire tutto il possibile sulla sua vita, il Narratore entra per la prima volta nello studio di Sa'\u00ecd, una zona della casa rimasta per tutta la durata della narrazione un luogo segreto e nascosto. Qui, oltre ad una ricchissima biblioteca di autori occidentali, il Narratore trova foto delle donne di Sa'\u00ecd, un ritratto ad olio di Jean Morris, schizzi di paesaggi inglesi, riviste inglesi ed un progetto autobiografico incompiuto. Intenzionato ad incendiare la biblioteca per cancellare una volta per tutte la \"grande menzogna\" della vita di Sa'\u00ecd, il Narratore s'abbandona invece alla sua ricostruzione immaginaria attraverso i documenti appena trovati. Stremato, capisce che cancellare il ricordo di Sa'\u00ecd non servirebbe a nulla, sarebbe soltanto \"un altro incendio che non andava n\u00e9 avanti n\u00e9 indietro\".\nUscito dalla biblioteca, il confuso Narratore decide di fare un bagno nel Nilo, e per un momento sembra lasciarsi trasportare dalla corrente, cadendo in un torpore simile al sonno. Ma la vista di uno stormo di qat\u00e0 (uccelli migratori ricorrenti nella poesia preislamica) lo fa all'improvviso rinsavire. Il Narratore sceglie di vivere, e il romanzo si chiude con le sue grida d'aiuto.\n\"Vivr\u00f2 perch\u00e9 ci sono pochi uomini con cui amo restare il pi\u00f9 a lungo possibile e perch\u00e9 ho dei compiti da svolgere. Non m'interessa se la vita abbia un senso o no. Se non sar\u00f2 capace di perdonare, tenter\u00f2 di dimenticare. Vivr\u00f2 con la forza e con l'astuzia.\"\nControversie.\nPer lungo tempo, a partire dal 1989, il romanzo \u00e8 stato proibito in Sudan, paese di origine dell'autore, in quanto le immagini grafiche a sfondo sessuale offendevano il governo islamico. Oggi in Sudan il romanzo \u00e8 facilmente reperibile.\nAdattamenti teatrali.\n\"La stagione della migrazione a Nord\" \u00e8 stato adattato per il teatro e diretto da Ouriel Zohar, con Mohammad Bakri in qualit\u00e0 di attore protagonista. Con questa opera, nel 1993 Bakri ha vinto il premio per il miglior attore al Festival Acco del Teatro Alternativo Israeliano."}
{"id": "3892892", "revid": "606039", "url": "https://it.wikipedia.org/wiki?curid=3892892", "title": "Upeneoides doriae", "text": ""}
{"id": "3892893", "revid": "357738", "url": "https://it.wikipedia.org/wiki?curid=3892893", "title": "Museo romano-germanico", "text": ""}
{"id": "3892896", "revid": "693190", "url": "https://it.wikipedia.org/wiki?curid=3892896", "title": "Mario e Sonic ai Giochi Olimpici di Londra 2012", "text": ""}
{"id": "3892897", "revid": "117616350", "url": "https://it.wikipedia.org/wiki?curid=3892897", "title": "Guardia d'Inverno", "text": "La Guardia d'Inverno (\"Winter Guard\") \u00e8 un immaginario gruppo di personaggi che compare nei fumetti pubblicati negli Stati Uniti d'America dalla Marvel Comics, creato da Kurt Busiek (testi) e Sean Chen (disegni), pubblicata dalla Marvel Comics. La sua prima apparizione avviene in \"The invincible Iron Man\" (vol. 3) n. 9 (ottobre 1998).\n\u00c8 un supergruppo sovietico in contrapposizione ai Vendicatori (che rappresentano l'America). Questo gruppo \u00e8 sempre stato formato da personaggi che ricordavano le loro controparti americane.\nIn origine il gruppo comprendeva:\nIl gruppo \u00e8 riapparso recentemente durante la saga dell'Hulk Rosso: mentre Iron Man, She-Hulk, Doc Samson, il generale Ross e Maria Hill indagano sulla morte di Abominio, la Guardia d'Inverno li affronta nel tentativo di non far trapelare notizie agli americani.\nIn Incredibili X-men (2018) appaiono in un cameo mentre combattono dei mammuth"}
{"id": "3892898", "revid": "436907", "url": "https://it.wikipedia.org/wiki?curid=3892898", "title": "Giant Robot (Giant Robot)", "text": "Giant Robot \u00e8 un album in studio del gruppo musicale omonimo (progetto musicale creato da Buckethead insieme a Brain), pubblicato nel 1996 esclusivamente per il mercato giapponese.\nDescrizione.\nDue anni prima, Buckethead pubblic\u00f2 un album omonimo e per evitare problemi di omonimia i fan chiamano questo album \"Giant Robot NTT\", dalla casa discografica che lo produsse, la NTT Records.\nL'album \u00e8 in parte una rivisitazione di un demo omonimo realizzato da Buckethead nel 1991. Da esso sono stati ripresi i brani \"Jowls\", \"Giant Robot\" (originariamente intitolato \"Giant Robot V. Drackalon\"), \"Hog Bitch Stomp\", \"I Love My Parents\", \"Idle Hands\" (originariamente \"Idle Hands Are The Devil's Workshop\") e \"Scraps\". \"I Love My Parents\" era stata anche precedentemente pubblicata nell'album di debutto di Buckethead, \"Bucketheadland\", mentre \"Jowls\" e \"Scapula\" sono state in seguito riproposte nell'album di Buckethead \"Monsters and Robots\" (1999). \nEssendo stato prodotto in quantit\u00e0 limitata, l'album \u00e8 considerato una rarit\u00e0 dai fan e per questo molti collezionisti sono disposti a pagare alte cifre pur di entrare in possesso di una copia in ottime condizioni. Poich\u00e9 l'album contiene numerosi clip audio non autorizzati tratti da diversi film (come ad esempio \"Arancia meccanica\") \u00e8 improbabile che venga ristampato. Infatti l'amico e collaboratore di Buckethead, Travis Dickerson, afferm\u00f2 che \u00abnon solo ci sono problemi di copyright e propriet\u00e0; negli anni, si \u00e8 sviluppata una mitologia della ricerca, un effetto El Dorado che ha acquisito un proprio valore. Perci\u00f2 credo che la situazione non cambier\u00e0 nel prossimo futuro\u00bb."}
{"id": "3892900", "revid": "767487", "url": "https://it.wikipedia.org/wiki?curid=3892900", "title": "Diorocetus", "text": "Il dioroceto (gen. Diorocetus) \u00e8 un cetaceo estinto, vissuto tra il Miocene inferiore e il Miocene medio (16 \u2013 12 milioni di anni fa). I suoi resti fossili sono stati ritrovati in Nordamerica (Maryland, Virginia) e in Asia (Giappone). \nDescrizione.\nQuesto animale doveva essere molto simile alle attuali balenottere, ma era di dimensioni nettamente inferiori: si stima che un esemplare adulto raggiungesse a malapena i 6 metri di lunghezza. Anche alcune caratteristiche anatomiche erano differenti: il cranio, ad esempio, era pi\u00f9 slanciato e stretto.\nClassificazione.\n\"Diorocetus\" \u00e8 stato descritto per la prima volta nel 1968 da Kellogg, sulla base di resti fossili ritrovati in Maryland, nella zona di Parker Creek, in terreni del Miocene medio (Serravalliano). La specie tipo \u00e8 Diorocetus hiatus; pi\u00f9 recentemente sono stati ritrovati altri resti di questa specie anche in Virginia. Altre specie attribuite a questo genere sono state ritrovate in Giappone: \"D. chichibuensis\" (anch'essa del Miocene medio) dalla formazione Nagura, e \"D. shobarensis\" della fine del Miocene inferiore (Burdigaliano), nella formazione Korematsu.\n\"Diorocetus\" \u00e8 stato originariamente attribuito ai cetoteriidi, un gruppo di misticeti primitivi di piccole dimensioni, un tempo considerati gli antenati di ogni balena successiva. Revisioni tassonomice operate in seguito hanno permesso di stabilire che \"Diorocetus\" apparteneva a una famiglia a s\u00e9 stante, pi\u00f9 strettamente imparentata con le balenottere (Steeman, 2007). \nPaleoecologia.\nSi suppone che \"Diorocetus\" non fosse in grado di nutrirsi come le attuali balenottere, ovvero tramite la tecnica nota come \"ram feeding\" (avanzare nell'acqua inghiottendone moltissima e filtrandola per intrappolare piccoli animali) a causa di alcune caratteristiche anatomiche ancora primitive. Uno studio (Beatty e Dooley, 2009) ipotizza che \"Diorocetus\" si nutrisse presso il fondale marino."}
{"id": "3892904", "revid": "606039", "url": "https://it.wikipedia.org/wiki?curid=3892904", "title": "Upeneoides filifer", "text": ""}
{"id": "3892908", "revid": "830939", "url": "https://it.wikipedia.org/wiki?curid=3892908", "title": "Cheremone di Alessandria", "text": "Biografia.\nCheremone era sovrintendente della porzione della biblioteca di Alessandria che si trovava nel Serapeo e, essendo custode e commentatore dei libri sacri, apparteneva ai pi\u00f9 alti ranghi del sacerdozio. Nel 49 fu convocato a Roma, con Alessandro di Aegae, per diventare tutore del giovane Nerone.\nPu\u00f2 difficilmente essere identificato con il Cheremone che accompagn\u00f2 (ca. 23 a.C.) Elio Gallo, prefetto d'Egitto, in un viaggio nell'entroterra dello stato.\nOpere.\nFu l'autore di una Storia dell'Egitto, di opere sulle comete, sull'astrologia egizia e sui geroglifici oltre ad di un trattato grammaticale. Cheremone fu a capo di quel gruppo di persone che descrivevano la religione egizia come una mera allegoria del culto della natura. I suoi libri non esprimevano idee allineate col pensiero dei contemporanei egizi, ed il principale obbiettivo era quello di descrivere i segreti simbolici e religiosi dell'antico Egitto. Le opere di Cheremone sono oggi perdute, tranne pochi frammenti."}
{"id": "3892910", "revid": "22356", "url": "https://it.wikipedia.org/wiki?curid=3892910", "title": "Diorocetidae", "text": ""}
{"id": "3892916", "revid": "357738", "url": "https://it.wikipedia.org/wiki?curid=3892916", "title": "Iol cesarea", "text": ""}
{"id": "3892922", "revid": "105611", "url": "https://it.wikipedia.org/wiki?curid=3892922", "title": "Discontinuit\u00e0 di Moho", "text": ""}
{"id": "3892924", "revid": "729019", "url": "https://it.wikipedia.org/wiki?curid=3892924", "title": "Rete tranviaria di Grenoble", "text": "La rete tranviaria di Grenoble, gestita dal TAG, \u00e8 un sistema di trasporto pubblico della citt\u00e0 francese di Grenoble ed \u00e8 composto da una rete di quattro linee per un totale di 35 km e 74 stazioni. La prima linea della rete \u00e8 stata inaugurata nel 1987, a cui sono seguite poi nel tempo aperture di nuove linee e di prolungamenti.\nStoria.\nCon la crescita sia industriale che demografica di Grenoble, i vecchi sistemi di trasporti, basati per lo pi\u00f9 su mezzi trainati da cavalli, erano diventati insufficienti per il fabbisogno della citt\u00e0: il 17 aprile 1887, la \"Soci\u00e9t\u00e9 grenobloise de Tramways \u00e9lectriques\", inaugur\u00f2 le prime due tranvie a scartamento metrico; con il passare degli anni la rete and\u00f2 sempre pi\u00f9 espandendosi, sia nella citt\u00e0 che nelle zone limitrofe, spesso con tracciati a binario unico che ne limitavano l'utilizzo. Alla rete urbana e suburbana si aggiunsero poi diverse linee extraurbane come la tranvia Grenoble - Chapareillan, inaugurata nel 1899 e la tranvia Grenoble - Villard-de-Lans inaugurata nel 1911. A partire dal 1920 cominci\u00f2 un lento declino: l'introduzione degli autobus e dei filobus diedero il colpo di grazia alla rete tranviaria che verr\u00e0 definitivamente chiusa il 1\u00ba agosto 1952, dopo cinquantasei anni di attivit\u00e0; anche le linee extraurbane per Chapareillan e Villard-de-Lans furono dismesse rispettivamente nel 1947 e 1951.\nA seguito della chiusura della tranvia, tutti i trasporti di Grenoble vertevano esclusivamente sugli autobus e due linee filoviarie inaugurate nel 1947: nel 1973 fu istituita una commissione, chiamata \"Syndicat Mixte des Transport en Commun\", per migliorare il sistema di trasporto della citt\u00e0. Furono infatti acquistati nuovi autobus, nuovi filobus e furono aperte quattro km di corsie dedicate esclusivamente al trasporto pubblico. Tuttavia il continu\u00f2 aumento dei passeggeri port\u00f2 ben presto ad una congestione della rete e si inizi\u00f2 a parlare della reintroduzione dei tram. Gi\u00e0 nel 1971 erano avvenute le prime discussioni in merito, ma fu nel 1975 che si inizi\u00f2 a studiare un progetto serio, che fu presentato nel 1981; inoltre nel 1983 la popolazione della citt\u00e0 fu chiamata ad un referendum sulla reintroduzione del tram: votarono il 36,8% degli aventi diritto, con una vittoria del 53,1% dei favorevoli. I lavori preliminari iniziarono nel 1983, mentre quelli effettivi nel 1985. Dopo i primi test a partire dal gennaio 1987, la prima linea tranviaria fu inaugurata il 3 agosto dello stesso e denominata \"Linea A\", facendo diventare Grenoble la seconda citt\u00e0 francese, dopo Nantes, a riutilizzare il servizio tranviario e inoltre fu il primo tram al mondo ad essere creato a piano ribassato. Il 26 novembre 1990 fu aperta la \"Linea B\", mentre il 20 maggio 2006 fu inaugurata la \"Linea C\" e il 6 ottobre 2007 la \"Linea D\". L'intera rete \u00e8 dotata di due depositi e trasporta ogni giorno circa 210.000 persone.\nRete.\nLa \"Linea A\" \u00e8 lunga 12,7\u00a0km, conta 29 stazioni e trasporta circa 20 milioni di passeggeri all'anno: \u00e8 stata inaugurata il 3 agosto 1987 e nello stesso anno ha subito due prolungamenti, oltre a quelli avvenuti l'11 marzo 1996 e il 20 dicembre 1997. La linea ha una velocit\u00e0 commerciale di 17 km/h e l'intero percorso viene coperto il 43 minuti, con una cadenza che varia dai tre ai cinque minuti; vengono utilizzati un totale di 33 tram. Oltre a Grenoble vengono serviti anche i paesi di Fontaine e \u00c9chirolles. L'interscambio avviene con autobus, con le linee tranviarie B e C e con le stazioni ferroviarie di Grenoble, sulla ferrovia Lione - Grenoble e con la stazione di \u00c9chirolles sulla ferrovia Grenoble - Montm\u00e9lian. Le fermate sono: La Poya, Charles Michels, Fontaine H\u00f4tel de Ville - La Source, Louis Maisonnat, Les Fontainades - Le Vog, Berriat - Le Magasin, Saint-Bruno, Gares, Alsace - Lorraine, Victor Hugo, Dubedout - Maison du Tourisme, Verdun - Pr\u00e9fecture, Chavant, Albert 1er de Belgique, Mounier, MC2 - Maison de la Culture, Malherbe, La Bruy\u00e8re, Arlequin, Grand'Place, P\u00f4le Sud - Alpexpo, Les Granges, Surieux, Essarts - La Butte, \u00c9chirolles Gare, La Rampe - Centre Ville, Marie Curie, Auguste Delaune, Denis Papin.\nLa \"Linea B\" \u00e8 lunga 8,9\u00a0km, conta 20 stazioni e trasporta poco meno di 13 milioni di passeggeri all'anno: \u00e8 stata inaugurata il 26 novembre 1990 ed ha subito dei prolungamenti nel 1999, nel 2001 e nel 2006. La linea ha una velocit\u00e0 commerciale di 16\u00a0km/h e l'intero percorso viene coperto in 31 minuti, con una cadenza che varia dai tre ai quattro minuti; vengono utilizzati un totale di 27 tram. Oltre a Grenoble vengono serviti anche i paesi di La Tronche, Saint-Martin-d'H\u00e8res e Gi\u00e8res. L'interscambio avviene con autobus, con le altre linee tranviarie e con le stazioni ferroviarie di Grenoble, sulla ferrovia Lione - Grenoble e con la stazione di Grenoble Universit\u00e9s - Gi\u00e8res sulla ferrovia Grenoble - Montm\u00e9lian. Le fermate sono: Cit\u00e9 Internationale, Palais de Justice, Saint-Bruno, Gares, Alsace - Lorraine, Victor Hugo, Hubert Dubedout - Maison du Tourisme, Sainte-Claire Les Halles, Notre-Dame Mus\u00e9e, \u00cele Verte, La Tronche H\u00f4pital, Michallon, Grand Sablon, Les Taill\u00e9es - Universit\u00e9s, Gabriel Faur\u00e9, Biblioth\u00e8ques Universitaires, Condillac - Universit\u00e9s, Mayencin - Champ Roman, Gi\u00e8res Gare - Universit\u00e9s, Plaine des Sports.\nLa \"Linea C\" \u00e8 lunga 9,4\u00a0km, conta 19 stazioni e trasporta 8 milioni e mezzo di passeggeri all'anno: \u00e8 stata inaugurata il 20 maggio 2006. La linea ha una velocit\u00e0 commerciale di 17\u00a0km/h e l'intero percorso viene coperto in 30 minuti, con una cadenza che varia dai quattro agli otto minuti; vengono utilizzati un totale di 18 tram. Oltre a Grenoble vengono serviti anche i paesi di Seyssins, Seyssinet-Pariset e Saint-Martin-d'H\u00e8res. L'interscambio avviene con autobus e con le altre linee tranviarie. Le fermate sono: Le Prisme, Mas des \u00celes, Grand Pr\u00e9, Fauconni\u00e8re, Seyssinet-Pariset H\u00f4tel de Ville, Vallier - Catane, Vallier - Docteur Calmette, Vallier \u2013 Jaur\u00e8s, Foch - Feri\u00e9, Gustave Rive, Chavant, Grenoble H\u00f4tel de Ville, Flandrin - Valmy, P\u00e9ri - Brossolette, Neyrpic \u2013 Belledonne, Hector Berlioz - Universit\u00e9s, Gabriel Faur\u00e9, Biblioth\u00e8ques Universitaires, Condillac - Universit\u00e9s.\nLa \"Linea D\" \u00e8 lunga 2,6\u00a0km, conta 6 stazioni e trasporta poco meno di un milione di passeggeri all'anno: \u00e8 stata inaugurata il 6 ottobre 2007. La linea ha una velocit\u00e0 commerciale di 17 m/h e l'intero percorso viene coperto in 9 minuti, con una cadenza che varia dai sette ai dieci minuti; vengono utilizzati un totale di quattro tram. La tranvia corre interamente nei paesi di Saint-Martin-d'H\u00e8res. L'interscambio avviene con autobus e con le linee tranviarie B e C. Le fermate sono: Les Taill\u00e9es Universit\u00e9s, Neyrpic-Belledonne, Maison Communale, Edouard Vaillant, Parc Jo Blanchon, \u00c9tienne Grappe.\nMateriale rotabile.\nL'intero parco vetture \u00e8 costituito da 103 tram: 53 sono di tipo \"Tramway Fran\u00e7ais Standard\" o TFS, prodotti dal gruppo Alstom, furono realizzati dal 1986 al 1996 e risultano essere i primi tram a piano ribassato, tant'\u00e8 che alcune di queste vetture hanno fatto viaggi dimostrativi sulla rete tranviaria di Barcellona, nel 1997 e sulla rete tranviaria di Rotterdam, nel 1998. Hanno una lunghezza di 29 metri ed una larghezza di due; i posti a sedere sono 58, mentre quelli in piedi 120: questo tipo di tram \u00e8 utilizzato su tutte le linee. Gli altri 50 tram sono di tipo Citadis 402, sempre prodotti dall'Alstom e consegnati a partire dal 2005, con un'ulteriore fornitura di altri dodic elementi nel 2009: hanno una lunghezza di 43 metri e due di larghezza; i posti a sedere sono 76, mentre quelli in piedi 198: questo tipo di tram viene utilizzato sulle linea A, B e C.\nProgetti futuri.\nEsistono numerosi progetti di estensione della rete. Nel 2010 sono iniziati lavori di prolungamento della \"Linea B\" verso il quartiere nord chiamato \"Polygone scientifique\", i cui lavori dovrebbero terminare nel 2012, con l'aggiunta di altre due stazioni. Nel settembre 2011 sono anche cominciati i lavori di costruzione della \"Linea E\", che dovrebbero terminare nel 2014 ed unire Grenoble con Fontanil-Cornillon, passando per Saint-Martin-le-Vinoux e Saint-\u00c9gr\u00e8ve: questa linea dovrebbe inoltre snellire il volume di traffico della \"Linea A\" ed in futuro potrebbe essere prolungata fino a Claix. Sono in fase di studio progetti di prolungamento della \"Linea A\", a nord, verso Sassenage e a sud, verso Pont-de-Claix, cos\u00ec come \u00e8 in fase di studio un prolungamento della \"Linea C\" verso Meylan."}
{"id": "3892929", "revid": "729019", "url": "https://it.wikipedia.org/wiki?curid=3892929", "title": "Wartski", "text": " \nWartski \u00e8 una ditta a conduzione familiare di antiquari specializzati in opere d'arte russe, in particolare quelle di Carl Faberg\u00e9, gioielleria e argento. \nFondata nel Galles del nord nel 1865, l'azienda ha ora sede al numero 14 di Grafton Street a Mayfair, Londra. \nLa societ\u00e0 detiene un \"royal appointment\" come gioiellieri della Regina Elisabetta e del Principe di Galles.\nStoria.\nL'azienda fu fondata nel 1865 a Bangor, Gwynedd, da Morris Wartski,\nun rifugiato dai pogrom zaristi, che avevano aperto, dapprima, un commercio di gioielli sulla High Street di Bangor, e poi un negozio di tessuti.\nSuo figlio Isidore ha continuato a sviluppare il commercio di tessuti creando un grande negozio alla moda.\nEgli inoltre ha trasformato il \"Castle Inn\" sulla High Street di Bangor, nel lussuoso \"Castle Hotel\". \nFu un popolare sindaco della citt\u00e0 e un mecenate degli sport locali e delle associazioni di beneficenza.\nI \"Wartski Fields\" sono stati lasciati in eredit\u00e0 alla citt\u00e0 e alla gente di Bangor dalla sua vedova, Winifred Marie, in memoria di Isidore Wartski.\nDue dei figli di Morris Wartski, Harry e Charles, continuarono a sviluppare il ramo gioielleria degli affari di famiglia fino a diventare un operatore internazionale.\nNel 1907 l'azienda fu trasferita nella cittadina balneare di Llandudno, pi\u00f9 salutare per Charles che era rimasto ferito in un incidente di bicicletta.\nIl Marchese di Anglesey era il miglior cliente e David Lloyd George fu l'avvocato dell'azienda.\nQuando Charles mor\u00ec nel 1914, Harry continu\u00f2 a lavorare nell'azienda con suo padre Morris e due cognati, S. M. Benjamin ed Emanuel Snowman.\nDopo la morte di Morris Wartski e di Benjamin, Harry fu affiancato nell'azienda di Llandudno da suo figlio, Charles Wartski e un nipote, Cecil Manson.\nUn secondo negozio di gioielleria e antiquariato fu inaugurato in Mostyn Street a Llandudno.\nHarry Wartski era cos\u00ec affezionato a Llandudno che quando l'azienda ha aperto una filiale a Londra, in Regent street 1n 1911, gli diede il nome di Wartski di Llandudno.\nCon la rivoluzione russa, molti nobili portarono con s\u00e9 grandi quantit\u00e0 di gioielli realizzati da Carl Faberg\u00e9, il gioielliere allo Zar.\nI pezzi presero la loro strada dei negozi di tutta Europa dove Harry Wartski li rintracciava faticosamente e li comprava per il suo negozio.\nLui e Snowman hanno comprato alcuni pezzi anche dal governo sovietico, attirando il patrocinio reale per l'azienda: dal 1925 Emanuel Snowman si rec\u00f2, per volere di Harry Wartski in URSS per trattare l'acquisto di gioielli e oggetti d'arte appartenuti ai Romanoff dall\"'Antikvariat\" istituito per attrarre indispensabile valuta estera.\nQuando il re Farouk fu deposto, Charles Wartski, ed il nipote Kenneth Snowman (figlio di Emanuel Snowman) andarono al Cairo per comprare alcuni dei gioielli della corona egiziani che comprendevano anche molti pezzi di Faberg\u00e9.\n(Abraham) Kenneth Snowman (1919-2002), ha gestito il negozio di Londra ed ha scritto, \"The Art of Carl Faberg\u00e9\" (1953), seguito da \"Carl Faberg\u00e9: Goldsmith to the Imperial Court of Russia\" e \"Eighteenth Century Gold Boxes of Europe\" (1966), scritto su sollecitazione di Sacheverell Sitwell. \nCome curatore, Snowman ha organizzato le esposizioni di Feberg\u00e9 al Victoria and Albert Museum (1977) ed al Cooper-Hewitt Museum, New York (1983). \n\u00c8 stato eletto membro della \"Society of Antiquaries\" nel 1994 e nel 1997 \u00e8 stato insignito dell'Ordine dell'Impero Britannico per i servizi resi alle arti e alle istituzioni di beneficenza .\nWartski \u00e8 di propriet\u00e0 di Nicholas Snowman, figlio di Kenneth e pronipote di Morris Wartski;\nGeoffrey Munn \u00e8 l'attuale Amministratore delegato, la sua specializzazione \u00e8 l'oreficeria del XIX secolo e Faberg\u00e9.\nWartski ha creato l'anello per il matrimonio del principe William e Catherine Middleton, celebrato il 29 aprile 2011;\nl'anello della sposa \u00e8 stata ricavato da un pezzo d'oro gallese donato al principe William dalla Regina Elisabetta II."}
{"id": "3892930", "revid": "767487", "url": "https://it.wikipedia.org/wiki?curid=3892930", "title": "Palazzo Coccoli", "text": "Il Palazzo Coccoli \u00e8 un edificio di Torre Annunziata, ubicato al corso Umberto I.\nStoria.\nIl palazzo fu eretto dalla \"Famiglia Coccoli\", e si estendeva dalla sede attuale fino a via Dei Mille. Nel settembre del 1943 colpito duramente durante un bombardamento, fu parzialmente demolito, lasciando intatta solo un'ala che \u00e8 quella attualmente visibile.\nAll'epoca della costruzione, il palazzo rappresentava il limite occidentale della citt\u00e0."}
{"id": "3892939", "revid": "192549", "url": "https://it.wikipedia.org/wiki?curid=3892939", "title": "Emanuel Snowman", "text": ""}
{"id": "3892941", "revid": "827882", "url": "https://it.wikipedia.org/wiki?curid=3892941", "title": "Algol (personaggio)", "text": ""}
{"id": "3892947", "revid": "287204", "url": "https://it.wikipedia.org/wiki?curid=3892947", "title": "Aeroporto Internazionale Simon Bolivar", "text": ""}
{"id": "3892952", "revid": "124949064", "url": "https://it.wikipedia.org/wiki?curid=3892952", "title": "Fantasy Kingdom", "text": "Fantasy Kingdom \u00e8 un'area tematica del parco divertimenti Gardaland, situato a Castelnuovo del Garda in provincia di Verona.\nL'area ampia circa 12'000 metri quadrati \u00e8 considerata un vero e proprio \"parco nel parco\", appellativo ricevuto all'epoca della sua inaugurazione nel 2001, ed \u00e8 dedicata ai visitatori pi\u00f9 piccoli del parco gardesano.\nStoria.\nL'area in cui sorge Fantasy Kingdom era in precedenza occupata da alcune strutture sempre di propriet\u00e0 del parco:\nQuest'ultima, presente sin dal 1975 (anno di inaugurazione del parco), era composta da un laghetto artificiale ospitante due attrazioni, in origine la flat ride \"Ufo\" e il simulatore \"Aster Line Saturno 7\", entrambe sostituite rispettivamente da \"Moonraker\" nel 1993 e da \"SpaceLab\" nel 1994 appartenenti alla medesima categoria dei predecessori.\nLa nuova area spaziale \u00e8 individuabile dove sorgono le attrazioni \"Space Vertigo\" (1998), \"Flying Island\" (2000) (alle cui spalle si trova anche il nuovo parcheggio dipendenti) e \"Oblivion\" (2015).\nProgetto.\nL'intera progettazione dell'area \u00e8 stata affidata a Claudio Mazzoli, all'epoca scenografo e art director del parco.\nIl progetto originale, sebbene molto simile a quello realizzato, era molto pi\u00f9 ambizioso e comprendeva attrazioni e particolarit\u00e0 escluse a causa del poco spazio a disposizione.\nI lavori sono iniziati nell'ottobre 1999, interrotti durante la stagione 2000 (25\u00ba anniversario del parco) e ripresi a settembre. L'intera area fu inaugurata nel 2001, anche se ancora incompleta in quanto un inverno particolarmente rigido ha rallentato i lavori ritardando l'ultimazione di due attrazioni, completate l'anno successivo.\nLa tematizzazione \u00e8 palesemente ispirata al mondo dei cartoon e dei fumetti, mondo di cui fa anche parte Prezzemolo, principale mascotte del parco, che fantomaticamente abiterebbe in una delle attrazioni.\nLa viabilit\u00e0 dell'area \u00e8 invece ispirata ai parchi Disney: una planimetria circolare al cui centro sorge la struttura simbolo dell'area, circondata da attrazioni e strutture \"minori\".\nEsistono 2 ingressi principali, pressoch\u00e9 identici tra loro, situati ai due estremi dell'area e caratterizzati da un imponente rappresentazione di tutte le mascotte del parco che invitano a percorre un tunnel (sopra il quale passano i binari di \"Trans Gardaland Express\" e del \"Volaplano\") per accedere al \"regno della fantasia\".\n\u00c8 presente anche un ingresso secondario che consiste in un sentiero delimitato da siepi che conduce alla parte terminale.\nNel 2015 \u00e8 stato aggiunto un altro ingresso che funge da collegamento al parco giochi \"Prezzemolo Magic Village\".\nAttrazioni.\nFantasy Kingdom ospita 4 attrazioni di diverse tipologie, la maggior parte studiate per essere fruibili principalmente da un pubblico infantile, ma comunque accessibili a tutti. Sono qui elencate procedendo a ritroso dal 10 marzo 2019:\nSpettacoli.\nFantasy Kingdom ospita il \"Teatro della fantasia\" (precedentemente chiamato \"Teatro delle Marionette\"), un piccolo teatro di 150 posti dove vengono sceneggiati spettacoli di marionette con protagonisti le mascotte del parco. L'ingresso \u00e8 gratuito.\nFino alla stagione 2019, durante gli ultimi minuti di apertura il parco era attraversato da una parata con carri illuminati che passa anche per le due vie principali di quest'area.\nRistorazione, negozi e altri servizi.\nL'unico punto ristoro all'interno di Fantasy Kingdom \u00e8 \"Carovana di dolci\" che come suggerisce il nome si occupa prevalentemente della vendita di dolciumi, senza escludere per\u00f2 prodotti tipici da bar. La struttura \u00e8 caratterizzata da enormi palline di gelato, creme e ciliegine poste sul tetto. Adiacenti ad essa sono presenti posti a sedere con tavoli e ombrelloni tematizzati.\n\"La casa di Prezzemolo\" \u00e8 il nome del punto vendita dell'area ed \u00e8 il pi\u00f9 grande e fornito dell'intero parco, vendendo qualsiasi gadget e souvenir brandizzato Gardaland.\n\u00c8 presente inoltre un locale adibito al servizio Nursery che mette a disposizione fasciatoi, scalda-biberon ecc..\nNel 2014 fu aggiunta un'\"area riposo\" vicino all'ingresso.\nNel 2015 fu aggiunto un parco giochi e un \"photo point\" vicino al negozio \"La casa di Prezzemolo\".\nNel 2018 le ultime 2 baby introdotte (\"Baby canoe\" e \"Baby cavalli\") furono rimosse dal parco. Nel 2019 saranno ricollocate all'interno dell'area \"Camelot\".\nNel 2019 \"Baby pilota\" e \"Baby corsaro\" furono rimosse dall'area e ricollocate nell'area \"Camelot\", \"Saltomatto\" furono dismesso dal parco, mentre \"Volaplano\" non risultava operativa."}
{"id": "3892958", "revid": "1149807", "url": "https://it.wikipedia.org/wiki?curid=3892958", "title": "Grayson Russell", "text": "Fa il suo debutto a 8 anni, nel 2006, ma la sua fama \u00e8 data principalmente per aver interpretato Fregley nella saga di \"Diario di una schiappa\".\nDoppiatori italiani.\nDa doppiatore \u00e8 sostituito da:"}
{"id": "3892959", "revid": "119353949", "url": "https://it.wikipedia.org/wiki?curid=3892959", "title": "Santuario di Dioniso", "text": "Il santuario di Dioniso Eleutereo (anche detto Temenos di Dioniso) era un santuario situato alle pendici meridionali dell'Acropoli di Atene in Grecia. Edificato nella seconda met\u00e0 del VI secolo a.C., adiacente ad esso vi fu costruito il teatro di Dioniso, nato in origine per funzioni di culto.\nDescrizione.\nIl santuario era cintato con un muro poligonale, che si sviluppava in tutta l'area posteriore alla scena del teatro.\nL'ingresso del santuario era costituito da un piccolo edificio a colonne (\"propylon\") sul lato orientale. Il tempietto principale era prostilo (cio\u00e8 aveva colonne solo in facciata) con quattro colonne. Subito a fianco un secondo tempietto dorico, pi\u00f9 piccolo. Quasi a contatto con questo tempietto, vi era un lungo percorso porticato appoggiato dall'edificio scenico del teatro di Dioniso.\nStoria.\nIl santuario di Dioniso Eleutereo (\"Eleuth\u00e9rios\") era uno dei due santuari di Atene dedicati al dio del vino e della natura (l'altro era il santuario di Dioniso \"en limnais\" (\u1f10\u03bd \u03bb\u03af\u03bc\u03bd\u03b1\u03b9\u03c2), \"alle paludi\"). Deve il suo nome a un villaggio della Beozia, Eleutere (\"Eleutherai\"),\nai confini con l'Attica.\nIl santuario fu iniziato verso la met\u00e0 del VI secolo a.C., quando il culto di Dioniso venne introdotto ad Atene importandovi la statua lignea (\"xoanon\") del dio da Eleutere e collocandola in un tempietto costruito sul \"temenos\" (terreno sacro) consacrato al dio.\nAl tempietto di et\u00e0 arcaica se ne aggiunse un secondo nel IV secolo a.C., anch'esso votato a Dioniso. Faceva inoltre parte del santuario una grande sto\u00e0 alla quale in seguito si appoggi\u00f2 l'edificio scenico del teatro.\nVicino al tempio si cominci\u00f2 ad utilizzare uno spiazzo circolare, durante la festa in onore del dio, per la danza rituale ditirambica che era eseguita in circolo da uomini mascherati da caproni, mentre la folla guardava dalle pendici della collina. Gli officianti danzavano intorno a un altare (timele, \"thym\u00e8le\").\nIl teatro si svilupp\u00f2 nell'Attica in et\u00e0 arcaica proprio come forma di rappresentazione drammatica in stretta connessione al culto di Dioniso.\nLo spazio teatrale era un elemento architettonico indispensabile di ogni santuario di Dioniso di una certa importanza.\nIn tutti i demi dell'Attica sono stati rinvenuti spazi teatrali, sempre collegati a santuari in cui era forte il culto di Dioniso.\nI festeggiamenti al dio erano caratterizzati dall'uso massiccio del vino, in particolare nel dramma da cui poi si svilupp\u00f2 la commedia: il dramma satiresco, legato all'ebrezza alcolica.\nLa parola \"theatron\" venne coniata per la prima volta dagli Ateniesi per indicare il teatro nel santuario di Dioniso Eleutereo. L'ampliamento con gradinate e palcoscenico (scena) si verific\u00f2 solo nel V secolo a.C.\nL'area del teatro e del santuario \u00e8 stata oggetto di scavi accurati tra la fine dell'Ottocento e i primi del Novecento ad opera degli archeologi tedeschi Wilhelm D\u00f6rpfeld ed Ernst Robert Fiechter, che riportarono alla luce le rovine oggi visibili. :)\nVoci correlate.\n di Dioniso"}
{"id": "3892965", "revid": "1305772", "url": "https://it.wikipedia.org/wiki?curid=3892965", "title": "Aeroporto Internazionale Sim\u00f3n Bol\u00edvar", "text": ""}
{"id": "3892967", "revid": "1226", "url": "https://it.wikipedia.org/wiki?curid=3892967", "title": "Temenos di Dioniso", "text": ""}
{"id": "3892969", "revid": "287204", "url": "https://it.wikipedia.org/wiki?curid=3892969", "title": "Malsin", "text": ""}
{"id": "3892970", "revid": "365417", "url": "https://it.wikipedia.org/wiki?curid=3892970", "title": "Drakan", "text": ""}
{"id": "3892973", "revid": "83531", "url": "https://it.wikipedia.org/wiki?curid=3892973", "title": "Il presidente querela forte", "text": "Il presidente querela forte \u00e8 un album di Leone Di Lernia uscito il 6 giugno 2011. L'album \u00e8 suddiviso in 20 brani di cui 12 inediti e 8 singoli gi\u00e0 pubblicati in precedenti album."}
{"id": "3892975", "revid": "4", "url": "https://it.wikipedia.org/wiki?curid=3892975", "title": "RAI3", "text": ""}
{"id": "3892976", "revid": "767487", "url": "https://it.wikipedia.org/wiki?curid=3892976", "title": "Nothing Shall Be Hidden", "text": "Nothing Shall Be Hidden \u00e8 un cortometraggio muto del 1912 diretto e interpretato da Harry A. Pollard insieme alla moglie, l'attrice Margarita Fischer. Prodotto da Carl Laemmle per la Independent Moving Pictures Co. of America (IMP), il film si basava su un soggetto di Leslie T. Peacocke.\nTrama.\nL'amore tra Fred Langdon e Lillian Stanhope \u00e8 osteggiato dal padre di lei che pensa per Lillian alla sicurezza di un matrimonio prestigioso, mentre il povero Fred, un inventore alle prime armi, deve ancora farsi strada nella vita. I due innamorati vengono divisi e Fred si dedica al lavoro, facendo alcune scoperte legate alla trasmissione di onde sonore e luminose. Un giorno che telefona alla sempre fedele Lillian, scopre che il quel momento casa Stanhope viene saccheggiata dai ladri. Fa la scoperta utilizzando la sua invenzione; poi chiama la polizia e i malviventi sono arrestati. Stanhope padre, conscio del potenziale dell'invenzione di Fred, si offre di finanziarla ma Fred mette come condizione di ottenere la mano di Lillian. Dato che la figlia \u00e8 innamorata e che l'affare \u00e8 pi\u00f9 che interessante, Stanhope cede e d\u00e0 la sua benedizione alle nozze.\nProduzione.\nIl film fu prodotto da Carl Laemmle per l'Independent Moving Pictures Co. of America (IMP).\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 10 giugno 1912."}
{"id": "3892979", "revid": "834", "url": "https://it.wikipedia.org/wiki?curid=3892979", "title": "Aeroporto Simon Bolivar", "text": ""}
{"id": "3892983", "revid": "287204", "url": "https://it.wikipedia.org/wiki?curid=3892983", "title": "Mojne", "text": ""}
{"id": "3892995", "revid": "124735377", "url": "https://it.wikipedia.org/wiki?curid=3892995", "title": "ZBOR", "text": "Il Movimento Nazionale Jugoslavo - \"Assemblea\" (\u0408\u0443\u0433\u043e\u0441\u043b\u043e\u0432\u0435\u043d\u0441\u043a\u0438 \u043d\u0430\u0440\u043e\u0434\u043d\u0438 \u043f\u043e\u043a\u0440\u0435\u0442 \"\u0417\u0431\u043e\u0440\"), comunemente noto col nome di \"ZBOR\", fu una formazione politica d'ispirazione fascista attiva in Jugoslavia tra il 1935 ed il 1945. Sotto la guida di Dimitrije Ljoti\u0107, promosse lo jugoslavismo \"integrale\" teorizzato dal Re Alessandro I, i valori del cristianesimo ortodosso serbo e diversi concetti vicini all'ideologia fascista, come il corporativismo, l'autoritarismo e l'anticomunismo, oltre ai sentimenti antimassonici ed antiebraici.\nStoria.\nIl movimento ZBOR fu fondato nel gennaio 1935 su iniziativa di Dimitrije Ljoti\u0107, ex ministro della giustizia e seguace del vescovo teologo serbo Nikolaj Velimirovi\u0107. Nato dalla fusione di varie associazioni nazionaliste, ZBOR si fece portatore di un programma caratterizzato dall'antiparlamentarismo e dal corporativismo. Il movimento raccolse aderenti tra gli intellettuali di orientamento nazionalista jugoslavo e i giovani studenti anticomunisti. \nAlle elezioni del 1935 il gruppo ottenne solo lo 0,86% dei voti. Fu radicalmente contrastato da tutte le principali forze politiche del paese ma attrasse l'attenzione della Germania nazionalsocialista da cui ottenne anche dei finanziamenti a partire dal 1937. Allo scoppio della guerra support\u00f2 la politica di neutralit\u00e0 intrapresa dal governo sottolineando, tuttavia, la necessit\u00e0 di un avvicinamento ad Hitler. Inoltre, si oppose al riconoscimento jugoslavo dell'Unione Sovietica sancito nel luglio del 1940. Nel novembre dello stesso anno il governo presieduto da Dragi\u0161a Cvetkovi\u0107 decise di mettere al bando il movimento, come risposta ad alcuni scontri con i comunisti avvenuti all'Universit\u00e0 di Belgrado.\nNell'aprile 1941, la dissoluzione del Regno di Jugoslavia causata dal golpe di Du\u0161an Simovi\u0107 supportato dagli inglesi e dalla successiva invasione tedesca, diede a Dimitrije Ljoti\u0107 e al suo movimento nuove possibilit\u00e0. Tra luglio e agosto, infatti, il capo di ZBOR pot\u00e9 pronunciare tre discorsi trasmessi da \"Radio Belgrado\" e partecipare ai colloqui tra serbi e tedeschi per la formazione del governo del generale Milan Nedi\u0107. Ljoti\u0107 decise di non far parte direttamente dell'esecutivo ma diversi membri di ZBOR vi entrarono comunque. \nNel settembre successivo Ljoti\u0107 fu incaricato dai tedeschi di formare il \"Corpo di Volontari Serbi delle SS\" (\"Serbisches SS-Freiwilligen Korps\"), in cui entrarono una parte dei volontari cetnici e svariati militanti di ZBOR. Ai migliaia di serbi reclutati, si aggiunsero anche alcuni croati e sloveni. Nel 1944 l'armata arriv\u00f2 a contare quasi 10.000 unit\u00e0. Nell'aprile 1945, la morte di Ljoti\u0107 in un incidente stradale e l'imminente sconfitta delle potenze dell'Asse sancirono la fine del Movimento Nazionale Jugoslavo."}
{"id": "3892999", "revid": "834", "url": "https://it.wikipedia.org/wiki?curid=3892999", "title": "Aeroporto Juan Santamaria International", "text": ""}
{"id": "3893006", "revid": "47145091", "url": "https://it.wikipedia.org/wiki?curid=3893006", "title": "LA.O.S.", "text": ""}
{"id": "3893008", "revid": "1149807", "url": "https://it.wikipedia.org/wiki?curid=3893008", "title": "Vicini vicini", "text": " \u00e8 un manga \"yaoi\" scritto e disegnato dalla \"mangaka\" Yaya Sakuragi. In Italia \u00e8 stato pubblicato dalla casa editrice Ronin Manga, rientrando tra i primi titoli pubblicati con protagonisti omosessuali.\nTrama.\nNel fumetto sono presenti due storie ben distinte e tra loro scollegate. La prima vede come protagonisti due studenti di liceo alle prese con i loro sentimenti, la vita di scuola e alcuni pericolosi contendenti. La loro coppia si scoprir\u00e0 essere una delle pi\u00f9 buffe e male assortite. La seconda storia riguarda due ragazzi, il primo \u00e8 uno studente universitario dotato di grande forza di volont\u00e0 che gli permette di sopportare intere giornate passate sopra i libri. Il secondo invece un giocatore incallito, nonch\u00e9 professionista. Tutto si evolver\u00e0 grazie alla convivenza dei due, tra incomprensioni e passioni il loro amore \u00e8 destinato a fiorire."}
{"id": "3893012", "revid": "104045413", "url": "https://it.wikipedia.org/wiki?curid=3893012", "title": "Djibrilla Moussa", "text": "Carriera.\nClub.\nHa giocato nella prima divisione nigerina.\nNazionale.\nTra il 2010 ed il 2012 ha giocato 5 partite con la nazionale nigerina, con la quale nel 2012 ha anche partecipato alla Coppa d'Africa."}
{"id": "3893013", "revid": "288300", "url": "https://it.wikipedia.org/wiki?curid=3893013", "title": "Djibrilla Moussa Souna Bonkano", "text": ""}
{"id": "3893014", "revid": "288300", "url": "https://it.wikipedia.org/wiki?curid=3893014", "title": "Djibrilla Moussa Souna", "text": ""}
{"id": "3893018", "revid": "2134764", "url": "https://it.wikipedia.org/wiki?curid=3893018", "title": "Moutari Amadou", "text": "Caratteristiche tecniche.\nAla sinistra abile nelle punizione e dal senso del gol, pu\u00f2 ricoprire anche il ruolo di ala destra.\nCarriera.\nClub.\nCresce calcisticamente nell'Akokana squadra del suo paese natale dove riesce ad arrivare in prima squadra segnando in una stagione 3 reti in 10 presenze, nell'estate del 2011 vola in Europa acquistato dalla squadra riserve dei francesi del Le Mans. In una stagione e mezza viene utilizzato col contagocce raccogliendo solo 9 presenze, cos\u00ec nel gennaio 2014 si trasferisce al Metalurg Donec'k, club della massima serie ucraina. Al termine del campionato dopo sole 6 presenze, nella maggior parte tutte da subentrato viene acquistato dall'Anzhi appena retrocesso nella seconda serie del calcio russo. Nella prima annata con 29 presenze e 6 reti sar\u00e0 fondamentale per la promozione nella massima serie, ritornando cos\u00ec dopo una sola stagione. Il 7 febbraio 2017 viene acquistato dagli ungheresi del Ferencv\u00e1ros dove a fine stagione riesce a conquistare la Coppa d'Ungheria, suo primo trofeo in carriera. Sul finire della stagione 2017-18 si infortuna in allenamento riportando una lacerazione parziale del tendine d'achille restando fermo fino a met\u00e0 della stagione successiva, dove il 13 febbraio viene tesserato dal Mez\u0151k\u00f6vesd-Zs\u00f3ry dove ritorna a calcare i campi da gioco mettendo a referto 3 reti in 10 presenze aiutando la squadra ad ottenere un buon piazzamento a centro classifica. Per l'annata 2019-20 viene acquistato dall'Honv\u00e9d firmando un contratto triennale. Durante la stagione vive periodi di alti e bassi non riuscendo mai ad essere determinante, e giocando una disastrosa seconda parte di stagione. Chiude la stagione con 30 partite disputate e 4 gol messi a segno, oltre che la vittoria in Coppa d'Ungheria. La stagione seguente, finito fuori dai piani tecnici della societ\u00e0, si accasa all'Al-Ain Saudi nella massima serie dell'Arabia Saudita.\nNazionale.\nDal 2012 \u00e8 un punto fisso della Nazionale del Niger.\nStatistiche.\nPresenze e reti nei club.\n\"Statistiche aggiornate al 21 gennaio 2021.\""}
{"id": "3893020", "revid": "767487", "url": "https://it.wikipedia.org/wiki?curid=3893020", "title": "Yacouba Ali", "text": ""}
{"id": "3893021", "revid": "599013", "url": "https://it.wikipedia.org/wiki?curid=3893021", "title": "Leonel Pilipauskas", "text": "Carriera.\nClub.\nPilipauskas inizia la carriera nel suo Paese per Bella Vista, Penarol e F\u00e9nix, questo periodo in Uruguay sar\u00e0 intervallato da una stagione in Liga spagnola nell'. Nel 2005 si sposta in Argentina, dove giocher\u00e0 per Instituto e Platense, tornando varie volte al F\u00e9nix, squadra dove tuttora gioca.\nNazionale.\nPilipauskas ha esordito in Nazionale il 17 giugno 1999, in un'amichevole contro il Paraguay, per poi indossare la casacca della Celeste per quattro volte nel 1999, quando venne convocato per la fase finale della Copa Am\u00e9rica, dove la sua Nazionale arriv\u00f2 al secondo posto."}
{"id": "3893022", "revid": "767487", "url": "https://it.wikipedia.org/wiki?curid=3893022", "title": "Attack of the 50 Foot Woman", "text": "Attack of the 50 Foot Woman \u00e8 un film di fantascienza statunitense del 1958 diretto da Nathan Juran col nome di Nathan Hertz. \u00c8 un \"B-movie\" oggi considerato un classico e inedito in italiano.\nTrama.\nNancy Archer, una casalinga statunitense, viene tradita dal marito e diventa cos\u00ec alcoolizzata. Quando incontra un UFO sferico con a bordo un alieno gigante e lo riferisce in citt\u00e0 nessuno le vuole credere. Il marito la conduce in auto sul luogo dell'avvistamento per convincerla che si trattava di un'allucinazione. Qui, davanti all'alieno, l'uomo scappa mentre la donna viene colpita da un raggio emesso dall'astronave.\nLa donna cresce cos\u00ec fino a diventare alta 50 piedi, cio\u00e8 oltre 15 metri e decide di pareggiare i conti con il marito che ritrova tra le braccia dell'amante nel bar locale. Dopo una serie di distruzioni i due finiranno folgorati dall'alta tensione a causa di un proiettile sparato dallo sceriffo della citt\u00e0, che ha colpito il traliccio.\nProduzione.\nLa pellicola fu girata con un budget molto ridotto, 88.000 dollari.\nFu girato a Tarzana, Los Angeles, California.\nAccoglienza e critica.\nIl film, bench\u00e9 girato con pochi mezzi, riscosse un certo successo, ricavando 480.000 dollari. \nInfluenza culturale.\nSecondo Celli e Cottino-Jones il film avrebbe ispirato, con intenti ironici e di parodia, l'episodio \"Le tentazioni del dottor Antonio\" di Federico Fellini nel film a episodi Boccaccio '70 .\nIl tema della donna gigante venne ripreso l'anno successivo nell'ultimo film di Lou Costello (Pinotto), la commedia \"The 30 Foot Bride of Candy Rock\", ma un vero remake \u00e8 stato realizzato da Christopher Guest nel 1993 con il film per la televisione \"Una donna in \"crescendo\"\" (\"Attack of the 50 Ft. Woman\").\n\"Attack of the 50 Foot Woman\" \u00e8 stato parodiato nel film \"Attack of the 60 Foot Centerfold\" (1995) ed \u00e8 l'evidente fonte di ispirazione per il personaggio di Ginormica (alta esattamente 50 piedi) nel film \"Mostri contro alieni\" (2009), che trae spunto dai classici del cinema di fantascienza statunitense della fine degli anni cinquanta."}
{"id": "3893023", "revid": "287204", "url": "https://it.wikipedia.org/wiki?curid=3893023", "title": "Pohorska Ves", "text": ""}
{"id": "3893025", "revid": "125386017", "url": "https://it.wikipedia.org/wiki?curid=3893025", "title": "Cassie Steele", "text": "Biografia.\nNata da padre britannico e madre filippina, Steele ha iniziato a scrivere le sue prime canzoni per accompagnare le sue poesie da quando frequentava la prima elementare, poi ha cominciato a prendere lezioni di canto e ha frequentato corsi di danza e musica jazz alla \"London School of Dance\" di Scarborough, in Canada. \u00c8 nota per essere stata uno dei membri principali del cast di \"\" interpretando il personaggio di Manny Santos. Anche sua sorella minore Alexandra ha partecipato allo show interpretando i ruoli di Angela Jeremiah e di Tori Santamaria. All'et\u00e0 di tredici anni, Cassie ha scritto e registrato la canzone \"Prayer\", che \u00e8 stata utilizzata a livello nazionale per promuovere la consapevolezza sull'HIV / AIDS.\nIl suo album di debutto \"How Much for Happy\" \u00e8 stato pubblicato il 15 marzo (Canada) e 26 aprile (Stati Uniti) nel 2005, seguito da due tour canadesi. Il secondo album \"Destructo Doll\" \u00e8 stato pubblicato il 21 luglio 2009."}
{"id": "3893028", "revid": "834", "url": "https://it.wikipedia.org/wiki?curid=3893028", "title": "Aeroporto La Chinita", "text": ""}
{"id": "3893037", "revid": "767487", "url": "https://it.wikipedia.org/wiki?curid=3893037", "title": "There, Little Girl, Don't Cry", "text": "There, Little Girl, Don't Cry \u00e8 un cortometraggio muto del 1910. Il nome del regista non viene riportato. La protagonista \u00e8 interpretata da Margarita Fischer al suo debutto cinematografico.\nIl soggetto del film \u00e8 tratto da un'opera poetica di James Whitcomb Riley, le cui opere diedero spunto a una decina di storie adattate per lo schermo.\nProduzione.\nIl film fu prodotto da William Nicholas Selig per la sua compagnia, la Selig Polyscope Company.\nDistribuzione.\nDistribuito dalla Selig Polyscope Company, il film - un cortometraggio in una bobina - usc\u00ec nelle sale cinematografiche statunitensi il 12 maggio 1910."}
{"id": "3893039", "revid": "287204", "url": "https://it.wikipedia.org/wiki?curid=3893039", "title": "Predni Vyton", "text": ""}
{"id": "3893043", "revid": "217591", "url": "https://it.wikipedia.org/wiki?curid=3893043", "title": "Beata Anna Katharina Emmerick", "text": ""}
{"id": "3893044", "revid": "287204", "url": "https://it.wikipedia.org/wiki?curid=3893044", "title": "Prisecna", "text": ""}
{"id": "3893045", "revid": "834", "url": "https://it.wikipedia.org/wiki?curid=3893045", "title": "Aeroporto Moi International", "text": ""}
{"id": "3893048", "revid": "486946", "url": "https://it.wikipedia.org/wiki?curid=3893048", "title": "Master of Business Administration", "text": ""}
{"id": "3893049", "revid": "287204", "url": "https://it.wikipedia.org/wiki?curid=3893049", "title": "Rozmital na Sumave", "text": ""}
{"id": "3893058", "revid": "287204", "url": "https://it.wikipedia.org/wiki?curid=3893058", "title": "Sobenov", "text": ""}
{"id": "3893065", "revid": "1305772", "url": "https://it.wikipedia.org/wiki?curid=3893065", "title": "Uomo di medicina", "text": "\"Uomo di medicina\" o \"donna di medicina\" sono locuzioni, calchi delle espressioni inglesi \"medicine man\" o \"medicine woman\", usate per descrivere guaritori tradizionali e leader spirituali dei nativi nordamericani e di altri popoli indigeni o aborigeni. Gli antropologi e gli storici delle religioni tendono a preferire il termine \"sciamano\", un termine specifico per indicare un mediatore spirituale dei popoli tungusi della Siberia.\nL'\"uomo\" e la \"donna di medicina\" nel Nord America.\nRuolo nella societ\u00e0 nativa.\nLa funzione principale di questi \"anziani di medicina\" (che non sono necessariamente sempre di sesso maschile) \u00e8 di assicurare l'aiuto del mondo degli spiriti, incluso quello del Grande Spirito (\"Wakan Tanka\" nel linguaggio dei Lakota, appartenenti al gruppo Sioux), a beneficio dell'intera comunit\u00e0. L'\"uomo di medicina\" in lingua lakota \u00e8 chiamato \"p\u02bfej\u00fata wic\u02bfa\u0161a\" ovvero \"wic\u02bfa\u0161a wakan\" o \"wap\u02bf\u00edya wic\u02bfa\u0161a\".\nTalora l'aiuto cercato pu\u00f2 riguardare la cura di malattie fisiche, talvolta quella di malattie psichiche, altre volte ancora l'obiettivo \u00e8 quello di promuovere l'armonia tra gruppi umani o tra umani e natura. Cos\u00ec, il termine \"uomo/donna di medicina\" non \u00e8 del tutto appropriato ma semplifica enormemente e distorce anche la rappresentazione della gente, il cui ruolo nella societ\u00e0 \u00e8 complementare a quello del capo.\nPer essere riconosciuto come persona che adempie questa funzione di collegamento tra il mondo naturale e quello spirituale a beneficio della comunit\u00e0, un individuo deve essere convalidato nel suo ruolo dal parere di quella comunit\u00e0. Uomini e donne di medicina acquisiscono le loro conoscenze da altri sciamani o da un singolo maestro.\nContesto culturale.\nIl termine \"gente di medicina\" (\"medicine people\") \u00e8 comunemente usato nelle comunit\u00e0 native nordamericane. Per esempio, quando Arwen Nuttall (Cherokee) del National Museum of the American Indian scrive: \"La conoscenza posseduta dal \"medicine people\" \u00e8 un privilegio, e sovente rimane all'interno di particolari famiglie.\" \nI nativi nordamericani tendono a essere abbastanza riluttanti a discutere di questioni mediche o di medicina popolare con i non-nativi. In alcune culture, la gente non discute mai di simili argomenti coi nativi di altre trib\u00f9. In numerose trib\u00f9, inoltre, gli anziani sciamani non si aspettano si faccia loro pubblicit\u00e0 in alcun modo. Come Nuttall scrive: \"Domande a un nativo su credenze o cerimonie religiose sono spesso viste con sospetto\". Un esempio appropriato su questo aspetto era il laccio di medicina Apache, o \"Izze-kloth\", la cui funzione e le cui modalit\u00e0 d'uso da parte degli anziani sciamani Apache erano un mistero per gli etnologi del XIX secolo, perch\u00e9 \"\"gli Apache considerano tali lacci talmente sacri che agli stranieri non \u00e8 consentito vederli, tanto meno toccarli e parlare di essi\".\"\nLa versione del 1954 del \"Webster's New World Dictionary of the American Language,\" rifletteva la inadeguata percezione di base di quelle persone che usavano a quel tempo il termine \"Uomo di medicina\": \"un uomo che si presume abbia poteri soprannaturali di curare malattie e controllare gli spiriti\". In effetti, ogni definizione finiva con non spiegare appropriatamente ci\u00f2 che erano questi \"medici popolari\" per le loro comunit\u00e0, riferendo invece il consenso di osservatori socialmente e psicologicamente estranei che tentavano di categorizzare questi individui. Il termine \"uomo/donna di medicina\", come il termine \"sciamano\", sono criticati dai nativi nordamericani, come pure da altri specialisti del campo della storia delle religioni e dell'antropologia culturale.\nL'espressione \"uomo/donna di medicina\" \u00e8 altres\u00ec usato da europei per riferirsi a guaritori tradizionali africani, anche noti come \"stregoni\" o \"Uomo/donna feticisti\"."}
{"id": "3893070", "revid": "196390", "url": "https://it.wikipedia.org/wiki?curid=3893070", "title": "Beirut Rafic Hariri International Airport", "text": ""}
{"id": "3893073", "revid": "409613", "url": "https://it.wikipedia.org/wiki?curid=3893073", "title": "Uovo dell'incoronazione", "text": "L'Uovo dell'incoronazione \u00e8 una delle uova imperiali Faberg\u00e9, un uovo di Pasqua gioiello che l'ultimo Zar di Russia, Nicola II don\u00f2 a sua moglie la Zarina Aleksandra F\u00ebdorovna Romanova.\nFu fabbricato a San Pietroburgo nel 1897 sotto la supervisione di Michael Perkhin e Henrik Wigstr\u00f6m, per conto del gioielliere russo Peter Carl Faberg\u00e9, della Faberg\u00e8, che emise la seguente fattura:\nProprietari.\nL'uovo fu esposto in un carrello ingioiellato nello studio dell'imperatrice al Palazzo d'Inverno.\nDopo la caduta della dinastia Romanov nel 1917 l'uovo fu confiscato dal Governo Provvisorio Russo ed elencato tra i tesori portati via dal Palazzo Ani\u010dkov. \nFu poi inviato al Palazzo dell'Armeria e infine, nel 1922, trasferito insieme ad altri preziosi al Sovnarkom per essere venduto.\nAttorno al 1927 fu una delle nove uova vendute dall\"'Antikvariat\" ad Emanuel Snowman della gioielleria Wartski, di Londra che, nel 1934, lo vendette al collezionista Charles Parsons, per poi riacquistarlo nel 1945; rimase della societ\u00e0 fino al marzo 1979 quando fu venduto a Malcolm Forbes, insieme all'Uovo dei mughetti, per 2.160.000 dollari.\nIl 4 febbraio 2004, la casa d'aste Sotheby's ha annunciato che, senza passare per una pubblica asta, erano state vendute a Viktor Vekselberg pi\u00f9 di 180 opere d'arte Faberg\u00e9, la \"Forbes Magazine Collection\", incluse nove delle rare uova imperiali, che dopo circa ottanta anni sono cos\u00ec tornate nel loro paese d'origine al prezzo di quasi 100 milioni di dollari.\nIl prezzo dell'Uovo dell'Incoronazione \u00e8 stato stimato in 24 milioni di dollari.\nL'uovo \u00e8 spesso in mostra all'Ermitage (in particolare al Palazzo d'Inverno) a San Pietroburgo, ed \u00e8 apparso in esposizione temporanea presso vari musei di tutto il mondo; dal novembre 2013 al Museo Faberg\u00e9 di San Pietroburgo.\nDescrizione.\nL'uovo \u00e8 avvolto da un reticolo formato da fasce di foglie d'alloro d'oro verde con, ad ogni intersezione, un'aquila bicipite imperiale d'oro smaltata di nero opaco e con un diamante sul petto.\nLe losanghe, formate dal reticolo sul guscio d'oro coperto da smalto traslucido giallo limone, presentano un motivo \"guilloch\u00e9\" di raggi che si irradiano dal centro.\nIl monogramma dell'imperatrice, con la A coronata disegnata da diamanti taglio rosetta e la F russa da rubini cabochon incastonati in una placca di smalto opaco contornata da dieci diamanti taglio brillante, \u00e8 visibile sulla cima dell'uovo attraverso un grande diamante tagliato come una lastra sottile.\nUn diamante simile, pi\u00f9 piccolo, posto nella parte inferiore dell'uovo, copre la data 1897 incisa su un'altra placca di smalto, circondata da diamanti taglio rosetta e da un calice di foglie finemente lavorate.\nIl nome Wigstr\u00f6m \u00e8 rozzamente graffiato sulla superficie interna del guscio.\nSorpresa.\nLa sorpresa celata all'interno dell'uovo, in un vano rivestito di velluto, \u00e8 un dettagliato modellino, lungo meno di dieci centimetri, della carrozza imperiale risalente al XVIII secolo utilizzata dalla zarina Aleksandra per le cerimonie dell'incoronazione nel 1896.\nIl rosso della carrozza originale \u00e8 stato riprodotto con smalto traslucido color fragola, usato anche per i sedili imbottiti dell'interno, dietro i quali la tappezzeria \u00e8 in smalto azzurro.\nIl soffitto delicatamente dipinto con un candeliere blu-turchese ha un gancio al centro, al quale era probabilmente appeso un piccolo pendente di smeraldo taglio briolette, a forma di uovo.\nLa carrozza \u00e8 sormontata da una corona imperiale tempestata di diamanti taglio rosetta e sei aquile bicipiti sul tetto.\nI finestrini sono in cristallo di rocca con le tende incise.\n\u00c8 perfettamente articolata in tutte le sue parti: \nle ruote sono mobili ed hanno i cerchi in platino, \nle porte si aprono permettendo di abbassare una piccola scala pieghevole con due gradini, l'abitacolo, correttamente sospeso agli ammortizzatori a molla a forma di C, \u00e8 decorato con un reticolo d'oro con diamanti alle intersezioni e un'aquila imperiale in diamanti su ogni sportello.\nLa miniatura fu realizzata dal giovane George Stein, che impieg\u00f2 15 mesi lavorando 16 ore al giorno, per un compenso di cinque rubli al giorno con i quali acquist\u00f2 una bicicletta.\nElementi perduti.\nSono andati perduti il pendente di smeraldo o diamante che era appeso all'interno del modellino, una vetrinetta rettangolare con la base di giadeite per esporre la carrozza e un supporto realizzato in filo di argento dorato.\nContesto storico.\nL'Uovo commemora l'incoronazione di Nicola e Aleksandra, il 14 maggio 1896 del Calendario Giuliano, alla Cattedrale della Dormizione di Mosca.\nL'aspetto esterno dell'uovo richiama i mantelli indossati per la cerimonia dallo zar e dalla zarina.\nLa carrozza d'oro in miniatura celata all'interno dell'uovo \u00e8 una fedele riproduzione di quella con la quale Aleksandra si rec\u00f2 alla cerimonia, costruita a San Pietroburgo da Johann K. Buckendahl nel 1793.\nLe celebrazioni furono funestate dalla tragedia del campo di Chodynka presso Mosca, dove circa 1.400 persone morirono calpestate dalla folla radunatasi per una distribuzione di cibo e doni organizzata per festeggiare i nuovi regnanti.\nAncora sotto la forte influenza degli zii il nuovo zar non sospese i festeggiamenti di fronte alla tragedia, suscitando cos\u00ec le prime feroci critiche, nonostante il forte indennizzo concesso alle famiglie delle vittime.\nForse a causa di questi avvenimenti quest'uovo non fu mai tra i preferiti della zarina.\nFinzione cinematografica.\nNel film del 2004 \"Ocean's Twelve\" appare un'accurata replica dell'Uovo dell'incoronazione, del valore circa 4.000 USD, che viene rubato in una grande rapina in un museo a Roma.\nAnche nel film di James Bond \"Octopussy - Operazione piovra\" (1983) appare un uovo Faberg\u00e9, ad una festa presso l'Ambasciata britannica di Berlino Ovest;\nla trama del film \u00e8 tratta dal racconto di Ian Fleming del 1963 \"Di propriet\u00e0 di una signora\"."}
{"id": "3893074", "revid": "287204", "url": "https://it.wikipedia.org/wiki?curid=3893074", "title": "Srnin", "text": ""}
{"id": "3893078", "revid": "767487", "url": "https://it.wikipedia.org/wiki?curid=3893078", "title": "Hakan \u00d6zo\u011fuz", "text": "\u00c8 il chitarrista del gruppo musicale turco ska punk Athena. Hakan compone, assieme al fratello gemello G\u00f6khan, voce principale, il duo fisso del gruppo sin dalla sua fondazione."}
{"id": "3893079", "revid": "287204", "url": "https://it.wikipedia.org/wiki?curid=3893079", "title": "Stritez", "text": ""}
{"id": "3893084", "revid": "110157", "url": "https://it.wikipedia.org/wiki?curid=3893084", "title": "The Best in the World", "text": "The Best in the World \u00e8 il primo album di remix della cantante statunitense Alyssa Milano, pubblicato nel 1990 dalla Pony Canyon.\nIl disco.\nLa compilation contiene tracce remixate pi\u00f9 un singolo nuovo, \"The Best in the World\". Tutte le tracce hanno un mix continuo."}
{"id": "3893087", "revid": "1522738", "url": "https://it.wikipedia.org/wiki?curid=3893087", "title": "H\u00e5kon", "text": "Origine e diffusione.\nSi tratta della forma norvegese moderna del nome norreno \"H\u00e1kon\" che, composto da \"h\u00e1\" (\"alto\", presente anche in H\u00e5vard) e \"konr\" (\"figlio\"), significa \"alto figlio\"; il nome venne portato da numerosi re di Norvegia.\nVa notato che la forma danese Hagen coincide anche con un nome tedesco di origine differente.\nOnomastico.\nIl nome non \u00e8 portato da alcun santo, quindi \u00e8 adespota, e l'onomastico ricade il 1\u00ba novembre in occasione di Ognissanti."}
{"id": "3893088", "revid": "110157", "url": "https://it.wikipedia.org/wiki?curid=3893088", "title": "Hagen (nome)", "text": "Origine e diffusione.\nDeriva dal nome germanico \"Hagano\", basato sull'elemento \"hagan\" che significa \"recinto\", \"spazio chiuso\"; ha quindi lo stesso significato del nome femminile Gerd. Il nome \u00e8 portato da un personaggio del \"Nibelungenlied\".\nVa notato che Hagen coincide anche con la forma danese del nome H\u00e5kon.\nOnomastico.\nIl nome non \u00e8 portato da alcun santo, quindi \u00e8 adespota, e l'onomastico ricade il 1\u00ba novembre in occasione di Ognissanti."}
{"id": "3893089", "revid": "15756", "url": "https://it.wikipedia.org/wiki?curid=3893089", "title": "Le torri di mezzanotte", "text": "Le torri di mezzanotte (titolo originale: \"Towers of midnight\") \u00e8 il tredicesimo libro del ciclo fantasy \"La Ruota del Tempo\" scritto dal romanziere statunitense Robert Jordan e completato da Brandon Sanderson. Il libro \u00e8 formato da un prologo, 57 capitoli ed un epilogo. In Italia \u00e8 edito da Fanucci.\nAl momento della sua uscita, il libro, come la maggior parte dei precedenti, sal\u00ec immediatamente alla prima posizione della lista delle vendite dei migliori best seller, stilata dal prestigioso New York Times.\nTrama.\nPerrin Aybara.\nDopo una serie di strani incidenti e Bolle di Male, che rallentano il loro cammino verso l'Andor, Perrin Aybara ed i suoi seguaci incontrano i Figli della Luce, mentre stanno viaggiando attraverso il Ghealdan; i Figli hanno recentemente eletto Galad Damodred come loro comandante, in seguito a una ribellione contro gli Inquisitori. Di fronte a Galad, Jareth Byar e Dain Bornhald accusano Perrin di aver ucciso due Figli della Luce, Lathin e Yamwick, in un incidente avvenuto nell'Andor in un episodio de \"L'occhio del mondo\" e incitano perci\u00f2 Galad a scendere in guerra contro di lui, per punirlo. Per\u00f2, sia Galad che Perrin vorrebbero evitare una battaglia, e intavolano delle trattative e poi accampano dei rinvii; Galad scopre intanto che la sua madre adottiva Morgase Trakand \u00e8 viva e si trova tra coloro che si sono rifugiati sotto la protezione di Perrin, perci\u00f2 quest'ultimo accetta di sottoporsi ad un processo, purch\u00e9 vi sia la ex regina Morgase come giudice, in base al diritto Andorano.\nPerrin rivela quindi la sua capacit\u00e0 di parlare con i lupi, ammette di avere ucciso i due Figli della Luce, ma afferma a sua difesa, che i due uomini avevano a loro volta appena ucciso i suoi amici lupi; Morgase giudica Perrin colpevole, ma non di semplice omicidio, bens\u00ec di \"uccisione illegale\", seguendo una legge particolare che disciplina i mercenari, poich\u00e9 infatti i due Figli uccisi si trovavano sul suolo di Andor, armati e a compiere un'azione di guerra, senza il consenso della regina. Suggerisce inoltre che sia Galad, quale parte offesa, a richiedere quale debba essere la pena; Perrin si impegna perci\u00f2 a rispettare la sentenza, ma solo dopo Tarmon Gai'don, inoltre Galad non pronuncia immediatamente quale debba essere la punizione da impartire, poich\u00e9 Morgase l'ha ammonito che non sempre tutto \u00e8 bianco o nero, ma esistono sfumature e circostanze particolari di cui tenere conto.\nNel frattempo Faile Bashere e Berelain Sur Paendrag, la Prima di Mayene, raggiungono un accordo riguardo alla presunta relazione che sarebbe intercorsa fra quest'ultima e Perrin, durante la prigionia di Faile presso gli Shaido: Berelain smentir\u00e0 pubblicamente le voci al riguardo e provveder\u00e0 a legarsi sentimentalmente al pi\u00f9 presto con qualcun altro, cos\u00ec da mostrare di non essere realmente interessata a Perrin; inoltre le due fingeranno di essere diventate amiche, cos\u00ec da sopire ogni ulteriore pettegolezzo. Quando poi Berelain si incontra con Galad, entrambi restano immediatamente attratti l'uno dall'altra. La Prima, per giustificare razionalmente con s\u00e9 stessa, ci\u00f2 che le sta accadendo dal punto di vista sentimentale, evidenzia l'efficacia politica e militare di un'alleanza eventuale tra Mayene e i Figli.\nNel frattempo si scopre che il Nae'blis Moridin ha incaricato la reietta Graendal di uccidere Perrin, rivelandole una profezia dell'Ombra secondo la quale Perrin morir\u00e0. Perci\u00f2 le consegna un \"ter'angreal\" chiamato \"onirichiodo\" (uno dei due che possiede), che ostacola sia il Viaggiare, che l'ingresso o spostamento in \"Tel'aran'rhiod\"; inoltre le mette a disposizione i servigi del suo assassino Isam. Graendal ordina a Isam di attivare l'onirichiodo, in modo che gli Asha'man di Perrin, Jur Grady e Fager Neald, non possano pi\u00f9 creare dei portali di viaggio. Ci\u00f2 le consentirebbe cos\u00ec di distruggere le armate di Perrin, rimaste intrappolate, facendole attaccare da un'orda di Progenie dell'Ombra. Perrin, che intanto ha migliorato il suo talento nel Mondo dei Sogni, addestrandosi con Hopper, capisce per\u00f2 che qualcosa si sta tramando alle sue spalle; trova l'onirichiodo e tenta di rimuoverlo, ma \u00e8 limitato dall'essere in grado di muoversi istantaneamente solo all'interno del raggio dell'effetto del \"ter'angreal\" stesso, che si sposta con i suoi movimenti. Nel sogno si dirige perci\u00f2 verso Tar Valon, con Isam alle calcagna, nel tentativo di trovare una maniera per distruggere o disattivare l'oggetto. Da questo momento le vicende di Perrin si intrecciano brevemente con quelle di Egwene al'Vere (descritte pi\u00f9 sotto).\nDopo che Hopper \u00e8 stato ucciso da Isam, Perrin riesce finalmente a distruggere l'onirichiodo, facendolo cadere nella lava di un incubo, che ha assunto la forma di Montedrago in eruzione, quindi scappa da Isam, tornando nel mondo reale. Subito dopo Perrin, cerca di focalizzare la situazione, perci\u00f2 sente l'esigenza di forgiare qualcosa e chiede l'aiuto di Neald per scaldare il metallo; l'Asha'man scopre di avere un \"talento\" per la creazione di armi forgiate con il Potere, cos\u00ec l'azione combinata dei due, produce un martello da guerra dai poteri soprannaturali, prontamente soprannominato \"Mah'allenir\" da Perrin, \"colui che si libra\" nella lingua Antica, a memoria di Hopper.\nNel frattempo Galad ed i Figli della Luce non sono consapevoli che stanno per diventare le vittime dell'imboscata da parte dell'esercito Trolloc, che originariamente era stata destinata a Perrin ed al suo esercito. Tuttavia Perrin intuisce cosa si sta macchinando, ritorna indietro ed interviene giusto in tempo, con il suo esercito, per attaccare per primo, da una posizione di vantaggio; in questo modo distrugge l'esercito di Trolloc e salva gran parte dei Figli della Luce. Galad perci\u00f2 ha modo di rivedere il suo atteggiamento verso Perrin e quindi sentenzia una pena leggera, per gli omicidi compiuti Perrin: egli dovr\u00e0 risarcire con del denaro, le famiglie dei due Figli che ha ucciso e dovr\u00e0 combattere l'Ultima Battaglia assieme ai Figli stessi. Jareth Byar per\u00f2 si adira per questa decisione e tenta di uccidere Perrin alle spalle, ma viene invece ucciso da Dain Bornhald, perch\u00e9 ormai non crede pi\u00f9 che Perrin possa aver ucciso suo padre Geofram. Galad accetta quindi la proposta di Perrin di far confluire i Figli nella sua alleanza e giura di restare sotto il comando di Perrin fino a quando l'Ultima Battaglia sar\u00e0 stata combattuta.\nDal campo di battaglia quindi Perrin si sposta a Whitebridge e poi fa visita ad Elayne a Caemlyn. Nel palazzo reale di Andor, dopo un'accesa discussione, Perrin riesce a convincere la regina Elayne a nominarlo Lord sovrintendente dei Fiumi Gemelli nel nome del Drago Rinato. In seguito, dopo aver offerto a Mat un Passaggio alla Torre di Ghenjei, usando Jur Grady, Perrin guida tutti i suoi eserciti alla Piana di Merrilor per incontrarsi con Rand ed Egwene.\nEgwene al'Vere.\nIn seguito ad un sogno profetico, Egwene al'Vere si convince che la Reietta Mesaana si nasconda ancora nella Torre Bianca, perci\u00f2, assieme alle sue alleate, si ingegna per trovare una maniera per stanarla; inoltre si ritrova anche a dover fronteggiare una serie di omicidi di Aes Sedai, che lei ritiene siano opera dell'Ajah Nera o della Reietta stessa. Come se non bastassero questi problemi e quelli causati dal suo recente incontro con il Drago Rinato, la sua relazione con Gawyn Trakand arriva a una crisi; Gawyn infatti, trasgredendo ai suoi ordini, si scontra con un assassino al di fuori della camera di Egwene; questo agli occhi di Egwene, mette in pericolo i piani che lei aveva ordito per stanare Mesaana, che ritiene la responsabile degli omicidi e del tentato assassinio; perci\u00f2 Egwene lo allontana da s\u00e9 ordinandogli di tenersi a disposizione. Gawyn per\u00f2 si arrabbia con lei e se ne va del tutto da Tar Valon, sentendosi anche incompreso; durante la sua visita a Caemlyn da sua sorella Elayne, Gawyn ha un lungo colloquio con lei, che gli permette di rivedere il suo atteggiamento sia con Egwene che con Rand; inoltre Gawyn a Caemlyn scopre la prova che gli omicidi nella Torre sono opera dei Coltelli di Sangue, degli assassini lasciati indietro dai Seanchan, che si nascondono con il potere di alcuni anelli ter'angreal.\nEgwene intanto procede con i suoi piani e fissa nel frattempo un incontro nel \"tel'aran'rhiod\" tra Aes Sedai, Sapienti Aiel e Cercavento, per discutere della cooperazione fra le donne incanalatrici delle tre culture, ma anche con l'intento segreto di attirare Mesaana in una trappola. Quando Mesaana e l'Ajah Nera attaccano, l'onirichiodo mosso da Perrin impedisce a Mesaana di attirare a sua volta Egwene in trappola. Perrin ed Egwene restano quindi sorpresi di incontrarsi nel sogno e della loro reciproca abilit\u00e0. Successivamente Mesaana tenta di imprigionare Egwene con un \"A'dam\", ma la padronanza di Egwene del \"Tel'aran'rhiod\" le permette di rifiutare il potere del \"A'dam\" stesso e infine di infrangere la mente di Mesaana. Gawyn inoltre torna a Tar Valon giusto in tempo per fermare tre Coltelli di Sangue, che stavano per uccidere Egwene nel sonno. Egwene si risveglia e lo trova che \u00e8 stato ferito gravemente, quindi lo guarisce, legandolo a s\u00e9 come Gaidin; i due decidono quindi di sposarsi, mentre si preparano a raggiungere Rand alla Piana di Merrilor.\nMat Cauthon ed Elayne Trakand a Caemlyn.\nElayne Trakand \u00e8 da poco riuscita a farsi riconoscere regina di Andor dalla grande maggioranza delle casate nobiliari. Ma capisce che il suo regno non \u00e8 sicuro, a causa della minaccia dei Seanchan e dell'approssimarsi dell'Ultima Battaglia. Perci\u00f2, per assicurare al regno almeno il vantaggio del \"Viaggiare\" e della \"Guarigione\", offre alle \"Donne della Famiglia\" di risiedere nella sua capitale, Caemlyn con un patto di reciproco aiuto, che sia conveniente per tutti.\nMat Cauthon, con la Banda della Mano Rossa, ormai riunita ed al completo, ha raggiunto Caemlyn ormai da un certo tempo e stabilito il suo campo nei pressi della citt\u00e0. Laggi\u00f9 viene nuovamente attaccato dal Gholam nella sua stessa tenda, ma viene salvato giusto in tempo da Teslyn Sedai. Dopo aver scambiato delle lettere piuttosto vivaci con la regina di Andor, Mat incontra finalmente Elayne Trakand a palazzo, per raccontare le rispettive vicende e anche per discutere della costruzione di \"draghi\" (cannoni) seguendo le invenzioni dell'ex Illuminatrice Aludra. Elayne viene molto interessata dal progetto e decide di mettere a disposizione di Aludra le risorse del suo regno; perci\u00f2 Mat e la regina contrattano sulla quantit\u00e0 di draghi che entrambe le parti potranno trattenere; inoltre, secondo i patti, Mat si impegna a lasciare che Elayne prenda in prestito per un po' di tempo il suo \"ter'angreal\", con la forma di una testa di volpe, in modo che lei possa studiarlo ed eventualmente farne delle copie.\nPoco tempo dopo, mentre Mat chiede a Birgitte informazioni sulla Torre di Ghenjei, Elayne utilizza un \"angreal\" per intessere un flusso di travestimento, nel tentativo di impersonare uno dei Reietti e carpire informazioni alle Sorelle Nere, che in precedenza era riuscita ad imprigionare. Interroga perci\u00f2 l'adepta dell'Ajah Nera, Chesmal, con un certo successo, ma inaspettatamente viene interrotta e scoperta dopo l'arrivo delle altre Sorelle Nere Eldrith e Temaile; esse a loro volta sono state appena liberate da un traditore presente nel palazzo: il segretario di Sylvase di Casa Caeren. Elayne, viene ferita pi\u00f9 volte, ma combatte concitatamente contro di loro, usando anche il \"ter'angreal\" di Mat e una copia che \u00e8 riuscita a realizzare; ma dopo l'apparizione a sorpresa dalla sua ex guardia del corpo, nonch\u00e9 amico delle tenebre, Doilin Mellar, perde entrambi i medaglioni a vantaggio di quest'ultimo. In preda alla disperazione, Elayne usa l'Unico Potere per fargli crollare addosso la volta delle prigioni; perci\u00f2 riesce a riprendere almeno il \"ter'angreal\" originale di Mat, ma Mellar fugge con una delle copie.\nMat e Talmanes successivamente attirano il Gholam in una trappola; dopo aver combattuto contro la creatura in un edificio in fiamme, Mat riesce a ferirlo con le copie di Elayne del suo medaglione originale, e lo costringe alla ritirata dentro ad un Portale di Viaggio, aperto su un buio senza fine, in cui il mostro viene fatto cadere e dove \u00e8 destinato a precipitare per l'eternit\u00e0.\nQuando arrivano Perrin ed il suo gruppo a Caemlyn, Morgase convince Elayne a lasciare che Perrin amministri i Fiumi Gemelli in nome di Rand, ma pur sempre sotto il dominio formale Andorano. Elayne poi, dopo aver sperimentato e mostrato la potenza dei draghi, assegna dei possedimenti in Andor ad un gruppo di influenti nobili di Cairhien; cos\u00ec facendo, riesce a farseli alleati e convince i Cairhienesi ad accettarla come loro nuova sovrana, unendo perci\u00f2 sotto il suo governo entrambi i due regni di Andor e Cairhien. Subito dopo aver preso possesso del suo nuovo reame, Elayne guida tutti i suoi eserciti alla Piana di Merrilor, per incontrarsi con Rand ed Egwene.\nNella Torre di Ghenjei.\nMat, Thom Merrilin e Noal Charin entrano nella Torre di Ghenjei per salvare Moiraine Damodred, che \u00e8 scomparsa sin da quando era caduta attraverso un portale \"ter'angreal\" ne \"I fuochi del cielo\". Guidati dalla fortuna di Mat attraverso un labirinto extra-dimensionale, i tre sconfiggono astutamente gli Eelfinn con il fuoco, la musica e la minaccia di armi di ferro. Una volta ritrovata Moiraine, riescono ad arrivare nella sala delle trattative. Alla ricerca di una via sicura per l'esterno, Mat stringe un patto con gli Eelfinn, offrendo in cambio, come gi\u00e0 gli era stato predetto, 'met\u00e0 della luce del mondo, per salvare il mondo' cio\u00e8 il suo occhio sinistro, che gli viene strappato senza piet\u00e0 dall'orbita.\nDurante la fuga si rendono per\u00f2 conto di aver fatto un errore nel trattare con gli Eelfinn: infatti i vicini Aelfinn possono cercare di catturarli od ucciderli, poich\u00e9 Mat non li aveva inclusi nel patto appena stipulato. Noal, rivelatosi come l'eroe popolare Jain Farstrider, si offre di restare indietro a combatterli e si sacrifica per far guadagnare agli altri il tempo di fuggire. Ormai spinti in un vicolo cieco e quando la speranza sembra finita, Mat capisce in tempo che la sua Ashandarei \u00e8 la chiave per aprire un passaggio sicuro fuori dalla Torre, quindi incide una parete e riesce a fuggire con Thom e la Aes Sedai.\nUna volta al sicuro, fuori dalla torre, Moiraine si sveglia e rivela di essere stata gravemente ridotta nella sua capacit\u00e0 di usare l'Unico Potere, a causa della sua cattura (ma \u00e8 in possesso di un \"angreal\" estremamente potente che supplisce a questa perdita), ed inoltre rivela di essere innamorata di Thom, che ricambia e perci\u00f2 i due decidono di sposarsi. Successivamente Moiraine viene aggiornata sugli avvenimenti accaduti durante la sua assenza, quindi si mette in cerca di Rand, prima dell'inizio dell'Ultima Battaglia.\nRand al'Thor.\nAlla fine del libro precedente, Rand al'Thor ha finalmente compreso il senso della propria missione e dopo aver mondato la sua anima sulle pendici di Montedrago, adesso si adopera per combattere il tocco del Tenebroso sul mondo ed il suo nuovo atteggiamento positivo annulla il male che l'Ombra sparge. Subito dopo, con grande sorpresa di tutti, Rand si reca alla Torre Bianca per fare un annuncio sbalorditivo, direttamente di fronte ad Egwene al'Vere, l'Amyrlin Seat: ha intenzione di infrangere i \"sigilli di cuendillar\" che ancora resistono sulla prigione del Tenebroso, per erigerne poi di nuovi, pi\u00f9 forti. Egwene, non riuscendo a convincerlo degli enormi pericoli legati a questa azione, promette di incontrarlo dopo un mese su indicazione di lui, presso i Campi di Merrilor. Nel disperato tentativo di ritardare ci\u00f2 che appare come la distruzione del mondo, Egwene nel frattempo appronta un piano per unire tutte le nazioni, nella speranza di fermare l'apparente folle piano del Drago.\nSuccessivamente Rand torna a Tear, dove si riconcilia sia con i suoi alleati Aiel, che con le Aes Sedai con cui era entrato in contrasto, come Cadsuane e Nynaeve. Ma soprattutto si incontra con suo padre Tam al'Thor, al quale, dopo una commovente riunione, presenta la sua amata Min Farshaw. Dopo aver smascherato un paio di potenti Amici delle Tenebre all'interno delle sue stesse fila di Tairenesi, Rand viaggia con Min Farshaw alla citt\u00e0 in rovina di Bandar Eban, che in precedenza aveva abbandonato alla fame ed al degrado. Il suo comportamento e la sua influenza da \"ta'veren\" illuminato, si fanno subito notare, consentendo una ripresa rapida della citt\u00e0. Rand poi si dirige verso nord, fino alla fortezza assediata di Maradon, la citt\u00e0 principale della Saldea, circondata da innumerevole Progenie dell\u2019Ombra discesa dalla Macchia. Laggi\u00f9 infatti, anche se sono state coraggiosamente guidate e spronate dal famoso e geniale generale Rodel Ituralde, le forze della Luce sono state irrimediabilmente sopraffatte e la citt\u00e0 \u00e8 sull'orlo della distruzione. Infuriato per la condizione in cui trova gli uomini che aveva quasi destinato alla morte, Rand si pone in prima linea e respinge da solo l'assalto dell'Ombra, con una tempesta di Unico Potere. Purtroppo non \u00e8 invece in grado di aiutare le nazioni di Kandor ed Arafel che anch'esse sono sommerse da orde di Progenie dell'Ombra, che discende inesorabile dalla Macchia.\nIn seguito, assistito da Min e Cadsuane, Rand si reca a Far Madding, per incontrarsi con i sovrani delle Terre di Confine e dopo aver superato una prova, si guadagna anche la loro fedelt\u00e0. Si prepara infine a parlamentare con le forze delle nazioni riunite ai Campi di Merrilor vicino al confine con la Macchia, in attesa dell'avvento di Tarmon Gai'don. Alla fine del libro, durante il sonno, la notte prima dell'adunata, Rand sente un grido in un sogno di una donna che non riconosce. Il suo viso \u00e8 diverso, ma lui sa che si tratta di Mierin Eronaile, nota anche come Lanfear. Lei lo supplica di aiutarla a fuggire dalla tortura, ma precipita nel buio subito dopo.\nNel Rhuidean.\nAviendha \u00e8 stata finalmente autorizzata a svolgere l'esame conclusivo per diventare una Sapiente, perci\u00f2 viaggia attraverso la desolazione Aiel, prendendo la strada per l'antica citt\u00e0 del Rhuidean. Durante la sua camminata, un'Aiel itinerante, chiamata Nakomi, la visita e le chiede di condividere il suo fuoco e la sua acqua. Dopo l'inizio di una conversazione innocua, la donna misteriosa riflette sul destino degli Aiel, una volta che il loro \"toh\" al Drago sar\u00e0 stato soddisfatto. La questione attanaglia Aviendha e la preoccupa, perch\u00e9 sembra che gli Aiel possano perdere di scopo e di significato, una volta che l'Ultima Battaglia sar\u00e0 stata combattuta.\nDopo essere arrivata nel Rhuidean, Aviendha si ritrova ad affrontare la prova finale delle colonne di vetro (un \"ter'angreal\" che mostra la storia completa della 'vergogna' degli Aiel, vista attraverso gli occhi degli antenati); subito dopo, ancora piena di dubbi sul destino del suo popolo Aviendha cerca di saperne di pi\u00f9 dal \"ter'angreal\" attraverso il quale \u00e8 appena passata, toccandolo. Ci\u00f2 inavvertitamente rivela ad Aviendha cosa potrebbe essere il futuro degli Aiel, dove i suoi discendenti vivono una catena di eventi, che porteranno i Seanchan a conquistare le Terre Bagnate, costringere gli Aiel a nascondersi ed a ridursi a patetici straccioni, abbandonando tutta la cultura del \"ji\u2019\" e \"\u2018toh\", e infine estinguendosi miseramente. Di fronte a questa possibilit\u00e0 di distruzione, Aviendha lascia il Rhuidean per ritrovare Rand e per cercare di scongiurare questo triste futuro.\nNella Torre Nera.\nMazrim Taim sta governando la Torre Nera con pugno di ferro, mentre Logain \u00e8 ormai assente da qualche tempo. Alle Aes Sedai che hanno viaggiato alla Torre Nera inviate dell'Ajah Rossa, \u00e8 stato dato il permesso di legare alcuni Soldati e Dedicati, per\u00f2 nessuno \u00e8 stato ancora legato, poich\u00e9 esse desidererebbero degli Asha'man completi, ma Taim continua a negare il permesso. Pevara Sedai, che \u00e8 alla loro guida, ormai vorrebbe andarsene con quanto gi\u00e0 hanno ottenuto, ma alcuni eventi imprevisti la bloccano. Tutta la Torre \u00e8 sorvegliata, entrate e uscite sono strettamente monitorate, inoltre il comportamento di molte Aes Sedai come Tarna e Jahvindra, all'improvviso \u00e8 cambiato in modo significativo e preoccupante. Come se non bastasse adesso i portali per Viaggiare non funzionano pi\u00f9 all'interno della Torre Nera, confinando le persone all'interno, alla totale merc\u00e9 di Taim e dei suoi sgherri. Un piccolo gruppo di Soldati e Dedicati, fedeli di Logain e guidati dal Dedicato Androl, si sono per\u00f2 accorti delle tenebre che sembrano ghermire la Torre ed i suoi abitanti, perci\u00f2, mentre cercano disperatamente di capire le intenzioni di Taim, progettano la fuga verso la libert\u00e0, alleandosi anche alle sorelle dell'Ajah Rossa che vorrebbero andarsene.\nTrame collaterali.\nNynaeve dopo avere avuto un commovente colloquio in cui Rand le raccomanda di non cambiare la sua passione nell'aiutare chi ha bisogno, torna alla Torre Bianca per affrontare il suo test per essere confermata definitivamente Aes Sedai. Il test \u00e8 molto duro e molte delle Adunanti che manovrano il ter'angreal del test cercano di farla fallire, per\u00f2 per un soffio Nynaeve riesce comunque a superare la prova. Subito dopo si reca da Myrelle per farsi passare il legame da Custode su suo marito Lan. Successivamente Nynaeve collabora con Egwene e Siuan per organizzare la trappola per stanare Mesaana. Di conseguenza \u00e8 tra quelle che combatte vittoriosamente nel Mondo dei Sogni contro le Sorelle Nere.\nSuo marito al'Lan Mandragoran percorre tutte le Terre di Confine, per raggiungere il passo Tarwin, che lo porta verso il suo perduto regno di Malkier, dove dovr\u00e0 affrontare il suo destino. Lungo il percorso, a causa dei maneggi di Nynaeve, \u00e8 costretto ad accettare di essere accompagnato da un sempre maggiore numero di seguaci e guerrieri, tanto che alla fine del suo viaggio, affronta la Progenie dell'Ombra con un vero esercito al suo seguito, anche se comunque la battaglia appare ugualmente disperata.\nLa mano del Tenebroso, Shaidar Haran, incolpa la Reietta Graendal per la fine di ben altri tre Reietti (Mesaana, Aran'gar e Asmodean) e perci\u00f2 la mette a supplizio."}
{"id": "3893090", "revid": "486946", "url": "https://it.wikipedia.org/wiki?curid=3893090", "title": "Comandante dei credenti", "text": ""}
{"id": "3893093", "revid": "117049317", "url": "https://it.wikipedia.org/wiki?curid=3893093", "title": "Dove sei (Giorgia)", "text": "Dove sei \u00e8 il quarto singolo della cantante pop italiana Giorgia, estratto dall'album \"Dietro le apparenze\", in rotazione radiofonica dal 10 febbraio 2012 per l'etichetta discografica Dischi di cioccolata e distribuito dalla Sony.\nIl brano.\nIl brano, contenuto nell'ottavo album di inediti dell'artista, \"Dietro le apparenze\", \u00e8 stato scritto e da Emanuel Lo, ballerino, musicista e compagno della cantante romana (con la quale aveva gi\u00e0 collaborato in precedenti album). \"Dove sei\" \u00e8 una ballata Pop-Soul struggente, dedicata a una relazione oramai finita, ma piena di ricordi.\nIl video.\nIl 28 febbraio 2012 Giorgia lancia il nuovo video del singolo \"Dove sei\". Il brano \u00e8 il quarto singolo ufficiale estratto dall'album \"Dietro le apparenze\", pubblicato in anteprima su \"Speciale Musica\" di Video Mediaset. Il pezzo \u00e8 stato scritto e composto dal compagno della cantautrice romana, Emanuel Lo che per l'occasione ha diretto anche il video.\nTracce.\nDownload digitale"}
{"id": "3893094", "revid": "126257", "url": "https://it.wikipedia.org/wiki?curid=3893094", "title": "Maserati Tipo 420/M/58\\Eldorado", "text": ""}
{"id": "3893095", "revid": "767487", "url": "https://it.wikipedia.org/wiki?curid=3893095", "title": "Friends with Kids", "text": "Friends with Kids \u00e8 un film del 2011 scritto e diretto da Jennifer Westfeldt.\nIl film \u00e8 interpretato da un cast corale che comprende, oltre la Westfeldt, Adam Scott, Kristen Wiig, Jon Hamm e molti altri.\nTrama.\nJason e Julie sono una coppia di migliori amici che, superati i trent'anni, decidono di avere un figlio. Tuttavia osservano come la nascita di un bambino abbia cambiato e logorato i rapporti di altre coppie che conoscono. I due amici decidono cos\u00ec di mettere al mondo un bambino senza complicazioni sentimentali, liberi di frequentare altra gente.\nProduzione.\nIl film \u00e8 diretto, scritto, prodotto ed interpretato da Jennifer Westfeldt, al suo debutto alla regia. Il suo compagno, l'attore Jon Hamm, \u00e8 stato coinvolto nel progetto con un ruolo di supporto, oltre a figurare tra i produttori del lungometraggio.\n\"Friends with Kids\" \u00e8 una produzione indipendente con un budget di 10 milioni di dollari, stanziati dalle casa di produzione Red Granite Pictures, Points West Pictures e Locomotive. Le riprese si sono svolte interamente a New York City per un periodo di quattro settimane, dal dicembre 2010 ai primi mesi del 2011.\nDistribuzione.\nIl film \u00e8 stato presentato in anteprima al Toronto International Film Festival il 9 settembre 2011. La Lionsgate ha acquisito i diritti di distribuzione per il film, che avverr\u00e0 nella primavera del 2012."}
{"id": "3893098", "revid": "1543377", "url": "https://it.wikipedia.org/wiki?curid=3893098", "title": "Stenomys arfakiensis", "text": "Il ratto montano della penisola di Vogelkop (Stenomys arfakiensis ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di piccole dimensioni, con la lunghezza della testa e del corpo di 133\u00a0mm, la lunghezza della coda di 135\u00a0mm, la lunghezza del piede di 29\u00a0mm, la lunghezza delle orecchie di 13\u00a0mm.\nIl colore delle parti superiori \u00e8 grigio-brunastro. Le parti ventrali sono bianco-grigiastre, con la base dei peli bruno-nerastra. La coda \u00e8 pi\u00f9 lunga della testa e del corpo ed ha 15 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nelle montagne della penisola di Vogelkop, nell'estrema parte nord-occidentale della Nuova Guinea.\nVive ad altitudini di circa 2.000 metri.\nStato di conservazione.\nLa IUCN Red List, considerato la dubbia validit\u00e0 di specie distinta e la mancanza di recenti informazioni sull'areale, lo stato della popolazione ed il proprio habitat, classifica \"S.arfakiensis\" come specie con dati insufficienti (DD)."}
{"id": "3893099", "revid": "47767", "url": "https://it.wikipedia.org/wiki?curid=3893099", "title": "Haakon", "text": ""}
{"id": "3893100", "revid": "47767", "url": "https://it.wikipedia.org/wiki?curid=3893100", "title": "H\u00e5kan", "text": ""}
{"id": "3893103", "revid": "1700659", "url": "https://it.wikipedia.org/wiki?curid=3893103", "title": "Formazione ideale della NFL degli anni 2000", "text": "La formazione ideale della NFL degli anni 2000, in inglese NFL 2000s All-Decade Team, fu scelta dai giurati della Pro Football Hall of Fame. La squadra \u00e8 composta giocatori che hanno fornito prestazioni eccezionali nella National Football League negli anni duemila e i prescelti furono annunciati durante il pre-partita del Pro Bowl 2010.\nLa formazione consiste in una prima e seconda squadra, sia offensiva che difensiva, unit\u00e0 degli special team oltre che un primo e secondo capo-allenatore.\nNote:"}
{"id": "3893105", "revid": "1543377", "url": "https://it.wikipedia.org/wiki?curid=3893105", "title": "Stenomys arrogans", "text": "Il ratto montano della Nuova Guinea occidentale (Stenomys arrogans ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di piccole dimensioni, con la lunghezza della testa e del corpo tra 111 e 146\u00a0mm, la lunghezza della coda tra 90 e 135\u00a0mm, la lunghezza del piede tra 25 e 30\u00a0mm.\nLa pelliccia \u00e8 molto lunga e soffice. Il colore delle parti superiori varia dal bruno-grigiastro al nerastro in alcuni individui. Le parti inferiori sono grigio scuro, con la base dei peli bruno-nerastra e leggermente cosparse di peli marrone chiaro. La coda \u00e8 pi\u00f9 lunga della testa e del corpo ed ha 14-16 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centrale e occidentale della cordigliera centrale della Nuova Guinea.\nVive nelle foreste muschiose montane tra 2.200 e 4.100 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la mancanza di reali minacce, classifica \"S.arrogans\" come specie a rischio minimo (LC)."}
{"id": "3893108", "revid": "606039", "url": "https://it.wikipedia.org/wiki?curid=3893108", "title": "Mullus bensasi", "text": ""}
{"id": "3893109", "revid": "767487", "url": "https://it.wikipedia.org/wiki?curid=3893109", "title": "Hoppity va in citt\u00e0", "text": "Hoppity va in citt\u00e0 (\"Mr. Bug Goes to Town\"), noto anche col titolo Il grillo parlante torna in citt\u00e0, \u00e8 un film d'animazione del 1941, diretto da Dave Fleischer.\nProdotta da Max Fleischer \u2013 fratello del regista\u00a0\u2013 e basata sul romanzo \"La vita delle api\" di Maurice Maeterlinck, la pellicola \u00e8 nota per essere uno dei primi prototipi di film in 3D.\nTrama.\nImprovvisamente il grillo Hoppity ritorna nel proprio villaggio, dopo esserne stato assente per lungo tempo, venendo accolto calorosamente da tutti; i pensieri del grillo erano per\u00f2 principalmente rivolti alla sua amica d'infanzia Dolcezza, di cui era da molto tempo innamorato. Quasi in contemporanea, nel negozio di miele gestito dal bonario signor Calabrone (il padre di Dolcezza) arriva trafelata l'ape-scout Buzz, per avvertire la signora Coccinella che la sua casa sta andando a fuoco, a causa di un fiammifero gettato l\u00ec dagli umani. In realt\u00e0 l'incendio era stato causato dal perfido signor Scarafaggio, anche lui interessato alla mano di Dolcezza, e che tramava nell'ombra coadiuvato dai propri scagnozzi, Swack la mosca e Smack lo zanzarone.\nHoppity decide allora di cercare un nuovo posto dove far trasferire l'intero villaggio, e trova il rigoglioso giardino dei coniugi Dickens, persone gentili e rispettose degli animali. Le macchinazioni del signor Scarafaggio portano per\u00f2 tutti i conoscenti di Hoppity, tranne il signor Calabrone e Dolcezza, a schierarsi contro di lui, costringendolo ad andarsene. Casualmente, Hoppity ha per\u00f2 modo di scoprire la verit\u00e0: il signor Scarafaggio, Swat e Smack avevano nascosto un prezioso assegno inviato per posta ai Dickens (il marito, Dick, era infatti un compositore), con lo scopo di fargli vendere la casa e rendere il giardino uno spazio edificabile; cos\u00ec facendo, l'unica area in cui gli umani non avrebbero potuto mettere piede sarebbe stata quella in cui a suo tempo il signor Scarafaggio si era stabilito, con tutte le speculazioni che ne sarebbero conseguite.\nI tre decidono allora di rapire Hoppity, rinchiudendolo nella busta dell'assegno, ma il grillo riesce a fuggire e a far raccogliere la lettera a un postino, che la consegner\u00e0 a destinazione. Nel frattempo al posto del giardino viene costruito un gigantesco grattacielo, ma con i soldi dell'assegno (e dei diritti d'autore della canzone scritta dal marito, che si era rivelata di grandissimo successo) i Dickens possono acquistare un attico e creare un nuovo spazio verde, ancor pi\u00f9 rigoglioso del precedente. Dopo varie peripezie, l'intero villaggio\u00a0\u2013 guidato da Hoppity\u00a0\u2013 pu\u00f2 quindi stabilirsi nella nuova area, una vera e propria \"oasi\" di pace e tranquillit\u00e0; Hoppity viene cos\u00ec riabilitato agli occhi di tutti e pu\u00f2 coronare il proprio sogno d'amore con Dolcezza.\nProduzione.\nLa produzione del film inizi\u00f2 subito dopo l'uscita de \"I viaggi di Gulliver\", perch\u00e9 a causa dello sciopero dei dipendenti dei Fleischer Studios, lo spostamento degli Studios da New York a Miami e lo scarso incasso ricevuto con \"I viaggi di Gulliver\", il produttore Max Fleischer pensava che un ulteriore film avrebbe potuto guadagnare i soldi necessari per saldare i debiti accumulati.\nIl film\u00a0\u2013 colorato con il Technicor bicolore e il Cinecolor\u00a0\u2013 fu uno dei primi prototipi di pellicole in 3D e usc\u00ec il 5 dicembre 1941. Tuttavia, due giorni dopo\u00a0\u2013 a causa dell'attacco giapponese a Pearl Harbor\u00a0\u2013 gli Stati Uniti dovettero entrare in guerra; l'evento ebbe gravi ripercussioni sugli incassi della pellicola, che risultarono insufficienti: l'anno seguente Max Fleischer fu infatti costretto a chiudere i propri studi e cederli alla Paramount, che li trasform\u00f2 nei Famous Studios.\nColonna sonora.\nLa colonna sonora del film si compone di otto brani."}
{"id": "3893111", "revid": "606039", "url": "https://it.wikipedia.org/wiki?curid=3893111", "title": "Mullus japonicus", "text": ""}
{"id": "3893112", "revid": "1543377", "url": "https://it.wikipedia.org/wiki?curid=3893112", "title": "Stenomys niobe", "text": "Il ratto montano della Nuova Guinea orientale (Stenomys niobe ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di piccole dimensioni, con la lunghezza della testa e del corpo tra 90 e 135\u00a0mm, la lunghezza della coda tra 115 e 145\u00a0mm, la lunghezza del piede tra 24,5 e 29,1\u00a0mm, la lunghezza delle orecchie tra 15,4 e 19,6\u00a0mm e un peso fino a 55,5\u00a0g.\nLa pelliccia \u00e8 estremamente soffice. Il colore delle parti superiori \u00e8 marrone scuro misto dorsalmente al rossiccio. Le vibrisse sono lunghe 30\u00a0mm, le orecchie sono marrone scuro. Le parti ventrali sono giallo-brunastre, con la base dei peli bruno-nerastre. Le mani sono bianche, i piedi sono bianco-grigiastri. La coda \u00e8 pi\u00f9 lunga della testa e del corpo, \u00e8 uniformemente marrone scuro ed ha 15-17 anelli di scaglie per centimetro. Il cariotipo \u00e8 2n=32 FN=60.\nBiologia.\nComportamento.\n\u00c8 una specie terricola. Costruisce cunicoli a forma di U, con due entrate. Talvolta costruisce nidi d'erba. Il suo raggio d'azione \u00e8 di circa 60 metri, alcune volte anche fino a 300 metri.\nRiproduzione.\nLa riproduzione avviene durante tutto l'anno. Le femmine danno alla luce 1-3 piccoli alla volta.\nDistribuzione e habitat.\nQuesta specie \u00e8 diffusa nella parte orientale della cordigliera centrale della Nuova Guinea e nella Penisola di Huon\nVive nelle foreste muschiose tropicali, in foreste degradate e in vecchi campi agricoli tra 762 e 4.050 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la mancanza di reali minacce, classifica \"S.niobe\" come specie a rischio minimo (LC)."}
{"id": "3893115", "revid": "606039", "url": "https://it.wikipedia.org/wiki?curid=3893115", "title": "Upeneoides bensasi", "text": ""}
{"id": "3893123", "revid": "1543377", "url": "https://it.wikipedia.org/wiki?curid=3893123", "title": "Stenomys pococki", "text": "Il ratto degli altopiani della Nuova Guinea di Pocock (Stenomys pococki ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di grandi dimensioni, con la lunghezza della testa e del corpo tra 112 e 143\u00a0mm, la lunghezza della coda tra 104 e 135\u00a0mm, la lunghezza del piede tra 26 e 29\u00a0mm, la lunghezza delle orecchie tra 12,0 e 18\u00a0mm.\nLe parti superiori sono bruno-nerastre. Le parti ventrali sono grigio scuro. Le mani ed i piedi sono bruno-nerastre. La coda \u00e8 pi\u00f9 corta della testa e del corpo ed \u00e8 uniformemente bruno-nerastra.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centrale della cordigliera centrale della Nuova Guinea.\nVive nelle foreste tropicali montane tra 1.500 e 2.500 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la mancanza di reali minacce, classifica \"S.pococki\" come specie a rischio minimo (LC)."}
{"id": "3893125", "revid": "287204", "url": "https://it.wikipedia.org/wiki?curid=3893125", "title": "Hakon", "text": ""}
{"id": "3893126", "revid": "606039", "url": "https://it.wikipedia.org/wiki?curid=3893126", "title": "Upeneoides tokisensis", "text": ""}
{"id": "3893127", "revid": "6923", "url": "https://it.wikipedia.org/wiki?curid=3893127", "title": "Volontario di guerra", "text": "Per volontario di guerra si intende quella persona, sia un militare che un civile, che si arruola in caso di conflitto all'interno di una forza armata (es. esercito) in maniera volontaria, senza coscrizione obbligatoria, per andare a combattere in guerra, o comunque prestare servizio durante un conflitto bellico.\nIl fenomeno del volontariato militare \u00e8 al centro di un crescente interesse accademico sia a livello internazionale sia nazionale.\nStoria.\nSebbene il volontarismo bellico possa farsi risalire all'et\u00e0 antica, ebbe grande impulso a partire dal Medioevo con il fenomeno delle Crociate. Durante il fenomeno del colonialismo poi seguirono i volontari spagnoli, portoghesi e olandesi che conquistarono le Indie e le Americhe. Nell'epoca moderna i polacchi, che combatterono sotto le bandiere francesi, e i prussiani. Volontari europei combatterono per l'indipendenza della Grecia. Al Risorgimento italiano diedero il loro tributo di sangue ungheresi e polacchi.\nNel mondo.\nItalia.\nIn Italia il volontarismo fu il sentimento da cui sgorg\u00f2 il Risorgimento, ma volontari italiani combatterono anche per l'indipendenza greca, in Sud America con Garibaldi, nelle guerre carliste in Spagna. Nel 1859 i reparti di volontari inquadrati nei Cacciatori delle Alpi divennero un complemento alle forze regolari, fenomeno che poi si ampli\u00f2 nel 1866 con il Corpo Volontari Italiani. Con lo scoppio della prima guerra mondiale, significativo fu il fenomeno del volontarismo, sotto la spinta dell'Associazione Nazionalista Italiana. Reparti italiani composti esclusivamente di volontari di guerra furono nella guerra civile spagnola il Corpo Truppe Volontarie e nella seconda guerra mondiale la 29. divisione Waffen SS, nelle file tedesche, e i Volontari della Libert\u00e0 che presero parte alla Resistenza.\n\u00c8 anche una qualifica di \"volontario di guerra\" \u00e8 stata riconosciuta legalmente dallo Stato italiano, le onorificenze previste sono:"}
{"id": "3893129", "revid": "606039", "url": "https://it.wikipedia.org/wiki?curid=3893129", "title": "Upeneus bensasi", "text": ""}
{"id": "3893131", "revid": "1543377", "url": "https://it.wikipedia.org/wiki?curid=3893131", "title": "Stenomys richardsoni", "text": "Il ratto dei ghiacciai (Stenomys richardsoni ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di piccole dimensioni, con la lunghezza della testa e del corpo tra 122 e 133\u00a0mm, la lunghezza della coda tra 128 e 142\u00a0mm, la lunghezza del piede tra 32,2 e 33,9\u00a0mm, la lunghezza delle orecchie tra 22,7 e 24,7\u00a0mm e un peso fino a 74\u00a0g.\nLa pelliccia \u00e8 lunga. Le parti superiori sono fulve. Le vibrisse sono nere e lunghe fino a 45\u00a0mm. Le orecchie sono relativamente grandi. Le parti inferiori sono bianco-giallastre, con la base dei peli grigia. Le parti dorsali delle zampe sono bianco-argentate. La coda \u00e8 pi\u00f9 lunga della testa e del corpo, uniformemente marrone brillante, leggermente pi\u00f9 chiara sotto e con 14 anelli di scaglie per centimetro. Le femmine hanno un paio di mammelle pettorali, un paio post-ascellari e due paia inguinali.\nBiologia.\nComportamento.\n\u00c8 una specie terricola. Si rifugia spesso tra le rocce.\nRiproduzione.\nEsemplari giovani sono stati osservati tra maggio e giugno.\nDistribuzione e habitat.\nQuesta specie \u00e8 conosciuta soltanto in due aree della parte occidentale della cordigliera centrale della Nuova Guinea.\nVive in boscaglie alpine e praterie tra 3.225 e 4.500 metri di altitudine.\nStato di conservazione.\nLa IUCN Red List, considerato l'areale limitato e il continuo declino del proprio habitat a causa dell'aumento degli incendi boschivi, classifica \"S.richardsoni\" come specie vulnerabile (VU)."}
{"id": "3893132", "revid": "1543377", "url": "https://it.wikipedia.org/wiki?curid=3893132", "title": "Stenomys vandeuseni", "text": "Il ratto montano della Nuova Guinea di Van Deusen (Stenomys vandeuseni ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di medie dimensioni, con la lunghezza della testa e del corpo tra 120 e 160\u00a0mm, la lunghezza della coda tra 125 e 152\u00a0mm, la lunghezza del piede tra 30,5 e 31,2\u00a0mm, la lunghezza delle orecchie tra 18,9 e 20,7\u00a0mm e un peso fino a 88\u00a0g.\nLa pelliccia \u00e8 soffice. Le parti superiori sono marrone scuro, con una tinta di color ruggine. Le vibrisse raggiungono i 50\u00a0mm. Le orecchie sono marroni e finemente ricoperte di peli. I fianchi sono pi\u00f9 rossicci. Le parti inferiori sono pi\u00f9 chiare, con la punta dei peli giallo-rossiccia. Le parti dorsali dei piedi sono cosparse di peli bianchi e marroni. La coda \u00e8 pi\u00f9 lunga della testa e del corpo, \u00e8 uniformemente marrone e ha 12-13 anelli di scaglie per centimetro. Le femmine hanno due paia di mammelle inguinali.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nell'estrema parte sud-orientale della cordigliera centrale della Nuova Guinea.\nVive nelle foreste umide primarie tropicali montane sopra i 1.300 metri di altitudine.\nStato di conservazione.\nLa IUCN Red List, considerato l'areale limitato e seriamente frammentato e il continuo declino della qualit\u00e0 del proprio habitat, classifica \"S.vandeuseni\" come specie in pericolo (EN)."}
{"id": "3893135", "revid": "1543377", "url": "https://it.wikipedia.org/wiki?curid=3893135", "title": "Stenomys verecundus", "text": "Il ratto snello della Nuova Guinea (Stenomys verecundus ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di medie dimensioni, con la lunghezza della testa e del corpo tra 132 e 168\u00a0mm, la lunghezza della coda tra 143 e 171\u00a0mm, la lunghezza del piede tra 30,6 e 34,5\u00a0mm, la lunghezza delle orecchie tra 14,6 e 20,4\u00a0mm e un peso fino a 133\u00a0g.\nIl corpo \u00e8 snello. La pelliccia \u00e8 lucida, liscia e soffice. Il colore delle parti superiori \u00e8 grigio-brunastro scuro, cosparso da piccoli peli spinosi. Le orecchie sono piccole e marrone scuro. Le parti ventrali sono bianco-giallastre, con la base dei peli grigia. I piedi sono sottili e bianchi. La coda \u00e8 pi\u00f9 lunga della testa e del corpo, \u00e8 uniformemente marrone scuro e spesso con la punta bianca. Ci sono 10-13 anelli di scaglie per centimetro. Il cariotipo \u00e8 2n=32 FN=60.\nBiologia.\nComportamento.\n\u00c8 una specie terricola.\nRiproduzione.\nSul Monte Erimbari, nella parte centro-orientale della cordigliera centrale, \u00e8 stata osservata una stagione riproduttiva tra ottobre e maggio. Nel resto dell'areale le nascite avvengono tra marzo e aprile, maggio e giugno e tra settembre e dicembre. Le femmine danno alla luce 1-3 piccoli alla volta.\nDistribuzione e habitat.\nQuesta specie \u00e8 diffusa nella cordigliera centrale della Nuova Guinea.\nVive in diversi tipi di habitat, dalla foresta umida tropicale primaria ai campi agricoli tra 150 e 2.700 metri di altitudine.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la popolazione numerosa e la mancanza di reali minacce, classifica \"S.verecundus\" come specie a rischio minimo (LC)."}
{"id": "3893136", "revid": "122788982", "url": "https://it.wikipedia.org/wiki?curid=3893136", "title": "Jaguar R3", "text": "La Jaguar R3 \u00e8 una vettura di Formula 1, con cui la scuderia britannica affronta il campionato 2002.\nStagione.\nVengono confermati i piloti della stagione precedente, Eddie Irvine e Pedro de la Rosa. La nuova vettura non rappresenta certo un miglioramento della precedente R2, anzi spesso i piloti si sono dovuti ritirare per problemi al motore e per guai all'impianto idraulico. La pecca di questa monoposto era il poco potente motore Cosworth che, sommato alle difficolt\u00e0 interne della scuderia, culminer\u00e0 a fine stagione con l'abbandono di Irvine dalla Formula 1 e il licenziamento di de la Rosa.\nIl miglior risultato \u00e8 il terzo posto di Irvine in Italia, anche se la vettura \u00e8 poco competitiva, tanto che, fatto salvo il 4\u00ba posto del britannico all'esordio in Australia, i due piloti per buona parte della stagione non ottengono punti, tagliando al traguardo in poche occasioni e, nel caso, fuori dalla zona utile; bisogner\u00e0 aspettare il Belgio dove ancora Irvine, grazie anche alle condizioni bagnate della pista, torna a punti chiudendo 6\u00ba. La stagione si conclude per Jaguar al 7\u00ba posto tra i costruttori."}
{"id": "3893138", "revid": "287204", "url": "https://it.wikipedia.org/wiki?curid=3893138", "title": "Vetrni", "text": ""}
{"id": "3893142", "revid": "1305772", "url": "https://it.wikipedia.org/wiki?curid=3893142", "title": "Newlyweds", "text": ""}
{"id": "3893143", "revid": "725642", "url": "https://it.wikipedia.org/wiki?curid=3893143", "title": "Tondo di Capodimonte", "text": "Il tondo di Capodimonte \u00e8 una piazza di Napoli, situata nel quartiere Stella alla fine del corso Amedeo di Savoia e all'inizio della via di Capodimonte.\nViene detto in tale maniera per via della sua pianta ovale, appunto chiamata popolarmente \"tondo\".\nStoria.\nFu progettato nel complesso dei lavori di realizzazione della nuova strada che avrebbe collegato il centro cittadino con la reggia di Capodimonte.\nNel 1826 fu affidato ad Antonio Niccolini il compito di risistemare l'area a sud della reggia. I lavori furono eseguiti tra il 1832 e il 1836, anno in cui furono terminati. Il genio scenografico del Niccolini si manifest\u00f2 nella monumentale scala che si erge in fondo al tondo e che permetteva un pi\u00f9 facile accesso alla collina di Capodimonte, nella sistemazione dei giardini attorno alla scala, realizzando anche un piccolo anfiteatro alla sommit\u00e0 di essa e infine nella nuova impostazione del tondo.\nIn particolare vi install\u00f2 al centro un elegante giardino fiorito con fontane a vasca, realizzando una vera e propria rotatoria naturale ante litteram.\nDescrizione.\nAl centro, accessibili grazie a due ingressi segnalati ognuno da due piccoli obelischi in piperno, sono presenti i giardinetti. Di forma ellittica, in particolare presentano due fontane le quali sono posizionate presso i fuochi dell'ellisse.\nA partire da destra, in senso rotatorio, \u00e8 visibile la sede delle suore Elisabettine Bigie, fondate da padre Ludovico da Casoria in onore di Elisabetta d'Ungheria e dette bigie per l'abito dal colore cupo. Qui, si pu\u00f2 ammirare la ricostruzione dei luoghi della Passione di Cristo, proseguita alla morte del religioso da suor Maria Rosa Santillo.\nContinuando, \u00e8 situata la fontana di Capodimonte, fontana che per la sua forma, doveva essere originariamente un abbeveratoio per cavalli che ivi si riposavano dopo la salita in attesa di percorrere la pi\u00f9 ripida salita che segue il tondo.\nProprio sopra la fontana si erge un torrione di contenimento del terreno sovrastante che presenta ancora in parte il rivestimento in bugnato quadrangolare che lo rivestiva un tempo interamente. Su di esso \u00e8 collocata dal 1976 una lapide in memoria del colonnello Vincenzo Barresi (Castroreale, 1883 - Napoli, 1949).\nPoco pi\u00f9 avanti si apre la scala monumentale, ufficialmente chiamata \"gradini Capodimonte\" che permettono l'accesso ai giardini sempre realizzati dal Niccolini. In et\u00e0 fascista furono intitolati alla principessa Iolanda Margherita di Savoia. Dal tondo \u00e8 possibile notare le decorazioni poste ai lati delle scale: su due grossi pilastri sono posti due canopi egizi in marmo e presentano due ghirlande, su quella sinistra c'\u00e8 la dicitura dei giardini, sulla destra gli stemmi del Comune e della Casa Savoia.\nSempre in senso rotatorio, notiamo situata la chiesa delle Stimmatine, nella semplice facciata ottocentesca inglobata nella cortina edilizia che circonda il tondo. A destra della chiesa si apre la \"grotta di Betlemme\", voluta da padre Ludovico il quale dopo un viaggio in Terra santa volle ricostruire il luogo della Nativit\u00e0. Le attuali statue del presepe hanno sostituito delle raffigurazioni assai pi\u00f9 pregiate."}
{"id": "3893145", "revid": "144796", "url": "https://it.wikipedia.org/wiki?curid=3893145", "title": "Prevosti della cattedrale di Colonia", "text": "Quello che segue \u00e8 un elenco dei Prevosti del capitolo della cattedrale di Colonia:"}
{"id": "3893147", "revid": "287204", "url": "https://it.wikipedia.org/wiki?curid=3893147", "title": "Vezovata Plane", "text": ""}
{"id": "3893151", "revid": "729019", "url": "https://it.wikipedia.org/wiki?curid=3893151", "title": "Isola Ford (Hawaii)", "text": "L'isola Ford (in hawaiano: \"Poka \u02bbAilana\") \u00e8 un'isola situata al centro di Pearl Harbor, nelle Hawaii.\n\u00c8 collegata all'isola principale dal Ford Bridge. Prima che fosse costruito il ponte, Ford Island poteva essere raggiunta solo da un traghetto che partiva ad intervalli di un'ora. L'isola ospita diversi impianti navali. Ha anche quattro gruppi principali di custodia militare: Nob Hill, Luca Campo, Kamehameha Loop e Battleship Cove.\nLo United States Census Bureau definisce Ford Island come blocco 9014, Block Gruppo 9, Censimento Tract 81 della Contea di Honolulu, Hawaii. L'isola ha ufficialmente 0.707 miglia quadrate (1,83\u00a0km\u00b2) di terra e una popolazione di 368 persone, secondo il censimento del 2000."}
{"id": "3893161", "revid": "287204", "url": "https://it.wikipedia.org/wiki?curid=3893161", "title": "Zlata Koruna", "text": ""}
{"id": "3893172", "revid": "1305772", "url": "https://it.wikipedia.org/wiki?curid=3893172", "title": "Lenz", "text": ""}
{"id": "3893174", "revid": "1718925", "url": "https://it.wikipedia.org/wiki?curid=3893174", "title": "Olimpiadi della fisica", "text": "Le Olimpiadi della Fisica sono una competizione annuale di fisica, organizzata in Italia dall'Associazione per l'Insegnamento della Fisica, per incarico del Ministero dell'Istruzione, dell'Universit\u00e0 e della Ricerca Scientifica, per gli studenti delle scuole superiori, dell'et\u00e0 massima di 20 anni, dal 1987. L'Associazione per l'Insegnamento della Fisica, per incarico del Ministero dell'Istruzione, dell'Universit\u00e0 e della Ricerca Scientifica, organizza ogni anno le varie fasi preparatorie, valendosi di una propria commissione e coinvolgendo centinaia di docenti delle scuole italiane. La competizione si svolge in tre fasi distinte. La prima si svolge nel mese di dicembre nelle scuole che vi partecipano su base volontaria e coinvolgono circa 50.000 studenti che provengono da oltre 850 istituti di scuola secondaria. La fase locale si svolge nel mese di febbraio in 54 poli dislocati su tutto il territorio nazionale. La fase finale si tiene generalmente a Senigallia nel mese di aprile. Tra i vincitori delle Olimpiadi della Fisica vengono selezionati gli studenti che partecipano a un'ulteriore selezione che si svolge nel mese di maggio per la definizione della squadra italiana che partecipa alla competizione di livello superiore definita IPhO Olimpiadi internazionali della fisica.\nLe Olimpiadi della fisica sono una competizione annuale basata sulla capacit\u00e0 di risolvere problemi di fisica sia teorici sia sperimentali. La partecipazione a questa competizione mira a motivare e promuovere l'eccellenza nello studio della fisica fra gli studenti a livello pre-universitario. Essa inoltre costituisce un'occasione di confronto a livello nazionale ed internazionale e di costruttivo incontro fra giovani che hanno comuni interessi culturali.\nL'iscrizione necessaria per partecipare alle Olimpiadi della fisica avviene nel mese di ottobre di ogni anno.\nUna gara a pi\u00f9 livelli.\nLa competizione \u00e8 articolata su tre livelli, per accedere a ciascuna fase successiva sono stabilite precise regole di merito.\nGara di istituto di primo livello.\nLa Gara di istituto si svolge tipicamente all'inizio del mese di dicembre negli istituti che si sono iscritti alla competizione di quell'anno. Gli studenti che intendono partecipare alla gara si iscrivono nel proprio istituto con la sola limitazione di non compiere i venti anni entro la fine del mese di giugno dell'anno scolastico in corso. Possono iscriversi anche studenti che frequentano istituti che non sono iscritti e verranno aggregati ad istituti in cui viene attivata la gara nella zona in cui abitano. La prova consiste in un questionario con 40 domande a risposta multipla con cinque alternative di risposta. Le domande del questionario, uguale per tutti i partecipanti, si riferiscono a diverse aree della fisica studiata nelle scuole secondarie superiori. Ciascun istituto segnala i cinque studenti che hanno ottenuto i migliori risultati per l'ammissione alla prova di secondo livello. Il punteggio minimo per l'ammissione \u00e8 di 60 punti su un massimo di 200.\nGare provinciali ed interprovinciali di secondo livello.\nSono costituiti dei poli che aggregano gli studenti per zone geografiche. Alle gare di secondo livello, che si tengono nel mese di febbraio, partecipano i cinque studenti segnalati dall'istituto in base ai punteggi ottenuti nella gara del livello precedente. Gli studenti che partecipano a titolo individuale sono ammessi in base a regole di merito relative al polo di appartenenza. La prova consiste di due parti: la prima propone dieci quesiti brevi a risposta aperta e la seconda tre problemi articolati in pi\u00f9 domande. Le competenze necessarie sono le conoscenze delle diverse aree della fisica studiate nella scuola secondaria superiore e la capacit\u00e0 di applicarle a diversi contesti elaborando procedure risolutive con l'uso di strumenti matematici alla portata del livello scolare degli studenti. Le prove sono le stesse in ciascun polo e i lavori dei concorrenti sono valutati da commissioni di insegnanti esperti nominate dal gruppo nazionale delle Olimpiadi della Fisica. La valutazione viene condotta in base a criteri comuni definiti dal gruppo nazionale. Alla fine viene formata una graduatoria dei partecipanti alla prova che hanno superato una soglia di punteggio definita in base alle risposte date ai dieci quesiti della prima parte e ai tre problemi della seconda parte. \nGara nazionale.\nVi sono ammessi circa 100 studenti, i primi classificati per ciascun polo, e gli altri scelti in base all'ordine della graduatoria. La gara nazionale si svolge a Senigallia nella settimana successiva alla Pasqua. Gli studenti risiedono a Senigallia, ospiti dell'organizzazione delle Olimpiadi della Fisica, per quattro giorni. Due giornate consecutive sono dedicate alle prove teorica e sperimentale. La prova teorica, della durata di quattro ore, consiste di tre o quattro problemi che vertono su diverse aree della fisica e richiedono capacit\u00e0 di articolare una soluzione pi\u00f9 complessa di quelle delle prove del livello precedente, in contesti anche non comuni nei libri di testo delle scuole secondarie superiori. Le competenze relative a conoscenze della fisica ed al padroneggiare strumenti matematici sono riferite ai programmi della scuola secondaria superiore. La prova sperimentale, anch'essa della durata di quattro ore, richiede la capacit\u00e0 di organizzare un'apparecchiatura sperimentale, prendere misure ed elaborare e valutare dati sperimentali per rispondere a precise domande. I punteggi attribuiti alle due prove sono 300 e 200 punti, rispettivamente per la prova teorica e per quella sperimentale. Sono attribuite tre fasce di merito in relazione al valore medio dei punteggi dei primi cinque classificati, detto M.\nStage \"ad un passo dalla IPhO\".\nA fine maggio i migliori studenti, circa 16, sono ammessi a una settimana residenziale di studio sulla soluzione di problemi e la conduzione di esperimenti di fisica. Almeno dieci studenti parteciperanno alla selezione per la formazione della squadra mentre gli altri, studenti di classi precedenti quella terminale, partecipano al seminario per una preparazione alle successive olimpiadi. Lo stage si tiene presso il Centro internazionale di fisica teorica Abdus Salam di Trieste. In questa fase gli studenti hanno la possibilit\u00e0 di esercitarsi nella soluzione di problemi delle Olimpiadi internazionali di fisica o del medesimo livello di complessit\u00e0. Il loro lavoro \u00e8 costantemente assistito da tutor che hanno una conoscenza diretta delle Olimpiadi internazionali della fisica.\nDue prove sono previste per la selezione della squadra, una teorica e una sperimentale, condotte in due giornate successive, con le medesime modalit\u00e0 delle prove delle Olimpiadi internazionali di fisica. La prova teorica consiste di tre problemi, ciascuno con dieci punti, mentre alla prova sperimentale vengono assegnati complessivamente venti punti. La squadra di cinque componenti che rappresenter\u00e0 l'Italia alla competizione internazionale viene selezionata in base ai risultati delle due prove e, tenendo conto di crediti pregressi relativi al punteggio ottenuto nella gara nazionale e nella partecipazione a precedenti Olimpiadi Internazionali.\nScuola estiva di fisica.\nNello sviluppo delle iniziative connesse con l'organizzazione delle Olimpiadi italiane della fisica una delle esigenze pi\u00f9 sentite \u00e8 quella di offrire ai giovani che prendono parte alle gare dei supporti formativi mirati all'approfondimento delle conoscenze disciplinari acquisite nei corsi scolastici e delle tecniche di problem solving. L'iscrizione alle Olimpiadi della Fisica infatti \u00e8 volutamente lasciata alla libera scelta individuale e raccoglie le adesioni di quelli studenti che, sia pure a livelli diversi, sono orientati per personale elezione allo studio delle scienze fisiche per cui provano speciale interesse e curiosit\u00e0.\nLa scuola estiva di fisica delle Olimpiadi della fisica si svolge nell'ultima settimana di agosto. \nAlbo d'oro.\nDi seguito i nomi degli studenti che dal 1999 hanno ottenuto a Senigallia le targhe speciali per la migliore prova teorica e per la migliore prova sperimentale. \nCollegamenti esterni.\nSito ufficiale delle Olimpiadi italiane della fisica"}
{"id": "3893175", "revid": "122163983", "url": "https://it.wikipedia.org/wiki?curid=3893175", "title": "Pierre Blaise", "text": "Morto prematuramente in un incidente stradale, \u00e8 ricordato per la sua interpretazione nel film drammatico del 1974 \"\", in cui interpretava il ruolo da protagonista e in cui fu diretto da Louis Malle, film che fu candidato nel 1975 all'Oscar al miglior film straniero, premio che and\u00f2 a \"Amarcord\" di Federico Fellini.\nLa sua filmografia consiste di soli quattro titoli girati fra il 1974 ed il 1975, tra cui uno relativo a un film, \"Per le antiche scale\", interpretato sotto la guida del regista italiano Mauro Bolognini.\nBiografia.\nBlaise ha legato il suo nome al film di Malle \"\". Il regista era alla ricerca di un attore non professionista che ricoprisse il ruolo del giovane protagonista, Lucien, nella vicenda ambientata al tempo dell'occupazione nazista della Francia durante la seconda guerra mondiale.\nCarriera.\nMalle scopr\u00ec Blaise, che all'epoca faceva il boscaiolo, durante i provini e fu subito convinto che la figura genuina del ragazzo potesse dare autenticit\u00e0 al ruolo del protagonista, che doveva essere un giovane di paese. Blaise fu scelto fra oltre mille concorrenti. Il film \"Cognome e nome: Lacombe Lucien\" fu abbastanza discusso, non solo per il tema centrale trattato - la Resistenza francese al nazismo e il collaborazionismo con il governo di Vichy - e le scene di nudit\u00e0, ma anche per le scene di maltrattamento di animali, alcune delle quali non previste dalla sceneggiatura, come l'uccisione di un pollo in un'aia. Successivamente, Blaise \u00e8 apparso in altri tre film, fra cui \"Per le antiche scale\", di Mauro Bolognini, girato a fianco di Marcello Mastroianni e Marthe Keller. Nelle distribuzioni per l'Italia \u00e8 stato doppiato da Sergio Di Giulio.\nLa morte prematura.\nAppena un anno dopo aver girato il film che gli aveva assicurato la notoriet\u00e0 Blaise perse la vita in un incidente stradale, avvenuto sulla \"route de Laujol\" fra Durfort-Lacapelette e Moissac, dove abitava con i genitori, mentre tornava a casa da una festa assieme a due amici. L'auto dell'attore - una Renault 15TL acquistata con i proventi del suo lavoro d'attore - sband\u00f2 sull'asfalto bagnato per la pioggia, finendo la sua corsa contro un platano. Nessuno si salv\u00f2. Ironia della sorte, il giovane aveva dovuto insistere con i genitori degli amici perch\u00e9 fosse consentito che lo accompagnassero alla festa da ballo a cui era diretto. \u00c8 sepolto nel cimitero di Durfort-Lacapelette, nella Tarn e Garonna."}
{"id": "3893176", "revid": "287204", "url": "https://it.wikipedia.org/wiki?curid=3893176", "title": "Zubcice", "text": ""}
{"id": "3893182", "revid": "1005847", "url": "https://it.wikipedia.org/wiki?curid=3893182", "title": "Partito dei Socialdemocratici Indipendenti", "text": ""}
{"id": "3893184", "revid": "76963", "url": "https://it.wikipedia.org/wiki?curid=3893184", "title": "Shane Kippel", "text": "Dal 2001-2010, \u00e8 apparso come un membro del cast nella parte di Gavin \"Spinner\" Mason su Degrassi: The Next Generation, che \u00e8 in onda su CTV in Canada e su MTV in Italia. Nel 2010, dopo 9 anni di Degrassi, Kippel \u00e8 stato eliminato dal cast e non ritorner\u00e0 nella stagione 10.\nVita e carriera.\nKippel nel 2003 ha interpretato un ruolo nel film \"Todd and the Book of Pure Evil\".\nHa anche un ruolo ricorrente nella serie \"Life with Derek\", come il batterista della band \"D-Rock\". Nel 2010, ha interpretato Davis nel film Pound Dog.\nNella serie Degrassi Kippel interpreta Spinner. Dopo essersi diplomato ha in programma di diventare un poliziotto, ma\nl'accademia di polizia non lo prende a causa della sua terapia contro il cancro. Spinner decide di continuare a lavorare al The Dot. Nell'ultima puntata sposa Emma.\nKippel \u00e8 ebreo e ha un fratello che vive in Israele."}
{"id": "3893190", "revid": "1926649", "url": "https://it.wikipedia.org/wiki?curid=3893190", "title": "Associazione Sportiva Bari 1984-1985", "text": "Questa voce raccoglie le informazioni riguardanti lAssociazione Sportiva Bari nelle competizioni ufficiali della stagione 1984-1985.\nStagione.\nDopo un solo anno in C1 il Bari \u00e8 nuovamente in serie cadetta. Con l'allenatore Bolchi confermato senza indugi, nel mercato estivo Acerbis, De Martino, Baldini e De Rosa vengono ceduti in blocco, in compartecipazione al Pescara per un ricavo di 1 miliardo e 200 milioni di lire. Parte di questa cospicua somma viene utilizzata per la compropriet\u00e0 dell'attaccante Alberto Bergossi; vengono rilevati anche i centrocampisti Piraccini e Cupini (ala destra) e l'attaccante Edi Bivi (29 gol in 3 anni con il ), pagato dalla societ\u00e0 barese pi\u00f9 di 4 miliardi. In porta, accordatosi P. Conti con la vengono presi l'esperto Mascella e l'emergente Imparato. La punta Messina viene venduta anche per sovrannumero di elementi con lo stesso ruolo.\nIl ritiro ha sede a Cornaiano, in provincia di Bolzano. In Coppa Italia, dopo il pareggio nel derby contro il i \"galletti\" \u00ab\"si trasformano ancora contro una \"grande\"\"\u00bb (come titola, in tono elogiativo la Gazzetta dello Sport il 28 agosto 1984) battendo in casa 2-1 l' di Zico. Dopo aver battuto di misura anche il Catanzaro allo stadio Ceravolo (0-1), gli uomini di Bolchi trovano la sconfitta a Marassi contro la (i pugliesi sbagliano un rigore) e grazie al 5-0 inflitto alla Cavese (con lo stesso risultato il Bari aveva battuto la squadra campana nel campionato 1981-1982), approdano agli ottavi di Coppa per il terzo anno consecutivo, per miglior differenza reti.\nIn campionato i biancorossi partono bene: due vittorie nelle prime due giornate e alla terza c'\u00e8 il derby in casa contro il Lecce di Fascetti. Dopo aver sbloccato con Bivi, all'86\u00ba minuto Bergossi dribbla quattro avversari compreso il portiere Pionetti e deposita in rete per il definitivo 2-0: alcuni giornalisti paragonano quest'azione da gol a un'altra che Sandro Mazzola realizz\u00f2 quindici anni prima. In quarta giornata battuta d'arresto a Bologna e dopo la vittoria in casa sul , ancora sconfitta a Cagliari. Poi una lunga serie positiva di tredici gare fino al termine del girone d'andata, per un totale di 27 punti.\nNegli ottavi di Coppa Italia i biancorossi vengono sconfitti dalla Fiorentina di S\u00f3crates sia in casa sia in trasferta, uscendo dalla competizione.\nNella prima di ritorno, a Parma, una fitta nebbia rende difficile il proseguimento dell'incontro; i \"ducali\" vanno in vantaggio per 3-0 e l'arbitro, sbagliando la lettura dell'orario decreta la fine della partita con quattro minuti d'anticipo. I pugliesi presentano ricorso e questo viene accolto; la squadra di \"Maciste\", poi, perde il recupero per 1-0. Vincendo la partita successiva, al della Vittoria contro il Campobasso, il Bari avvia un'alternanza di vittorie interne e sconfitte esterne lunga sei turni (perde 1-0 il derby di Lecce). Dopo lo 0-0 interno con l' nella 27\u00aa giornata i baresi vengono sconfitti 1-0 a Trieste. La situazione si fa delicata: l'andamento alternato in apertura del girone di ritorno ha fatto perdere ai biancorossi il vantaggio accumulato precedentemente; una serie positiva con diverse vittorie faciliterebbe il ritorno nel massimo campionato, atteso da quindici anni. Il capitano Lopez, a nome di tutta la squadra manifesta al mister la sfiducia nei confronti del suo gioco ritenuto troppo difensivo, con le azioni da gol sviluppate su contropiede. Bolchi riesce a calmare gli umori e la situazione migliora: a novanta minuti dalla fine del campionato il Bari ha vinto quattro gare e ne ha pareggiate cinque, tra cui quella in trasferta contro il , poi vincitore del torneo (nessun'altra sconfitta). In queste nove gare Bivi trasforma cinque rigori. La formazione biancorossa \u00e8 con la a 47 punti, un punto di vantaggio sul e due dietro Pisa e Lecce; alle prime due basterebbe un pareggio per salire in massima divisione, mentre le altre tre devono vincere per sperare nella promozione.\nL'ultima giornata vede vittoriosi gli umbri e sconfitti gli alabardati; Pisa e Lecce pareggiano. I pugliesi ospitano il gi\u00e0 salvo, formazione con diversi ex, che allenata da Catuzzi cal\u00e0mita consensi); la gara si svolge in uno stadio saturo di tifosi biancorossi: dopo un primo tempo in cui gli abruzzesi dimostrano di non voler \"regalare\" la partita, nel secondo i galletti aumentano la pressione e trovano la rete al 67\u00ba minuto con Bivi (interno destro su cross di Piraccini). Diciannove minuti dopo, per l'atterramento in area di Bivi il Bari ottiene un rigore che Bergossi trasforma. L'undici di Bolchi gestisce il vantaggio nei restanti minuti e al triplice fischio gli sportivi baresi festeggiano la promozione del Bari in Serie A. Con 20 reti Edi Bivi vince la classifica marcatori della serie cadetta.\n\u00c8 la prima promozione in Serie A della gestione Matarrese e la prima volta nella storia che due formazioni pugliesi (Bari e Lecce) raggiungono insieme la massima serie.\nMaglie e sponsor.\nLo sponsor tecnico per la stagione 1984-1985 \u00e8 sempre Adidas, mentre lo sponsor ufficiale \u00e8 la Cassa di Risparmio di Puglia. Le divise per la stagione '84-'85 sono le seguenti:\nOrganigramma societario.\nArea direttiva\nArea tecnica\nArea sanitaria\nCalciomercato.\nSessione invernale.\nNessuna operazione."}
{"id": "3893201", "revid": "633073", "url": "https://it.wikipedia.org/wiki?curid=3893201", "title": "Rattus novaeguineae", "text": "Rattus novaeguineae () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 155 e 235\u00a0mm, la lunghezza della coda tra 135 e 185\u00a0mm, la lunghezza del piede tra 32,7 e 37,4\u00a0mm, la lunghezza delle orecchie tra 17 e 23,7\u00a0mm e un peso fino a 180\u00a0g.\nAspetto.\nLa pelliccia \u00e8 ruvida e densamente cosparsa di peli spinosi, particolarmente sul dorso. Il colore delle parti superiori \u00e8 marrone scuro con dei riflessi bruno-rossastri mentre le parti ventrali sono bianche. La linea di demarcazione lungo i fianchi \u00e8 netta. Le vibrisse sono lunghe fino a 60\u00a0mm. Le orecchie sono cosparse di pochi corti peli bruni. Il dorso dei piedi \u00e8 ricoperto di peli biancastri. La coda \u00e8 pi\u00f9 corta della testa e del corpo, \u00e8 uniformemente marrone e talvolta con la punta bianca. \u00c8 ricoperta di pochi piccoli peli e sono presenti 10 anelli di scaglie per centimetro. Le femmine hanno un paio di mammelle pettorali, un paio post-ascellari e due paia inguinali.\nBiologia.\nComportamento.\n\u00c8 una specie terricola. Si trova spesso nella vegetazione lungo i corsi d'acqua e le sponde dei fiumi nelle foreste montane.\nRiproduzione.\nSi riproduce durante tutto l'anno. Le femmine danno alla luce 4-6 piccoli alla volta.\nDistribuzione e habitat.\nQuesta specie \u00e8 diffusa nella parte centrale di Papua Nuova Guinea.\nVive nelle foreste umide tropicali primarie, foreste secondarie e praterie tra 740 e 1.520 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la tolleranza al degrado del proprio habitat, classifica \"R.novaeguineae\" come specie a rischio minimo (LC)."}
{"id": "3893203", "revid": "110157", "url": "https://it.wikipedia.org/wiki?curid=3893203", "title": "Museo d'arte contemporanea Masedu", "text": "Il Museo d'arte contemporanea Masedu \u00e8 un museo d'arte contemporanea con sede a Sassari nel quartiere di Monte Rosello.\nInaugurato nel 1999 recuperando gli spazi dell'ex-saponificio \"Masedu\", da cui il nome, viene gestito dalla Provincia di Sassari ed \u00e8 stato recentemente rinnovato nel 2011."}
{"id": "3893204", "revid": "12582", "url": "https://it.wikipedia.org/wiki?curid=3893204", "title": "Museo Masedu", "text": ""}
{"id": "3893206", "revid": "1272592", "url": "https://it.wikipedia.org/wiki?curid=3893206", "title": "Decani della cattedrale di Colonia", "text": "Elenco di coloro che hanno ricoperto l'incarico di decani della cattedrale di Colonia."}
{"id": "3893208", "revid": "228587", "url": "https://it.wikipedia.org/wiki?curid=3893208", "title": "Istanbul (disambigua)", "text": ""}
{"id": "3893210", "revid": "767487", "url": "https://it.wikipedia.org/wiki?curid=3893210", "title": "Batavus Pro Race 2009", "text": "Il Batavus Pro Race 2009, sesta edizione della corsa e valida come evento dell'UCI Europe Tour 2009 categoria 1.1, si svolse il 13 maggio 2009 su un percorso totale di circa 214,1\u00a0km. Fu vinto dall'olandese Kenny van Hummel che termin\u00f2 la gara in 5h16'06\", alla media di 40,639\u00a0km/h.\nPartenza con 118 ciclisti, dei quali 50 portarono a termine il percorso."}
{"id": "3893211", "revid": "1818970", "url": "https://it.wikipedia.org/wiki?curid=3893211", "title": "Valle del Sole", "text": "Valle del Sole \u00e8 una frazione del comune di Pizzoferrato, in provincia di Chieti, posta a 1492 m s.l.m.\nGeografia fisica.\nTerritorio.\nIl villaggio, fondato negli anni settanta, \u00e8 posto all'interno del Parco nazionale della Majella, su un piccolo altopiano del Monte San Domenico, nei pressi del \"Bosco sacro di San Domenico\", a 1492 m s.l.m. Il villaggio, fondato con vocazione turistica, ha una scarsa popolazione residente ed \u00e8 popolato durante le stagioni estiva e invernale. La zona \u00e8 limitrofa a quella degli Altipiani maggiori d'Abruzzo.\nNel villaggio c'\u00e8 una piccola chiesa dedicata a San Domenico e alcuni sentieri del CAI.\nClima.\nNel complesso, sebbene il mare non sia molto lontano, a causa dell'altitudine e delle barriere montuose il clima \u00e8 di tipo alpino. Gli inverni sono lunghi e freddi. La neve cade da ottobre-novembre a maggio e spesso raggiunge 2 metri di altezza. Le piogge sono concentrate nei mesi primaverili e autunnali. In estate le temperature sono relativamente fresche.\nVegetazione.\nLa vegetazione \u00e8 costituita da faggeti e querceti per la maggior parte del territorio, e da campi di cardi e arbusti per la minor parte di esso.\nStoria.\nIl villaggio turistico fu costruito nel 1970, aspirando alla fama di centri come Roccaraso o Campo di Giove. Il progetto prevedeva la costruzione di circa 100 palazzine e centri d'intrattenimento. Pizzoferrato accett\u00f2 la costruzione di questo centro. A lavoro terminato molte furono le famiglie (soprattutto pugliesi, romane e napoletane) che acquistarono appartamenti; inoltre, prevedendo che il centro turistico sarebbe stato fonte di guadagno, il numero di iscritti all'istituto alberghiero aumentarono. Ma negli anni successivi, vista la mancanza degli impianti e delle strutture di intrattenimento previste, l'economia turistica \u00e8 crollata con la svendita degli appartamenti. \nRecentemente la graziosa frazione di questo comune \u00e8 assurta alle cronache per lo scandalo dell'assenza di un impianto di depurazione delle acque reflue, opera primaria mai realizzata n\u00e9 dagli imprenditori che, al tempo, hanno edificato le oltre 100 palazzine del comprensorio, n\u00e9 da parte delle istituzioni locali in epoche successive, pur rientrando tale opera tra quelle essenziali di un complesso residenziale e dovendo rispettare le disposizioni del D.lgs. n. 152 del 3 aprile 2006. La vicenda ha creato molte tensioni con i proprietari di case in Valle, che pretendono rispetto, in quanto cittadini di Pizzoferrato a pieno titolo, e vogliono la rinascita di questo comprensorio. \nIl comune ha assunto l'impegno, anche grazie a queste proteste, di sviluppare un nuovo piano per il rilancio turistico della zona ed a costruire nuove infrastrutture in Valle del Sole e per la Valle del Sole, come la riapertura al traffico della strada che collega quest'area al passo della Forchetta. \nL'attuazione di queste iniziative \u00e8 tuttavia molto lenta, rispetto alle esigenze ed urgenze del territorio.\nChiesa di San Domenico in Silvis.\nLa chiesetta \u00e8 l'elemento pi\u00f9 antico della frazione, quando non esisteva ancora, e la zona era nota come \"La Valle\". La chiesetta sorge all'ingresso del boschetto, a nord dell'attuale abitato, un documento del 1291 attesta la presenza di questa chiesa, dedicata a San Domenico da Sora, il protettore di Cocullo e simbolo del rito dei serpari. Infatti il culto di san Domenico \u00e8 presente anche a Pizzoferraro, poich\u00e9 il rito sacro dello sfregamento presso la grotta sacra, dove gettare i peccati e le impurit\u00e0 del corpo, presente anche nel patrimonio cultuale sacro di Villalago e Cocullo, presso la grotta sotto il santuario di San Domenico a Cocullo con la manna benedetta, \u00e8 documentato a Pizzoferrato anche in queste aree, gi\u00e0 dai tempi di Antonio De Nino. \nLa parte pi\u00f9 antica della chiesa \u00e8 la grotta sacra sotto l'altare, dove ancora oggi i fedeli si recano per il rito dello sfregamento corporale sulla roccia. Nel 1921 l'antica cappella fu rifatta daccapo in stile neoclassico, con esterno in pietra semplice, a capanna con architrave a timpano triangolare e portale semplice; l'interno a navata unica con volta a botte e due campate divise da arco, con la nicchia nell'altare maggiore, che conserva la statua processionale.\nCollegamenti stradali.\n\u00c8 collegato per mezzo di due strade al \"Valico della Forchetta\" e a Pizzoferrato (SP166). Le citt\u00e0 pi\u00f9 vicine, che distano all'incirca 2.2\u00a0km in linea d'aria dal villaggio, sono Gamberale e Pizzoferrato."}
{"id": "3893213", "revid": "767487", "url": "https://it.wikipedia.org/wiki?curid=3893213", "title": "Sarah Barrable-Tishauer", "text": "Vita e Carriera.\nSarah \u00e8 nata a Toronto, in Canada. \u00c8 di origine afro-canadese ed ebrea.\n\u00c8 stata lanciata nella serie \"\", programma molto popolare fra gli adolescenti canadesi.\nSarah attualmente \u00e8 iscritta all'universit\u00e0 di Concordia a Montreal, nel campo del giornalismo."}
{"id": "3893220", "revid": "824274", "url": "https://it.wikipedia.org/wiki?curid=3893220", "title": "Commonwealth Bank Tennis Classic 2002 - Doppio", "text": "Il doppio del torneo di tennis Commonwealth Bank Tennis Classic 2002, facente parte del WTA Tour 2002, ha avuto come vincitrici Cara Black e Virginia Ruano Pascual che hanno battuto in finale Svetlana Kuznecova e Arantxa S\u00e1nchez Vicario 6-2, 6-3"}
{"id": "3893222", "revid": "1442080", "url": "https://it.wikipedia.org/wiki?curid=3893222", "title": "Japan Open Tennis Championships 2002 - Doppio femminile", "text": "Il doppio femminile del torneo di tennis Japan Open Tennis Championships 2002, facente parte del WTA Tour 2002, ha avuto come vincitrici Shinobu Asagoe e Nana Miyagi che hanno battuto in finale Svetlana Kuznecova e Arantxa S\u00e1nchez 6-4, 4-6, 6-4"}
{"id": "3893225", "revid": "47767", "url": "https://it.wikipedia.org/wiki?curid=3893225", "title": "Mona (nome)", "text": "Mona \u00e8 un nome proprio di persona che pu\u00f2 avere diverse origini.\nOrigine e diffusione.\nIn diverse culture \u00e8 o \u00e8 stato in uso l'antroponimo \"Mona\" come nome proprio di persona, femminile e in alcuni casi anche maschile; le origini sono molteplici:\nOnomastico.\nL'onomastico si pu\u00f2 festeggiare in memoria di san Mona di Milano, commemorato il 12 ottobre, o anche lo stesso giorno di Monica (quindi il 27 agosto in memoria di santa Monica)."}
{"id": "3893227", "revid": "1442080", "url": "https://it.wikipedia.org/wiki?curid=3893227", "title": "Porsche Tennis Grand Prix 2002 - Doppio", "text": "Il doppio del torneo di tennis Porsche Tennis Grand Prix 2002, facente parte del WTA Tour 2002, ha avuto come vincitrici Lindsay Davenport e Lisa Raymond che hanno battuto in finale M Shaughnessy e Paola Su\u00e1rez 6\u20132, 6\u20134."}
{"id": "3893236", "revid": "1442080", "url": "https://it.wikipedia.org/wiki?curid=3893236", "title": "Open di Zurigo 2002 - Doppio", "text": "Il doppio del torneo di tennis Open di Zurigo 2002, facente parte del WTA Tour 2002, ha avuto come vincitrici Elena Bovina e Justine Henin che hanno battuto in finale Jelena Doki\u0107 e Nadia Petrova 6-2, 7-6(2)."}
{"id": "3893238", "revid": "47767", "url": "https://it.wikipedia.org/wiki?curid=3893238", "title": "Muadhnait", "text": ""}
{"id": "3893239", "revid": "824274", "url": "https://it.wikipedia.org/wiki?curid=3893239", "title": "WTA Bratislava 2002 - Doppio", "text": "Il doppio del torneo di tennis WTA Bratislava 2002, facente parte del WTA Tour 2002, ha avuto come vincitrici Maja Matev\u017ei\u010d e Henrieta Nagyov\u00e1 che hanno battuto in finale Nathalie Dechy e Meilen Tu 6-4, 6-0."}
{"id": "3893240", "revid": "106908", "url": "https://it.wikipedia.org/wiki?curid=3893240", "title": "Ernst Heinkel", "text": "La sua compagnia, l'Heinkel Flugzeugwerke, progett\u00f2 e costru\u00ec l'Heinkel He 178, il primo aereo mosso da un motore turbogetto e l'Heinkel He 176, il primo aereo con motore a razzo. Fu insignito del Premio nazionale tedesco per l'arte e la scienza nel 1938.\nGli inizi.\nNato a Grunbach, il quartiere pi\u00f9 antico del comune di Remshalden, inizi\u00f2 la sua carriera come apprendista tornitore per poi trovare impiego presso una fonderia. Successivamente integr\u00f2 queste esperienze pratiche con studi in ingegneria meccanica presso l'Universit\u00e0 di Stoccarda. Il 5 agosto 1908 ebbe modo di assistere all'incidente del dirigibile Zeppelin \"LZ 4\" a Echterdingen vicino a Stoccarda, maturando la convinzione che il futuro dell'aviazione fosse negli aeroplani. Pochi giorni dopo l'incidente, cominci\u00f2 a cercare informazioni sui progetti di velivoli francesi ed americani, dando cos\u00ec inizio alla sua passione aeronautica. Heinkel partecip\u00f2 a lezioni di aeronautica tenute presso l'universit\u00e0 di Stoccarda, ma not\u00f2 con sorpresa che le aule erano sempre praticamente deserte. Un amico gli consigli\u00f2 quindi di frequentare il \"Caf\u00e9 Reinsburg\" dove si ritrovavano gli appassionati per scambiarsi le ultime notizie, fotografie e documenti riguardanti il nascente mondo dell'aviazione.\nQui, leggendo un annuncio su una rivista, scopr\u00ec che nella prima settimana dell'ottobre 1909 si sarebbe tenuta a Francoforte la prima esposizione internazionale dell'aviazione. Impegn\u00f2 un libro di meccanica a lui caro per raggranellare la somma necessaria al biglietto del treno e prendere parte al secondo evento decisivo della sua vita dal quale scatur\u00ec la decisione di diventare pilota e costruttore di velivoli. L'anno successivo, sulla base di un progetto di Henri Farman, costru\u00ec il suo primo aereo che per\u00f2 distrusse in un incidente nel maggio del 1911 quando, in seguito ad una scivolata d'ala non controllata, entr\u00f2 in vite e si schiant\u00f2 al suolo riportando gravi ferite.\nPrimi velivoli.\nDimesso dall'ospedale il 16 settembre 1911, fece domanda presso la neonata \"Luftverkehrs-Gesellschaft\", o LVG (in italiano \"Societ\u00e0 di trasporto Aereo\"), dove fu assunto come progettista il 1\u00ba ottobre 1911. L\u00ec conobbe Hellmuth Hirth, un ingegnere che nel 1920 fonder\u00e0 la Mahle GmbH e la Hirt, e che lo convinse a lavorare presso la Albatros Flugzeugwerke promettendogli un salario di 425 marchi e la prospettiva di progettare idrovolanti.\nIl primo velivolo che disegn\u00f2 fu l'Albatros B.II, un biplano da ricognizione impiegato nelle prime fasi della prima guerra mondiale dalla Luftstreitkr\u00e4fte, la componente aerea del Deutsches Heer (l'esercito imperiale tedesco). Nel 1914 il velivolo disegnato da Heinkel stabil\u00ec diversi primati di autonomia e di quota ratificati dalla F\u00e9d\u00e9ration A\u00e9ronautique Internationale, contribuendo cos\u00ec all'espansione della Albatros.\nAlla vigilia della prima guerra mondiale, Heinkel lasci\u00f2 la Albatros. Allettato dal lauto stipendio promesso da Igo Etrich per lavorare presso la sua \"Brandenburgischen Fliegerwerke\", venne riconfermato nel suo ruolo di progettista dal banchiere italo-austriaco Camillo Castiglioni che aveva acquisito nel frattempo l'azienda fondendola nella Hansa-Brandenburg.\nPrima guerra mondiale.\nDurante la prima guerra mondiale, in seguito alle direttive dell'esercito tedesco, si dedic\u00f2 prevalentemente alla progettazione di idrovolanti (che vennero costruiti in gran numero) e grandi aerei plurimotore (che invece non lasciarono mai il tavolo da disegno). Venne insignito della Croce di Ferro di seconda classe quando uno dei velivoli da lui progettati abbatt\u00e9 due idrovolanti Curtiss britannici. In quel periodo ebbe modo di entrare in contatto con i pi\u00f9 importanti ingegneri del tempo (tra i quali Ferdinand Porsche e Anthony Fokker) ed il personale presso l'Hansa-Brandenburg crebbe da settanta persone nel 1914 ad oltre mille alla fine del conflitto. Con il Trattato di Versailles che sanc\u00ec la fine della prima guerra mondiale vennero imposte pesanti limitazioni alla Germania, tra cui il divieto di costruire velivoli sul suolo tedesco ed Heinkel, per la prima volta dal 1910, si ritrov\u00f2 disoccupato.\nHeinkel Flugzeugwerke.\nNel 1921, Heinkel fu nominato capo progettista della recentemente rifondata Caspar-Werke, che lasci\u00f2 dopo breve tempo per fondare, nel 1922 la Ernst Heinkel Flugzeugwerke a Warnem\u00fcnde. Per aggirare le imposizioni del trattato di Versailles che ancora nel 1922 vietavano la costruzione di aerei con velocit\u00e0 superiore a 105 miglia all'ora (169\u00a0km/h), Heinkel concluse contratti di costruzione di suoi idrovolanti su licenza in Svezia e progett\u00f2 idrovolanti lanciati da catapulte per la Marina imperiale giapponese. Un sistema analogo sar\u00e0 poi installato sul transatlantico TS Bremen per lanciare idrovolanti postali (HE 12 anche questi da lui progettati). I buoni rapporti commerciali con il Giappone lo aiutarono ad evitare le ispezioni della commissione di vigilanza (di cui il Giappone stesso faceva parte) per verificare che le imposizioni del trattato di Versailles fossero rispettate. Heinkel veniva puntualmente avvisato in anticipo dell'arrivo degli ispettori, permettendogli di nascondere in tempo i suoi velivoli fuori dalla fabbrica.\nPer tutti gli anni venti Heinkel collabor\u00f2 strettamente con il governo giapponese per la fornitura di aerosiluranti al servizio aeronautico della Marina imperiale giapponese. Nel 1925 assistette, durante il suo viaggio in Giappone, al primo esperimento di lancio di un aereo mediante catapulta (da lui progettata) dalla nave da battaglia .\nHeinkel fu anche coinvolto nel piano segreto del Reichswehr di collaborazione con l'Unione Sovietica per un piano di riarmo che, per\u00f2, non si concretizz\u00f2 in alcuna commessa. Durante un suo viaggio negli Stati Uniti ebbe modo di visitare i maggiori stabilimenti aeronautici del paese, rimanendo colpito dal grande supporto finanziario di cui beneficiavano, e dai progressi ottenuti nel campo dei motori aeronautici che, invece, in Germania stentavano.\nLa Heinkel Flugzeugwerke continu\u00f2 a progettare e costruire aeroplani per qualsiasi paese o organismo militare interessato, accumulando una notevole esperienza che la port\u00f2 a produrre velivoli monoposto che stabilirono diversi primati di velocit\u00e0, oltre che svariati modelli di aerei postali o da trasporto che di l\u00ec a poco si sarebbero trasformati rispettivamente in caccia, bombardieri ed aerei da trasporto truppe della nascente Luftwaffe.\n1933-1945.\nCon la fine della Repubblica di Weimar e l'ascesa di Adolf Hitler al potere in Germania, Heinkel inizi\u00f2 a perdere progressivamente il controllo della sua compagnia gi\u00e0 dal 30 gennaio 1933 (il giorno della \"Machtergreifung\", presa del potere), quando Hermann G\u00f6ring, il nuovo ministro dell'Aviazione, gli impose di issare la bandiera con la svastica nella sua fabbrica.\nI modelli progettati dalla compagnia di Heinkel costituirono una parte importante della flotta della Luftwaffe che si andava via via formando all'avvicinarsi della seconda guerra mondiale. In seguito all'incendio e conseguente parziale distruzione dello stabilimento a Warnem\u00fcnde, fu costruita nel 1936 una nuova fabbrica ad Oranienburg vicino a Berlino, dotata delle pi\u00f9 moderne tecnologie costruttive ed una cittadella annessa da 1200 alloggi, che, sebbene formalmente intestata ad Heinkel, era di fatto gestita da funzionari del Reich.\nIl primo modello di successo (il bombardiere Heinkel He 111) era derivato da un bimotore civile sviluppato per la Lufthansa che si affiancava ad altri modelli civili riconvertiti come il biplano idrovolante Heinkel He 59. La sempre crescente domanda della Luftwaffe comportava conseguenti investimenti che andavano di pari passo con la perdita di potere di Heinkel all'interno della sua azienda. Venne anche nominato \"Wehrwirtschaftsf\u00fchrer\", un titolo assegnato ad imprenditori che avevano un ruolo riconosciuto determinante nell'economia di guerra nazista e che, sebbene non avesse un significato di aderenza alla linea politica del regime, comportava alcuni vantaggi nella gestione del diritto del lavoro del personale.\nHeinkel fu da sempre interessato al volo ad alta velocit\u00e0 anche considerando metodi di propulsione dei velivoli non convenzionali. Don\u00f2 un aeroplano a Wernher von Braun che stava studiando la propulsione a razzo e finanzi\u00f2 le ricerche del giovane ingegnere Hans von Ohain per lo sviluppo di un motore turbogetto che porter\u00e0 (il 27 agosto del 1939) al volo dell'Heinkel He 178, il primo aereo con motore a getto.\nCon l'avvento della seconda guerra mondiale, Ernst Heinkel venne ulteriormente esautorato dalle sue prerogative direzionali, lasciando il controllo completo delle sue fabbriche al regime nazista. Si trasfer\u00ec quindi a Vienna dove fond\u00f2 un nuovo ufficio di progettazione che si dedic\u00f2 allo sviluppo dell'Heinkel He 274 fino alla fine della guerra.\nDopoguerra.\nAl termine del conflitto fu arrestato dagli Alleati che lo processarono (e assolsero). Le condizioni imposte alla Germania proibivano la costruzione di velivoli ed Heinkel riconvert\u00ec quello che rimaneva delle sue fabbriche alla produzione di mezzi di trasporto. Nel 1953 inizi\u00f2 la produzione dello scooter \"Heinkel Tourist\", seguito nel 1954 dal ciclomotore \"Perle\". Nel 1956, ispirato dalle forme della Iso Isetta, mise in produzione la microvettura \"Heinkel Kabine\". Quando furono rimosse le limitazioni alla produzione di velivoli in Germania, cess\u00f2 contestualmente la produzione di ciclomotori e microvetture, mentre gli scooter continuarono ad essere costruiti fino al 1965.\nNel 1959 Heinkel venne citato in giudizio per aver sfruttato il lavoro dei prigionieri dei campi di concentramento durante la seconda guerra mondiale, ma la suprema corte di giustizia tedesca rigett\u00f2 la richiesta per avvenuta prescrizione, condannando l'attore al pagamento delle spese processuali.\nErnst Heinkel mor\u00ec nel 1958 a Stoccarda, due anni dopo aver scritto le sue memorie nell'autobiografia \"St\u00fcrmisches Leben\"."}
{"id": "3893242", "revid": "824274", "url": "https://it.wikipedia.org/wiki?curid=3893242", "title": "Generali Ladies Linz 2002 - Doppio", "text": "Il doppio del torneo di tennis Generali Ladies Linz 2002, facente parte del WTA Tour 2002, ha avuto come vincitrici Jelena Doki\u0107 e Nadia Petrova che hanno battuto in finale Rika Fujiwara e Ai Sugiyama 6-3, 6-2."}
{"id": "3893243", "revid": "47148169", "url": "https://it.wikipedia.org/wiki?curid=3893243", "title": "Tormenta di neve", "text": ""}
{"id": "3893244", "revid": "287204", "url": "https://it.wikipedia.org/wiki?curid=3893244", "title": "Fortis Championships Luxembourg 2002 - Doppio", "text": "Il doppio del torneo di tennis Fortis Championships Luxembourg 2002, facente parte del WTA Tour 2002, ha avuto come vincitrici Kim Clijsters e Janette Hus\u00e1rov\u00e1 che hanno battuto in finale Kv\u011bta Peschke e Barbara Rittner 4-6, 6-3, 7-5."}
{"id": "3893245", "revid": "468892", "url": "https://it.wikipedia.org/wiki?curid=3893245", "title": "Osiris (Stargate)", "text": ""}
{"id": "3893246", "revid": "108532411", "url": "https://it.wikipedia.org/wiki?curid=3893246", "title": "Central Bedfordshire", "text": "Il Central Bedfordshire \u00e8 un'autorit\u00e0 unitaria del Bedfordshire (contea cerimoniale), Inghilterra, Regno Unito. \u00c8 stata istituita nel 2009 dalla fusione dei precedenti distretti del Mid Bedfordshire e South Bedfordshire."}
{"id": "3893247", "revid": "124975387", "url": "https://it.wikipedia.org/wiki?curid=3893247", "title": "Dirottamento di sessione", "text": "Il termine dirottamento di sessione \"(session hijacking)\" si riferisce allo sfruttamento di una normale sessione di lavoro per raggiungere un accesso non autorizzato alle informazioni o ai servizi di un computer. In particolare, si tratta di un furto dei cookie usati per autenticare un utente su un sistema remoto.\nMetodi di dirottamento.\nSono rilevanti soprattutto per gli sviluppatori Web i cookie HTTP, utilizzati per tenere in piedi una sessione su molti siti web: essi possono essere rubati facilmente da un attaccante per mezzo di un calcolatore intermedio o con l'accesso ai cookie conservati sul calcolatore della vittima.\nMolti siti Web permettono che gli utenti generino e controllino la loro autenticazione, usando un username e password (che possono essere cifrate durante il transito). Affinch\u00e9 l'utente non abbia bisogno di re-inserire il proprio username e password in ogni pagina per mantenere la sua sessione, molti siti web utilizzano i cookie di sessione: una parte delle informazioni sono rilasciate dal server e restituite dal browser dell'utente per confermare la sua identit\u00e0.\nSe un attaccante \u00e8 in grado di rubare questo cookie, pu\u00f2 fare egli stesso le richieste come se fosse l'utente vero, accedendo alle informazioni e ai dati personali. Se il cookie \u00e8 persistente, lo scambio d'identit\u00e0 pu\u00f2 continuare per un periodo di tempo considerevole.\nPrevenzione.\nI metodi per impedire il dirottamento di sessione sono i seguenti:\nQuesto riduce drasticamente la finestra in cui un utente malintenzionato pu\u00f2 utilizzare individuando se l'attacco ha avuto luogo, ma pu\u00f2 causare altri problemi tecnici (per esempio, impedendo il pulsante \"indietro\" di funzionare correttamente)."}
{"id": "3893254", "revid": "110157", "url": "https://it.wikipedia.org/wiki?curid=3893254", "title": "Museo dell'arte del novecento e del contemporaneo", "text": "Il Museo dell'arte del novecento e del contemporaneo \u00e8 un museo d'arte contemporanea con sede nel centro storico di Sassari.\nInaugurato nel 2008 recuperando gli spazi dell'ex convento del Carmelo, viene gestito dalla Provincia di Sassari e nasce per raccogliere in un'unica sede l'intera collezione delle opere di Giuseppe Biasi."}
{"id": "3893262", "revid": "1543377", "url": "https://it.wikipedia.org/wiki?curid=3893262", "title": "CAF Champions League 2012", "text": "La CAF Champions League 2012 \u00e8 stata la 48\u00aa edizione della massima competizione per squadre di club in Africa, la 16\u00aa con il formato attuale. L'Al-Ahly ha vinto il trofeo per la settima volta, qualificandosi per la Coppa del mondo per club FIFA 2012.\nAvvenimenti.\nIl 18 agosto 2012 la partita tra \u00c9toile du Sahel ed Esp\u00e9rance, valida per la fase a gironi, \u00e8 stata interrotta dall'arbitro al 69' per lancio di petardi, razzi, pietre e bottiglie da parte dei tifosi di casa, che hanno anche invaso il campo. Il 26 agosto 2012 il Comitato organizzatore della CAF ha espulso l'\u00c9toile du Sahel dalla competizione, annullando tutti i risultati delle partite disputate.\nTurno preliminare.\nL'andata si gioca tra il 18 febbraio e il 10 marzo 2012, il ritorno tra il 3 e il 18 marzo 2012.\nPrimo turno.\nLe gare di andata si sono disputate tra il 23 marzo e il 1\u00ba aprile 2012, quelle di ritorno tra il 6 e il 13 aprile 2012.\nSecondo turno.\nLe gare di andata si sono giocate tra il 28 e il 29 aprile 2012, quelle di ritorno tra il 12 e il 14 maggio 2012.\nLe squadre eliminate accedono alla Coppa della Confederazione CAF 2012.\nFase a gruppi.\nLe partite si giocano tra il 7 luglio e il 16 settembre 2012."}
{"id": "3893266", "revid": "62004", "url": "https://it.wikipedia.org/wiki?curid=3893266", "title": "Boris Anfijanovi\u010d \u0160achlin", "text": ""}
{"id": "3893269", "revid": "62004", "url": "https://it.wikipedia.org/wiki?curid=3893269", "title": "Nikolay Andrianov", "text": ""}
{"id": "3893270", "revid": "6923", "url": "https://it.wikipedia.org/wiki?curid=3893270", "title": "L'uomo di neve", "text": "L'uomo di neve o Il pupazzo di neve \u00e8 una fiaba scritta da Hans Christian Andersen, che racconta di un pupazzo di neve che si innamora di una stufa. \u00c8 stata pubblicata da C. A. Reitzel a Copenaghen con il titolo \"Sneemanden\" il 2 marzo 1861.\nTrama.\nLa fiaba racconta di un pupazzo di neve che passa tutto il giorno a fissare l'interno della abitazione di chi l'ha costruito, potendo scorgere dalla finestra una stufa, di cui si dichiara innamorato con l'unica compagnia che sembra essere in grado di parlare con lui, un saggio cane. I giorni passano, e il pupazzo di neve continua a struggersi continuando a contemplare ed ammirare la stufa durante la notte (durante il giorno le finestre sono ghiacciate). Una volta che l'inverno finisce, l'uomo di neve si scioglie, ed il cane capisce finalmente il motivo del suo amore per la stufa. Il pupazzo era infatti costruito intorno ad un raschiatoio della stufa, e soffriva per la malinconia di non potersi riunire ad essa.\nAnalisi.\nIl biografo di Andersen, Jackie Wullschlager, descrisse la favola come \"un complemento lirico e struggente\" a \"L'abete\" del dicembre 1844. Wullschlager credeva che \"l'uomo di neve\" fosse in parte il prodotto dello \"struggimento e dell'insoddisfazione\" di Andersen nei confronti di Harald Scharff, un giovane e bellissimo ballerino del Kongelige Teater di Copenaghen. Secondo Wullschlager, i due uomini ebbero una relazione nei primi anni del 1860 che port\u00f2 al poeta \"una sorta di appagamento sessuale ed una momentanea fine alla solitudine.\" \u00c8 stata l'unica relazione di natura omosessuale ad aver portato ad Andersen un po' di felicit\u00e0."}
{"id": "3893274", "revid": "228587", "url": "https://it.wikipedia.org/wiki?curid=3893274", "title": "Lubiana (disambigua)", "text": ""}
{"id": "3893276", "revid": "767487", "url": "https://it.wikipedia.org/wiki?curid=3893276", "title": "Emmanuelle 4", "text": "Emmanuelle 4 (\"Emmanuelle IV\") \u00e8 un film del 1984 diretto da Francis Leroi e Iris Letans, quarto episodio della serie iniziata nel 1974 con \"Emmanuelle\".\nTrama.\nSilvia, avvenente trentacinquenne, dopo avere rotto col fidanzato Marc, ma soprattutto per tagliare col passato, decide di sottoporsi a un miracoloso intervento chirurgico che la rende ancora pi\u00f9 bella, pi\u00f9 giovane e completamente irriconoscibile. Dopo una breve degenza e avere cambiato nome in Emmanuelle, si getta in varie peripezie erotiche concedendosi a svariati \"partners\", sino a giungere in Brasile dove incontrer\u00e0 il suo vecchio amore Marc. Quest'ultimo la sedurr\u00e0, convinto di tradire la sua ex Silvia."}
{"id": "3893277", "revid": "122246", "url": "https://it.wikipedia.org/wiki?curid=3893277", "title": "Santuario Maria Santissima del Buon Consiglio", "text": "Il Santuario-Parrocchia \"Maria Santissima del Buon Consiglio\" di Torre del Greco (Citt\u00e0 metropolitana di Napoli) figura tra i santuari mariani della regione Campania pi\u00f9 recentemente istituiti. \n\u00c8 sede delle attivit\u00e0 del presbiterio del XIII decanato dell'Arcidiocesi di Napoli (che comprende i comuni di Torre del Greco, Trecase, Boscotrecase e parte di quello di Torre Annunziata) nonch\u00e9 delle attivit\u00e0 per la formazione degli operatori pastorali laici.\nStoria.\nLe origini.\nIl santuario \u00e8 ubicato in localit\u00e0 Santa Maria la Bruna, nella periferia sud-orientale della citt\u00e0 di Torre del Greco, e pi\u00f9 precisamente nel quartiere di Leopardi (che deve il proprio nome al poeta Giacomo Leopardi che, in questo territorio, trascorse l'ultimo periodo della sua vita). \nLa fondazione e la realizzazione dell'intero complesso, che ebbe inizio il 25 maggio 1902, si devono al sacerdote don Raffaele Scauda (originario di Torre Annunziata) che volle quest'opera per aiutare l'infanzia abbandonata del luogo che, a quei tempi, rappresentava una delle forme di povert\u00e0 sociale pi\u00f9 urgente. \nLa piccola struttura originaria, corrispondente all'attuale sagrestia, fu completata nel 1906, anno in cui fu portata la tela della Madre del Buon Consiglio, dipinta da un anonimo napoletano, che diede il titolo alla chiesa.\nIl primo grande tempio.\nLa marchesa Eleonora De Cillis Carafa D'Andria, dalla grande sensibilit\u00e0 spirituale, affianc\u00f2 l'opera di don Raffaele Scauda con l'impiego dei suoi beni.\nNel 1926, fu costruita la chiesa grande per accogliere i numerosi pellegrini che accorrevano sempre pi\u00f9 numerosi e fu ampliata anche la struttura adiacente per accogliere i bambini orfani e/o abbandonati.\nIl bombardamento e la ricostruzione.\nDurante la seconda guerra mondiale il tempio e l'annesso orfanotrofio furono distrutti: era il 15 settembre 1943. Rimase intatta solo la parete su cui era posta l'effigie della Madonna.\nAffinch\u00e9 si potesse ricostruire il tempio e ridar vita alle opere caritative annesse, don Raffaele Scauda gir\u00f2 i paesi limitrofi per raccogliere fondi, meritando l'appellativo di \"facchino della Madonna\". La ricostruzione termin\u00f2 nell'anno 1954.\nFin dagli inizi don Raffaele ebbe come riferimento ed amico il beato Bartolo Longo, fondatore del santuario della Beata Vergine del Rosario di Pompei, il quale incoraggi\u00f2 molto l'opera del nascente santuario, specialmente le iniziative di carit\u00e0 in favore dei bambini.\nL'orfanotrofio accolse per tutto il periodo bellico e post-bellico centinaia di orfanelle che trovarono accoglienza e formazione. Tutto questo fu realizzato anche grazie all'aiuto della congregazione delle Suore di Sant'Antonio (fino al 1934) e di quella delle Suore Stimmatine (dal 1935 in poi).\nDon Raffaele Scauda mor\u00ec il 2 giugno 1961.\nIl santuario e la carit\u00e0.\nL'opera di carit\u00e0 a favore degli orfani si espresse in una serie di attivit\u00e0 che, oltre all'istruzione scolastica, contribu\u00ec anche al loro inserimento nel mondo del lavoro grazie alla creazione di laboratori artigianali e di corsi di formazione.\nEssendo mutati i tempi e le modalit\u00e0 assistenziali, la realt\u00e0 dell'orfanotrofio cess\u00f2 di esistere agli inizi degli anni ottanta. Oggi, il santuario realizza e promuove numerose iniziative avviate dalla Caritas diocesana.\nAltri progetti.\n]"}
{"id": "3893278", "revid": "287204", "url": "https://it.wikipedia.org/wiki?curid=3893278", "title": "HCF", "text": ""}
{"id": "3893279", "revid": "486946", "url": "https://it.wikipedia.org/wiki?curid=3893279", "title": "Hamfast Gamgee", "text": ""}
{"id": "3893281", "revid": "110157", "url": "https://it.wikipedia.org/wiki?curid=3893281", "title": "Nan\u00ec", "text": "Nan\u00ec \u00e8 il brano con cui Pierdavide Carone ha partecipato al Festival di Sanremo 2012. Il singolo, disponibile dal 15 febbraio, \u00e8 incluso in \"Nan\u00ec e altri racconti\" ed \u00e8 stato scritto dallo stesso Carone insieme a Lucio Dalla, alla sua ultima apparizione nella \"kermesse\" ligure. Si tratta del sesto singolo del cantautore.\nIl brano.\nIl brano \u00e8 stato presentato in gara al Festival di Sanremo 2012, eseguito da Carone sotto la direzione di Lucio Dalla ed interpretato, durante la serata dedicata ai duetti, insieme a Gianluca Grignani. \"Nan\u00ec\" era in concorso nella categoria \"Artisti\". Pur rientrando tra le dieci finaliste della serata conclusiva del 18 febbraio, la canzone non \u00e8 riuscita a conquistare il podio, classificandosi al quinto posto.\nRiguardo alla canzone Pierdavide Carone ha dichiarato:\nIl brano \"Nan\u00ec\" \u00e8 inserito nella compilation \"Super Sanremo 2012\"."}
{"id": "3893283", "revid": "287204", "url": "https://it.wikipedia.org/wiki?curid=3893283", "title": "Chos\u014fn-ot", "text": ""}
{"id": "3893286", "revid": "287204", "url": "https://it.wikipedia.org/wiki?curid=3893286", "title": "Haqniq", "text": ""}
{"id": "3893289", "revid": "1924342", "url": "https://it.wikipedia.org/wiki?curid=3893289", "title": "Let's Get It In", "text": "Let's Get It In p un brano musicale del cantante R&amp;B Lloyd, pubblicato come singolo il 27 settembre 2010. Il brano figura la collaborazione del rapper 50 Cent ed \u00e8 stato prodotto da Rob Holladay e Polow Da Don. Il brano doveva essere presente nell'album \"King of Hearts\" ma alla fine non \u00e8 stato incluso."}
{"id": "3893292", "revid": "144796", "url": "https://it.wikipedia.org/wiki?curid=3893292", "title": "Wied-Runkel", "text": "Wied-Runkel era una contea poi principato nella Germania, accentrata sul villaggio di Runkel, a nord di Shupbach, con anche l'exclave di Villmar.\nStoria.\nWied-Runkel si era originata da una divisione della contea di Wied e venne elevata nel 1791 dal rango comitale a quello principesco per opera dell'imperatore Leopoldo II. Wied-Runkel venne mediatizzata allo stato di Nassau e poi alla Prussia nel 1806 col crollo del Sacro Romano Impero."}
{"id": "3893294", "revid": "767487", "url": "https://it.wikipedia.org/wiki?curid=3893294", "title": "Marco Antonio Ruiz", "text": ""}
{"id": "3893295", "revid": "62004", "url": "https://it.wikipedia.org/wiki?curid=3893295", "title": "Ludmila Tourischeva", "text": ""}
{"id": "3893297", "revid": "76963", "url": "https://it.wikipedia.org/wiki?curid=3893297", "title": "Andrea Libman", "text": "Biografia.\nAndrea fece la sua pi\u00f9 importante apparizione nel film \"Piccole donne\", e un ruolo d'ospite sulla serie televisiva \"X-Files\". I suoi principali ruoli da doppiatrice includono personaggi in \"Dragon Ball\" e \"Madeline\", X-23 in ', la giovane Andraia in \"ReBoot\", Emmy nella serie animata per bambini \"Draghi e draghetti\" e Isabelle nel cartone animato in \"Finley the Fire Engine\". Andrea sta attualmente doppiando Harmony Bear nella serie animata ', Cathy nel \"Club Buster Monster\", e Pinkie Pie e Fluttershy in \"My Little Pony - L'amicizia \u00e8 magica\".\nHa doppiato o \u00e8 apparsa anche in film e spettacoli televisivi tra cui la serie \"Highlander\", \"Susie Q\", \"The Lotus Eaters\", e \"Lyddie\". Andrea Libman ha anche scritto diversi episodi di \"Corneil &amp; Bernie\".\nDoppiatrici italiane.\nDa doppiatrice \u00e8 stata sostituita da:"}
{"id": "3893300", "revid": "702812", "url": "https://it.wikipedia.org/wiki?curid=3893300", "title": "Bold", "text": "Il termine Bold (o BOLD) pu\u00f2 riferirsi a:"}
{"id": "3893302", "revid": "468892", "url": "https://it.wikipedia.org/wiki?curid=3893302", "title": "Halla (Stargate)", "text": ""}
{"id": "3893303", "revid": "62004", "url": "https://it.wikipedia.org/wiki?curid=3893303", "title": "Aleksej Jur'evi\u010d Nemov", "text": ""}
{"id": "3893304", "revid": "468892", "url": "https://it.wikipedia.org/wiki?curid=3893304", "title": "Chalcis (Stargate)", "text": ""}
{"id": "3893305", "revid": "468892", "url": "https://it.wikipedia.org/wiki?curid=3893305", "title": "K'tau", "text": ""}
{"id": "3893306", "revid": "599013", "url": "https://it.wikipedia.org/wiki?curid=3893306", "title": "V\u00edctor Ruiz del Valle", "text": ""}
{"id": "3893307", "revid": "468892", "url": "https://it.wikipedia.org/wiki?curid=3893307", "title": "Adara II", "text": ""}
{"id": "3893310", "revid": "110157", "url": "https://it.wikipedia.org/wiki?curid=3893310", "title": "Here We Go Again (Governor)", "text": "Here We Go Again \u00e8 un brano musicale del cantante Governor, pubblicato come singolo estratto dall'album \"A Touch of Magic\". Il brano figura la collaborazione del rapper 50 Cent. Il brano \u00e8 stato reso disponibile per il download digitale il 27 dicembre 2010 su Amazon ed il 29 dicembre 2010 su iTunes. Il brano \u00e8 stato invece reso disponibile per l'airplay radiofonico nel gennaio 2011."}
{"id": "3893311", "revid": "287204", "url": "https://it.wikipedia.org/wiki?curid=3893311", "title": "Victor Ruiz del Valle", "text": ""}
{"id": "3893312", "revid": "287204", "url": "https://it.wikipedia.org/wiki?curid=3893312", "title": "Coppa della Confederazione CAF 2012", "text": "La Coppa della Confederazione CAF 2012 \u00e8 la nona edizione della competizione. La stagione \u00e8 iniziata il 18 febbraio e si \u00e8 conclusa il 25 novembre 2012. I L\u00e9opards hanno vinto il trofeo per la prima volta.\nTurno preliminare.\nLe gare di andata si sono giocate il 18 e il 19 febbraio 2012, quelle di ritorno tra il 3 e il 10 marzo.\nPrimo turno.\nLe gare di andata si sono giocate dal 24 al 25 marzo 2012, quelle di ritorno dal 6 al 9 aprile 2012.\nSecondo turno.\nLe gare di andata si sono giocate tra il 27 e il 29 aprile 2012, quelle di ritorno il 12 e il 13 maggio 2012.\nTurno di play-off.\nLe vincenti del secondo turno affrontano le perdenti del secondo turno di CAF Champions League 2012.\nLe gare di andata si giocano tra il 29 giugno e il 1\u00ba luglio 2012, quelle di ritorno tra il 13 e il 15 luglio 2012.\nFase a gruppi.\nLe partite si sono giocate tra il 4 agosto e il 20 ottobre 2012.\nSemifinali.\nLe partite di andata si sono giocate il 2 e il 4 novembre 2012, quelle di ritorno il 10 e l'11 novembre.\nFinale.\nLa finale di andata si \u00e8 giocata il 18 novembre 2012, quella di ritorno il 25 novembre."}
{"id": "3893315", "revid": "599013", "url": "https://it.wikipedia.org/wiki?curid=3893315", "title": "Erubey Cabuto", "text": ""}
{"id": "3893317", "revid": "1762097", "url": "https://it.wikipedia.org/wiki?curid=3893317", "title": "Tony Ramos", "text": "Biografia.\nNato nel Paran\u00e0, Tony Ramos si \u00e8 trasferito a San Paolo durante l'adolescenza. Nella metropoli brasiliana si \u00e8 poi iscritto al corso di laurea in Filosofia, senza per\u00f2 completarlo, e a una scuola di teatro; a 16 anni aveva ottenuto un ruolo in un musical. Il 1964 \u00e8 stato l'anno del suo debutto sul piccolo schermo, a Tv Tupi, in un programma ideato per il lancio di volti nuovi. Tony Ramos ha lavorato dodici anni per quest'emittente, interpretando soprattutto telenovelas; dapprima ruoli di contorno, poi dal 1970 anche da protagonista.\nNel 1977 Tony Ramos \u00e8 passato alla Rede Globo di Rio, e qui la sua popolarit\u00e0 si \u00e8 consolidata; ha interpretato il ruolo del giovane e ricco Marcio nella telenovela \"Magia\". Successivamente Tony ha lavorato in molte telenovelas di Rede Globo, svolgendo quasi sempre parti principali. Tra le altre serie brasiliane che sono arrivate in Italia, lo si ricorda come protagonista in \"Samba d'amore\" al fianco di S\u00f4nia Braga, e in \"Destini\", dove ha interpretato i due gemelli attorno ai quali si snoda la storia.\nTony Ramos si \u00e8 dedicato al teatro, con un'ottantina i ruoli sostenuti, e in piccola parte al grande schermo, con interpretazioni che comunque sono state acclamate dalla critica, e che in qualche caso gli hanno anche fatto vincere importanti riconoscimenti. Nel 2005 ha ottenuto il Trof\u00e9u M\u00e1rio Lago.\nVita privata.\nSposato dal 1969 con Lidiane Barbosa, Tony Ramos ha due figli; un maschio, Rodrigo, e una femmina, Andrea."}
{"id": "3893318", "revid": "6923", "url": "https://it.wikipedia.org/wiki?curid=3893318", "title": "Wonderland (Steve Aoki)", "text": "Wonderland \u00e8 il primo album in studio del DJ statunitense Steve Aoki, pubblicato il 10 gennaio 2012 dalla Dim Mak Records."}
{"id": "3893319", "revid": "729019", "url": "https://it.wikipedia.org/wiki?curid=3893319", "title": "Autoroutes du Maroc", "text": "La Soci\u00e9t\u00e9 nationale des autoroutes du Maroc (ADM) \u00e8 una societ\u00e0 per azioni marocchina che gestisce le autostrade del paese maghrebino."}
{"id": "3893320", "revid": "767487", "url": "https://it.wikipedia.org/wiki?curid=3893320", "title": "Hugo Guillermo Ch\u00e1vez", "text": ""}
{"id": "3893326", "revid": "62004", "url": "https://it.wikipedia.org/wiki?curid=3893326", "title": "Alexander Dityatin", "text": ""}
{"id": "3893329", "revid": "287204", "url": "https://it.wikipedia.org/wiki?curid=3893329", "title": "Hugo Guillermo Chavez", "text": ""}
{"id": "3893331", "revid": "288300", "url": "https://it.wikipedia.org/wiki?curid=3893331", "title": "Hugo Guillermo Ch\u00e1vez Fern\u00e1ndez", "text": ""}
{"id": "3893332", "revid": "287204", "url": "https://it.wikipedia.org/wiki?curid=3893332", "title": "Hugo Guillermo Chavez Fernandez", "text": ""}
{"id": "3893333", "revid": "767487", "url": "https://it.wikipedia.org/wiki?curid=3893333", "title": "Emmanuelle 7", "text": "Emmanuelle 7 (\"Emmanuelle au 7\u00e8me ciel\") \u00e8 un film del 1993 diretto da Francis Leroi, settimo episodio della serie iniziata nel 1974 con \"Emmanuelle\".\nTrama.\nEmmanuelle, oramai donna matura, gestisce un centro di sperimentazione dedicato al raggiungimento virtuale del piacere. Basta indossare un'apposita tuta e degli occhiali per entrare nelle proprie fantasie erotiche o per rivivere esperienze del passato. Proprio in quest'ultima direzione si dirige Sophie, cara e vecchia amica di Emmanuelle, che decide di utilizzare queste nuove strumentazioni per rivivere un'esperienza della sua adolescenza, quando era in istituto dalle suore e durante un approccio sessuale con un coetaneo era stata scoperta e punita da una suora. Grazie all'aiuto del centro di Emmanuelle, Sophie riuscir\u00e0 a rivivere virtualmente quel momento ma questa volta non sar\u00e0 interrotta dalla suora e riuscir\u00e0 ad avere il mancato amplesso, superando cos\u00ec il suo blocco sessuale."}
{"id": "3893336", "revid": "585241", "url": "https://it.wikipedia.org/wiki?curid=3893336", "title": "Pinacoteca nazionale di Sassari", "text": "La Pinacoteca nazionale di Sassari ha sede nel centro storico di Sassari, fra la chiesa di Santa Caterina e il Palazzo Ducale. Il museo \u00e8 stato inaugurato nel 2001, dopo il restauro degli storici locali che avevano ospitato il Convitto Nazionale Canopoleno, fondato nel 1611 dall'arcivescovo Antonio Canopolo.\nDal dicembre 2014 il Ministero per i beni e le attivit\u00e0 culturali la gestisce tramite il Polo museale della Sardegna, nel dicembre 2019 divenuto Direzione regionale Musei.\nLa sede.\nIl monumentale edificio che ospita la pinacoteca venne edificato dai gesuiti. Questi, giunti a Sassari nel 1559, svolsero un ruolo importante nella diffusione della cultura nella citt\u00e0. Ben presto, grazie a donazioni e lasciti poterono edificare il \"Colegio nuevo\" (oggi sede dell'Universit\u00e0) e la Casa Professa con la chiesa di Ges\u00f9 e Maria, attuale Santa Caterina. Nel 1627 la costruzione della Casa Professa era completata e i gesuiti vi si trasferirono. Avevano dato probabilmente il proprio contributo alla progettazione quegli stessi architetti religiosi che viaggiavano tra la Spagna e l'Italia edificando le pi\u00f9 importanti sedi dell'ordine: Giovanni Tristano, Giandomenico de Verdina e, soprattutto per il progetto definitivo, Giovanni De Rosis. La Chiesa di Ges\u00f9 e Maria e la Casa Professa costituivano un organico complesso edilizio.\nLa Casa Professa, dopo aver ospitato per circa due secoli i gesuiti e i seminaristi del Seminario-Convitto Canopoleno, che studiavano nelle aule poste frontalmente o nel \"Collegio Generale\" (l'Universit\u00e0), dopo la soppressione della Compagnia di Ges\u00f9 nel 1773 venne affidata al clero secolare assieme a religiosi ex gesuiti del Canopoleno. Nel 1788, per ordine del sovrano Vittorio Amedeo III, fu affidata al preside ex gesuita Giuseppe Pinna che vi trasfer\u00ec studenti e convittori del Seminario Canopoleno. Ma nel 1824 i padri gesuiti tornarono a governarlo e l'edificio rientr\u00f2 in loro possesso. I locali del Canopoleno vennero restaurati ed ampliati e venne esteso anche il programma di insegnamento. In seguito a queste innovazioni il Convitto fu trasformato da seminario religioso a Collegio dello Stato (1848-1852).\nNel 1860 venne istituito nei locali del piano terra dello stabile, il liceo - ginnasio \"Domenico Alberto Azuni\" con ingresso dalla via Canopolo, che fu l\u00ec ospitato fino alla costruzione dell'attuale edificio ubicato in Via Rolando inaugurato nel 1933. Poco dopo, poich\u00e9 gli spazi lo consentivano, fu rinnovato l'antico secolare liceo - ginnasio annesso al Convitto per consentire agli studenti di poter frequentare le scuole senza dover uscire all'esterno. Negli anni settanta del '900 il Convitto Nazionale Canopoleno si trasfer\u00ec con le scuole annesse in una nuova sede e l'antico palazzo fu abbandonato all'incuria.\nIl restauro.\nNegli anni Ottanta del '900 l'acquisizione da parte dello Stato dell'immobile seicentesco dell'ex Convitto Nazionale Canopoleno parve l'occasione ideale per realizzare la pinacoteca cittadina, soprattutto in virt\u00f9 degli ampi spazi interni esistenti nell'edificio di circa 4.000 m\u00b2.\nIl restauro complessivo dell'immobile, che versava in condizioni pessime, eseguito a cura dalla Soprintendenza di Sassari e Nuoro, \u00e8 stato rigorosamente conservativo ed \u00e8 stato completato, unitamente all'allestimento museale, con i proventi del gioco del lotto in base alla L. 662/ 96, art. 3, comma 83.\nPinacoteca.\nLa pinacoteca \u00e8 allestita all'interno del restaurato ex collegio gesuitico del Canopoleno, storico edificio eretto tra la fine del Cinquecento e l'inizio del Seicento, nel cuore del centro storico in prossimit\u00e0 dei maggiori e pi\u00f9 significativi edifici monumentali della citt\u00e0. L'attigua antica chiesa gesuitica di Ges\u00f9 e Maria, ora intitolata a santa Caterina, ne faceva parte integrante. La sua costituzione \u00e8 nata dall'esigenza di rendere fruibile il ricco patrimonio di opere d'arte pervenute allo Stato attraverso una serie di donazioni di privati cittadini, che tranne una piccola sezione esposta nel Museo nazionale archeologico ed etnografico G. A. Sanna, giaceva nei depositi.\nL'esposizione si sviluppa su tre piani e raggruppa oltre quattrocento opere prevalentemente pittoriche suddivise per tematiche (tema religioso, mitologico, storico, ritratto, nature morte, scene di genere etc.), organizzate al loro interno in ordine cronologico e capaci di documentare la produzione di diverse scuole ed artisti italiani ed europei dal medioevo alla met\u00e0 del Novecento, compresa una significativa rassegna di artisti sardi del primo Novecento ed una ricca sezione di grafica.\nI donatori.\nA Giovanni Antonio Sanna, munifico cittadino Sassarese e al suo cospicuo lascito, si deve la nascita della pinacoteca cittadina.\nGiovanni Antonio Sanna nacque a Sassari il 29 agosto 1819. Abbandonata la carriera impiegatizia intraprese l'attivit\u00e0 imprenditoriale. Nel 1847 ottenne la concessione per la costituzione di una societ\u00e0 per lo sfruttamento delle miniere di Montevecchio (Guspini, CA), divenendone il proprietario. Esponente dell'area liberal-democratica ed amico di Giuseppe Mazzini ne appoggi\u00f2, finanziandole, alcune imprese. Fu anche giornalista scrivendo dal 1859, articoli di denuncia sullo stato d'abbandono in cui si trovava la Sardegna, nel giornale 'Diritto' di cui era diventato proprietario. Altri articoli contestavano il trattato di cessione di Nizza e Savoia alla Francia.\nNel 1871 fond\u00f2 a Roma la Banca Agricola Sarda, con filiale a Sassari, per incentivare i lavori di bonifica nell'Isola. Sensibile all'archeologia ed all'arte, raccolse un ingente numero di reperti e di dipinti ed avvi\u00f2 a Sassari una scuola d'arti e mestieri.\nAlla sua morte, avvenuta a Roma il 9 febbraio 1875, fu aperto il testamento in cui fra l'altro \u00e8 scritto: \"'Lego alla citt\u00e0 di Sassari, mia patria, tutti i quadri d'arte e gli oggetti archeologici che possiedo [...]\" \"Questo legato desidero che possa essere d'incentivo a formare nella mia cara patria un Museo di Antichit\u00e0\"'. La cospicua elargizione comprendeva, infatti, una considerevole raccolta di reperti archeologici ed oltre 250 opere d'arte che adornavano la sua casa di Sassari posta nell'odierno Emiciclo Garibaldi. Tra queste numerosi sono i quadri che comprendono artisti di diverse epoche e di diverse scuole. Fu cos\u00ec che, grazie al Sanna, la citt\u00e0 entr\u00f2 in possesso di quel prezioso patrimonio culturale che avrebbe costituito il nucleo del Museo atteso da tempo dai sassaresi. Sepolto nel cimitero del Verano a Roma fu traslato nel mausoleo neorinascimentale edificato nel camposanto di Sassari nel 1925.\nGiuseppe Tom\u00e8 nato a Sassari il 18 febbraio 1890, era figlio di Angelo, titolare nella centralissima piazza Azuni di una rinomata attivit\u00e0 di sartoria, successivamente ampliata con la vendita di accessori per l'abbigliamento e la casa.\nPer seguire in maniera appropriata la ditta di famiglia, Giuseppe aveva conseguito il diploma di ragioniere. Mostr\u00f2 una tale accortezza negli affari da meritare, sin dal 1912, la responsabilit\u00e0 della gestione dell'attivit\u00e0 commerciale, che divenne di sua propriet\u00e0 nel 1924 dopo la morte del padre. All'acume negli affari affianc\u00f2 una spiccata propensione per i valori culturali di tipo umanistico che lo spinsero a collezionare opere d'arte, con una preferenza per quelle figurative. I migliori pittori sardi dell'epoca furono assidui frequentatori della sua casa di via Luzzati, nella quale tenevano animate discussioni d'arte.\nGiuseppe Tom\u00e8 fu un prodigo mecenate, scrupoloso nel conciliare il suo lavoro di commerciante con quello d'attento estimatore delle manifestazioni culturalmente rilevanti del suo tempo. Il suo lascito comprende prevalentemente opere pittoriche e grafiche di artisti sardi del primo Novecento fra i quali Carmelo Floris, Antonio Ballero, Mario Paglietti, Giuseppe Biasi, Mario Delitala, Pietro Antonio Manca, Filippo Figari, Stanis Dessy.\nAlla sua morte, avvenuta agli inizi del 1966 a Bogliasco in Liguria, il quotidiano La Nuova Sardegna dedic\u00f2 all'illustre sassarese parole permeate da sentimenti di gratitudine e riconoscenza per aver lasciato, oltre la quadreria allo Stato - donazione fatta nel 1957 e accettata nel 1970 - una cospicua parte del suo patrimonio vincolato alla beneficenza.\nPiano terra.\nSala dal Medioevo al Rinascimento.\nIl percorso espositivo comincia con opere di soggetto prevalentemente religioso. I dipinti appartengono ad ambiti culturali e regionali diversi, alcuni prodotti da maestri isolani (Maestro di Ozieri e Maestro di Castelsardo), altri di importazione, tutti, in parte, riconducibili ad una cultura pittorica manierista. La sala contiene anche opere riferibili al secolo XVI di soggetto biblico e mitologico ed una serie di ritratti d\u00b4influenza fiamminga.\nNegli anni si sono svolte le seguenti mostre temporanee:\nPiano primo.\nIl \u2018600 e il\u2019700.\nIl primo piano ospita dipinti del XVII e XVIII secolo della collezione di Giovanni Antonio Sanna, suddivisi per tematiche: i Santi, il tema storico e mitologico, i Ritratti, le Scene religiose, le Vedute architettoniche, le Scene di genere, i Paesaggi e le Battaglie e a concludere la sala dedicata alle Nature morte.\nPiano secondo.\nDall'800 al contemporaneo.\nL\u00b4esposizione prosegue con la sezione dedicata all\u00b4Ottocento, che si apre con l\u00b4opera di Giovanni Marghinotti, il primo pittore sardo ad aver ottenuto fama ed insigni riconoscimenti anche fuori dall\u00b4Isola.\nLe altre sale mostrano l\u00b4opera di alcuni fra i pi\u00f9 importanti artisti che diedero vita, fra la fine dell\u00b4Ottocento e la prima met\u00e0 del Novecento, al rinnovamento della cultura figurativa in Sardegna e che contribuirono a connotare e diffondere l\u00b4immagine di questa terra, apparentemente periferica rispetto alle correnti delle avanguardie presenti sulla scena internazionale: Mario Paglietti, Antonio Ballero, Filippo Figari, Giuseppe Biasi, Carmelo Floris, Pietro Antonio Manca, Mario Delitala e Stanis Dessy, Eugenio Tavolara.\nLungo il corridoio sono presenti opere dell'artista contemporaneo Carlo Battaglia.\nLa variet\u00e0 delle opere presenti, ed il percorso diacronico che delineano, la rendono la pi\u00f9 grande ed articolata esposizione artistica presente in Sardegna."}
{"id": "3893337", "revid": "468892", "url": "https://it.wikipedia.org/wiki?curid=3893337", "title": "Hebridan", "text": ""}
{"id": "3893338", "revid": "599013", "url": "https://it.wikipedia.org/wiki?curid=3893338", "title": "Oscar Dautt", "text": ""}
{"id": "3893340", "revid": "94902", "url": "https://it.wikipedia.org/wiki?curid=3893340", "title": "SWAN", "text": ""}
{"id": "3893341", "revid": "1543377", "url": "https://it.wikipedia.org/wiki?curid=3893341", "title": "Dedication to My Ex (Miss That)", "text": "Dedication to My Ex (Miss That) \u00e8 un brano musicale del cantante Lloyd, pubblicata come terzo singolo estratto dall'album \"King of Hearts\" il 9 agosto 2011. Il brano figura la collaborazione di Andr\u00e9 3000 degli OutKast ed \u00e8 \"narrato\" da Lil Wayne. Il brano \u00e8 stato modificato per il Regno Unito ed altre nazioni, in cui la parola \"pussy\" \u00e8 stata sostituita con \"lovin'\" nel ritornello. Il singolo \u00e8 riuscito ad entrare nella top 5 del Regno Unito, Australia ed Irlanda, ed ha ottenuto buoni riscontri anche in Nuova Zelanda e Danimarca. Il singolo \u00e8 stato certificato triplo disco di platino in Australia."}
{"id": "3893345", "revid": "288300", "url": "https://it.wikipedia.org/wiki?curid=3893345", "title": "Oscar Manuel Dautt Bojorquez", "text": ""}
{"id": "3893347", "revid": "406085", "url": "https://it.wikipedia.org/wiki?curid=3893347", "title": "Trofeo Internazionale Karol Wojty\u0142a", "text": ""}
{"id": "3893349", "revid": "287204", "url": "https://it.wikipedia.org/wiki?curid=3893349", "title": "Hap Ki Do", "text": ""}
{"id": "3893350", "revid": "544909", "url": "https://it.wikipedia.org/wiki?curid=3893350", "title": "Happy Man", "text": ""}
{"id": "3893352", "revid": "287204", "url": "https://it.wikipedia.org/wiki?curid=3893352", "title": "Haradwaith", "text": ""}
{"id": "3893353", "revid": "2373", "url": "https://it.wikipedia.org/wiki?curid=3893353", "title": "Dinaro della Bosnia e Herzegovina", "text": ""}
{"id": "3893354", "revid": "287204", "url": "https://it.wikipedia.org/wiki?curid=3893354", "title": "Il Movimento per la liberazione di the Saguia el Hamra e Rio de Oro", "text": ""}
{"id": "3893356", "revid": "287204", "url": "https://it.wikipedia.org/wiki?curid=3893356", "title": "Harbin Hafei Automobile Industry Group Co.", "text": ""}
{"id": "3893358", "revid": "1543377", "url": "https://it.wikipedia.org/wiki?curid=3893358", "title": "Cupid (Lloyd)", "text": "Cupid \u00e8 un brano musicale del cantante R&amp;B statunitense Lloyd, estratto come secondo singolo dal suo quarto album studio \"King of Hearts\" il 9 agosto 2011. Il brano figura la collaborazione di Polow da Don, accreditato con lo pseudonimo di Awesome Jones!!!, ed \u00e8 stato prodotto proprio da Polow da Don e Greg Curtis e scritto da by Bei Maejor, Polow A. Jones, Jason Perry, Curtis. Il remix del brano figura la collaborazione di Lloyd Banks e Awesome Jones!!!."}
{"id": "3893359", "revid": "1573940", "url": "https://it.wikipedia.org/wiki?curid=3893359", "title": "Pseudomyrmex ferrugineus", "text": "Pseudomyrmex ferrugineus () \u00e8 una formica della sottofamiglia Pseudomyrmecinae.\nBiologia.\n\"P. ferrugineus\" ha un rapporto di simbiosi mutualistica con la pianta mirmecofila \"Acacia cornigera\".La pianta ospita le colonie di \"P. ferrugineus\" all'interno di domazie presenti nelle stipole spinose cave e offre loro nutrimento, rappresentato dai corpuscoli di Belt presenti sull'apice delle foglioline. Le formiche a loro volta proteggono la pianta dagli attacchi degli insetti fitofagi ed impediscono l'attecchimento delle piante epifite."}
{"id": "3893360", "revid": "287204", "url": "https://it.wikipedia.org/wiki?curid=3893360", "title": "Frederic Moncassin", "text": ""}
{"id": "3893362", "revid": "21880", "url": "https://it.wikipedia.org/wiki?curid=3893362", "title": "Pseudomyrmex ferruginea", "text": ""}
{"id": "3893364", "revid": "287204", "url": "https://it.wikipedia.org/wiki?curid=3893364", "title": "61444 Katokimiko", "text": "61444 Katokimiko \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5300560\u00a0UA e da un'eccentricit\u00e0 di 0,2484629, inclinata di 5,68922\u00b0 rispetto all'eclittica."}
{"id": "3893366", "revid": "287204", "url": "https://it.wikipedia.org/wiki?curid=3893366", "title": "Hakka \u0cb9\u0c95\u0ccd\u0c95", "text": ""}
{"id": "3893367", "revid": "287204", "url": "https://it.wikipedia.org/wiki?curid=3893367", "title": "Banshu", "text": ""}
{"id": "3893368", "revid": "287204", "url": "https://it.wikipedia.org/wiki?curid=3893368", "title": "Harmakhis", "text": ""}
{"id": "3893369", "revid": "287204", "url": "https://it.wikipedia.org/wiki?curid=3893369", "title": "Node 2", "text": ""}
{"id": "3893371", "revid": "287204", "url": "https://it.wikipedia.org/wiki?curid=3893371", "title": "Harry Choo Choo Romero", "text": ""}
{"id": "3893372", "revid": "287204", "url": "https://it.wikipedia.org/wiki?curid=3893372", "title": "Hartke System", "text": ""}
{"id": "3893373", "revid": "777251", "url": "https://it.wikipedia.org/wiki?curid=3893373", "title": "Security manager", "text": "Il Security manager \u00e8 la figura di riferimento per l'organizzazione, la gestione e l'assunzione di responsabilit\u00e0 della sicurezza di un'azienda.\nDescrizione.\nIn quest'ottica la moderna figura del \"Security manager\" nel rispetto della dottrina della scienza della sicurezza deve essere in grado di presidiare rischi e minacce a tutto campo in relazione agli scenari sempre in evoluzione nel campo tecnico, informatico, economico, finanziario, ecc. in un contesto sempre pi\u00f9 globalizzato ed interconnesso con le realt\u00e0 pi\u00f9 disparate.\nCos\u00ec, il \"Security manager\" dovr\u00e0 possedere una buona padronanza del \"business\", delle tecniche per garantire la \"sicurezza fisica\", la \"privacy\" e la \"governance\" ed essere quindi un soggetto di riferimento in grado di operare nell'azienda in modo trasversale fornendo rilevanti capacit\u00e0 di supporto e di comunicazione verso i terzi. Importantissima per quest'ultima, la capacit\u00e0 di gestire un partenariato pubblico-privato a tutto campo. \nIl concetto contemporaneo di \"sicurezza\" che chiama in causa il \"Security manager\" abbraccia un contesto molto ampio che va dalla sicurezza fisica dell'infrastruttura, al controllo della protezione delle strategie produttive dell'impresa, alla sicurezza delle infrastrutture critiche, alla sicurezza nazionale, alla sicurezza informatica, alla sicurezza sul lavoro, della fedelt\u00e0 dei dipendenti, della rete di informazione-comunicazione, dell'introito merci, del trasporto protetto e sicuro dei prodotti, della privacy, ecc..\nIl concetto sicurezza in senso lato generalmente si identifica nella safety, security ed emergency: \nIl risk management.\nIl \"risk management\" \u00e8 l'analisi del rischio globale e relativa gestione attraverso l'esame degli scenari del rischio, della strategia di gestione e controllo del rischio, dell'identificazione e valutazione del rischio, del rischio di \"compliance\", degli strumenti di controllo, dell\"'enterprise risk management\" e della crisi di \"management\".\nLo scenario di riferimento.\nAttiene la valutazione e presa in carico del rischio nonch\u00e9 l'evoluzione del rischio: da quello fisico a quello strategico, l'esame dei riferimenti legislativi della \"security\", la strutturazione della funzione della \"security\" e le sue interrelazioni interne ed esterne, la collocazione organizzativa nonch\u00e9 la missione ed il ruolo della funzione di \"security\".\nRientra in questo campo l'attivit\u00e0 preliminare di \"intelligence\": analisi del territorio, dell'azienda, del contesto competitivo, delle vulnerabilit\u00e0, delle tipologie di rischio di un approccio integrato di tutela ambientale, scelta delle opzioni di \"security\" nonch\u00e9 tecnologie di supporto dell\"'homeland security\".\nGoverno della security.\nOvvero, il governo della \"security\": impresa e qualit\u00e0, certificazione dei sistemi e delle professionalit\u00e0, le norme ISO 150 9000 e loro evoluzione, il sistema della gestione aziendale secondo UNI EN ISO 9004, la \"security\" nei contratti esterni, nella sicurezza privata, la selezione, l'utilizzo e la gestione dei servizi di sorveglianza, l'organizzazione della sicurezza pubblica e privata, la definizione di una \"security policy\", la sicurezza del \"top management\", la tutela del patrimonio informativo.\nSicurezza delle informazioni.\nRiguarda la sicurezza dei sistemi di elaborazione dati, le tipologie di attacco, le tecniche di difesa HW e SW, la sicurezza dei sistemi di telecomunicazione, la tutela delle informazioni, la tutela dei dati personali in applicazione del D. Lgs. 196/2003 sulla \"privacy\", la sicurezza della base dei dati: autorizzazioni, piani di \"backup\" e procedure di \"disaster recovery\", meccanismi di \"tracing\" e di \"auditing\", \"firewall\" per l'interconnessione con la rete internet, ecc.\nRelazioni istituzionali.\n\u00c8 uno degli aspetti pi\u00f9 delicati fra tutte le competenze del \"security manager\" cui \u00e8 richiesta la capacit\u00e0 di alimentare costantemente un partenariato pubblico-privato. In tale ottica egli dovr\u00e0 rapportarsi con le conseguenze dell'impatto dell'azienda sul territorio e sulla popolazione. A seconda dei casi dovr\u00e0 relazionarsi e collaborare con le forze di polizia, gli istituti di vigilanza privata, uffici pubblici interconnessi con l'attivit\u00e0 aziendale, organi di informazione (stampa, redazioni on-line e radio) e talora anche con servizi di informazione e sicurezza italiani o stranieri, ufficialmente contattabili -questi ultimi- attraverso i canali ambasciate-consolati."}
{"id": "3893374", "revid": "287204", "url": "https://it.wikipedia.org/wiki?curid=3893374", "title": "Hash map", "text": ""}
{"id": "3893375", "revid": "287204", "url": "https://it.wikipedia.org/wiki?curid=3893375", "title": "Tell Hassuna", "text": ""}
{"id": "3893377", "revid": "287204", "url": "https://it.wikipedia.org/wiki?curid=3893377", "title": "Hasta Pompeia", "text": ""}
{"id": "3893378", "revid": "287204", "url": "https://it.wikipedia.org/wiki?curid=3893378", "title": "Hasta siempre, Comandante", "text": ""}
{"id": "3893379", "revid": "287204", "url": "https://it.wikipedia.org/wiki?curid=3893379", "title": "Hats\u2019avan", "text": ""}
{"id": "3893380", "revid": "287204", "url": "https://it.wikipedia.org/wiki?curid=3893380", "title": "Atsavan", "text": ""}
{"id": "3893381", "revid": "287204", "url": "https://it.wikipedia.org/wiki?curid=3893381", "title": "Hawd", "text": ""}
{"id": "3893382", "revid": "287204", "url": "https://it.wikipedia.org/wiki?curid=3893382", "title": "HA SS Gericht", "text": ""}
{"id": "3893383", "revid": "154893", "url": "https://it.wikipedia.org/wiki?curid=3893383", "title": "Haussa", "text": ""}
{"id": "3893385", "revid": "287204", "url": "https://it.wikipedia.org/wiki?curid=3893385", "title": "Havasu \u2019Baaja", "text": ""}
{"id": "3893387", "revid": "287204", "url": "https://it.wikipedia.org/wiki?curid=3893387", "title": "Havok Game Dynamics SDK", "text": ""}
{"id": "3893389", "revid": "287204", "url": "https://it.wikipedia.org/wiki?curid=3893389", "title": "Hundi", "text": ""}
{"id": "3893390", "revid": "287204", "url": "https://it.wikipedia.org/wiki?curid=3893390", "title": "Auranitide", "text": ""}
{"id": "3893392", "revid": "287204", "url": "https://it.wikipedia.org/wiki?curid=3893392", "title": "Hazar baf", "text": ""}
{"id": "3893393", "revid": "287204", "url": "https://it.wikipedia.org/wiki?curid=3893393", "title": "File di intestazione", "text": ""}
{"id": "3893394", "revid": "287204", "url": "https://it.wikipedia.org/wiki?curid=3893394", "title": "Heap overrun", "text": ""}
{"id": "3893395", "revid": "110157", "url": "https://it.wikipedia.org/wiki?curid=3893395", "title": "Lay It Down (Lloyd)", "text": "Lay It Down \u00e8 un brano musicale del cantante R&amp;B Lloyd, pubblicato come primo singolo estratto dall'album \"King of Hearts\" in anteprima il 15 agosto 2010 ed ufficialmente il 30 agosto 2011. Il brano \u00e8 costruito su un campionamento di \"Love, Need and Want You\" di Patti Labelle."}
{"id": "3893396", "revid": "287204", "url": "https://it.wikipedia.org/wiki?curid=3893396", "title": "Haithabu", "text": ""}
{"id": "3893397", "revid": "287204", "url": "https://it.wikipedia.org/wiki?curid=3893397", "title": "Re Scorpione I", "text": ""}
{"id": "3893398", "revid": "287204", "url": "https://it.wikipedia.org/wiki?curid=3893398", "title": "Heidelberger Spargelaff\u00e4re", "text": ""}
{"id": "3893399", "revid": "287204", "url": "https://it.wikipedia.org/wiki?curid=3893399", "title": "Heidelberger Mockage", "text": ""}
{"id": "3893400", "revid": "1522738", "url": "https://it.wikipedia.org/wiki?curid=3893400", "title": "Ponyville", "text": "Ponyville \u00e8 una citt\u00e0 immaginaria del regno d'Equestria, ambientazione principale della serie \"My Little Pony - L'amicizia \u00e8 magica\". Viene presentata nel primo episodio e costituisce il teatro principale in cui si svolgono gli episodi della serie.\nStoria.\nPonyville \u00e8 una delle prime citt\u00e0 fondate dai \"pony di terra\", una delle tre razze principali che abitano il regno d'Equestria. Nella seconda stagione viene rivelato che la famiglia di Applejack fu la prima a stabilirsi nella regione di Ponyville quando Granny Smith era ancora giovane. Mentre si trovavano in visita alla citt\u00e0 di Canterlot, lei e la sua famiglia ricevettero da Princess Celestia un lotto di terra vicino alla foresta di Everfree, dove iniziarono a piantare un frutteto di mele. Tuttavia, si trovarono ben presto in carenza di cibo, dato che l'inverno era rigido e il frutteto aveva bisogno di tempo per crescere. Cos\u00ec Granny Smith una notte si rec\u00f2 nella foresta di Everfree, dove trov\u00f2 una numerosa quantit\u00e0 di alberi di una miracolosa variet\u00e0 di mele chiamate \"mele Zap\"; ne raccolse i semi e, una volta tornata a casa, li piant\u00f2, dando vita a un prodigioso frutteto di \"mele Zap\". Attratti dalla marmellata che la famiglia Apple produceva grazie a quelle mele color arcobaleno, altri pony di terra, pegasi e unicorni cominciarono ad arrivare nel paese, e Stinkin Rich, il nonno di Diamond Tiara, apr\u00ec un mercato basato su tale prodotto. L'afflusso di pony continu\u00f2 e diede origine alla citt\u00e0 di Ponyville.\nStrutture.\nAngolo Zuccherino.\nL'Angolo Zuccherino (\"Sugarcube Corner\" in originale) \u00e8 una pasticceria e panificio gestito dai coniugi Cake con l'aiuto di Pinkie Pie; \u00e8 anche il luogo in cui essi vivono. Vi si reca in occasione di una visita a Ponyville la stessa Princess Celestia, e vi si tiene la festa in onore del \"cutie mark\" (\"cute-cea\u00f1era\" in originale) di Diamond Tiara e Silver Spoon. L'edificio sembra fatto di pan di zenzero, i cui piani superiori, a forma di due \"cupcake\" rosa con tanto di candele sul tetto, sono le stanze dove vive Pinkie Pie. La porta principale dell'edificio d\u00e0 nel negozio vero e proprio, mentre attraverso quella sul retro si accede alla cucina.\nBiblioteca Quercia Dorata.\nLa biblioteca di Ponyville (\"Golden Oak Library\" in originale) \u00e8 la residenza di Twilight Sparkle e Spike fino alla fine della quarta stagione. La sala principale di lettura, dalle pareti ricoperte di libri, si trova al piano terra, mentre i piani pi\u00f9 alti fungono da camera da letto. Vi \u00e8 un grande alveare appeso ad un ramo, mentre sul portone d'ingresso si pu\u00f2 scorgere la figura di una candela. Verr\u00e0 distrutta da Lord Tirek e successivamente, una parte delle macerie verr\u00e0 trasportata all'interno del Castello dell'amicizia, nella sala del trono.\nCastello dell'amicizia.\nNome attribuito da Spike alla residenza reale di Princess Twilight Sparkle. Nato a seguito dell'apertura dello scrigno misterioso fiorito dall'Albero dell'armonia, sorge poco fuori Ponyville. Il castello ha la forma di un albero, fatto interamente di cristallo.\nAl suo interno si trova in particolare la sala dei troni, in cui sono presenti un trono per ciascuno degli Elementi dell'armonia, nonch\u00e9 la Cutie-mappa (anche nota come la Mappa dell'amicizia o semplicemente \"la mappa\").\nA partire dalla sesta stagione, ospita sotto il suo tetto anche Starlight Glimmer, in qualit\u00e0 di allieva di Twilight Sparkle.\nCarousel Boutique.\nIl negozio di Rarity, nonch\u00e9 il luogo in cui vive. Rarity progetta i suoi abiti nel laboratorio al piano terra, provvisto di manichini, rotoli di stoffa e paraventi.\nGiardino Dolci Mele.\nLa fattoria e dimora di Applejack, Big McIntosh, Granny Smith e Apple Bloom, chiamata \"Sweet Apple Acres\" in originale. Situata alla periferia di Ponyville, la fattoria \u00e8 dedita soprattutto alla coltivazione di meli, ma anche grano, carote e all'allevamento di animali. Vi si tiene l'annuale Fiera della Sorellanza (\"Sisterhooves Social\" in originale).\nOspedale.\nVisto per la prima volta nell'episodio \"Baby Cakes\", l'ospedale di Ponyville \u00e8 anche apparso in \"Rainbow Dash e il libro d'avventure\", quando Rainbow Dash si frattura l'ala destra e rimane in degenza per un breve periodo di tempo. Il personale medico che compare nello show comprende un dottore (unicorno), alcune infermiere (tutte pony di terra) e un agente di sicurezza (anch'egli pony di terra).\nPiazza della citt\u00e0.\nAl centro della piazza di Ponyville si trova il municipio, residenza del Sindaco. Vi si trova anche una fontana con una scultura di un pony di terra come statua, e nello spazio restante diversi stendardi colorati. La piazza \u00e8 circondata per tre lati dalle case degli abitanti, e per un lato dal fiume che traversa tutta Ponyville. Dietro il municipio si trovano numerose tende colorate. Due ponti collegano la piazza all'altra sponda del fiume.\nScuola di amicizia.\nUn istituto fondato da Princess Twilight Sparkle per insegnare la magia dell'amicizia agli abitanti di Equestria e, soprattutto, delle terre al di fuori. Il corpo docenti \u00e8 costituito dalle cinque amiche di Twilight, con l'aiuto di Starlight Glimmer nel ruolo di consigliere per l'orientamento. A causa dei metodi educativi non convenzionali in essa adottati, la scuola non \u00e8 formalmente riconosciuta dall'Associazione per l'Istruzione di Equestria, l'organo guidato dal presidente Neighsay.\nTwilight passer\u00e0 il ruolo di preside a Starlight Glimmer in occasione della propria incoronazione a regnante di Equestria, e Starlight a sua volta nominer\u00e0 Trixie nuova consigliera di orientamento, assegnando inoltre a Sunburst il ruolo di vicepreside.\nScuola di Ponyville.\nPonyville ha una scuola che appare per la prima volta nell'episodio \"L'importanza del Cutie Mark\". L'edificio presenta un'asta su cui sventola una bandiera rossa, un piccolo campanile che segna l'inizio e la fine delle lezioni, e un cartello che raffigura un libro aperto e le sagome di due puledri che leggono. A quanto pare, nella scuola c'\u00e8 una sola classe, tenuta dall'insegnante Cheerilee, e un seminterrato dove si trova la sala stampa del giornaletto scolastico \"Foal Free Press\"\nTorre dell'orologio.\nLa torre dell'orologio \u00e8 visibile dal cottage di Fluttershy. Si tratta di una torre con un campanile che ospita una campana dorata ed il quadrante di un orologio che presenta a volte otto tacche per le ore, altre volte dodici.\nAltre costruzioni.\nIn Ponyville si trovano anche una sala da bowling, una casa per anziani, un centro di bellezza, un bar, svariati negozi e una diga."}
{"id": "3893401", "revid": "287204", "url": "https://it.wikipedia.org/wiki?curid=3893401", "title": "37530 Dancingangel", "text": "37530 Dancingangel \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,4158230\u00a0UA e da un'eccentricit\u00e0 di 0,2812422, inclinata di 11,56372\u00b0 rispetto all'eclittica."}
{"id": "3893402", "revid": "287204", "url": "https://it.wikipedia.org/wiki?curid=3893402", "title": "Heitor TP", "text": ""}
{"id": "3893403", "revid": "599013", "url": "https://it.wikipedia.org/wiki?curid=3893403", "title": "Pablo Aurrecochea", "text": "Carriera.\nNel 2009 debutta con il Guaran\u00ed. Viene soprannominato \"El Vasco\" ed \u00e8 conosciuto perch\u00e9, durante le partite, indossa delle magliette con le immagini di alcuni cartoni animati come Topolino, Spiderman, Superman, SpongeBob, ecc."}
{"id": "3893404", "revid": "287204", "url": "https://it.wikipedia.org/wiki?curid=3893404", "title": "Hundingsbani", "text": ""}
{"id": "3893405", "revid": "287204", "url": "https://it.wikipedia.org/wiki?curid=3893405", "title": "Bacino Hellas", "text": ""}
{"id": "3893407", "revid": "4106", "url": "https://it.wikipedia.org/wiki?curid=3893407", "title": "Hubert Zilverberg", "text": ""}
{"id": "3893408", "revid": "287204", "url": "https://it.wikipedia.org/wiki?curid=3893408", "title": "39509 Kardashev", "text": "39509 Kardashev \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 2,8007051\u00a0UA e da un'eccentricit\u00e0 di 0,2274689, inclinata di 8,40782\u00b0 rispetto all'eclittica."}
{"id": "3893414", "revid": "287204", "url": "https://it.wikipedia.org/wiki?curid=3893414", "title": "7556 Perinaldo", "text": "7556 Perinaldo \u00e8 un asteroide della fascia principale. Scoperto nel 1982, presenta un'orbita caratterizzata da un semiasse maggiore pari a 2,9074908\u00a0UA e da un'eccentricit\u00e0 di 0,1174117, inclinata di 2,64424\u00b0 rispetto all'eclittica.\nL'asteroide \u00e8 stato dedicato al paese natale dell'astronomo Giovanni Domenico Cassini (Perinaldo, 8 giugno 1625 \u2013 Parigi, 14 settembre 1712)."}
{"id": "3893416", "revid": "385977", "url": "https://it.wikipedia.org/wiki?curid=3893416", "title": "Equestria", "text": ""}
{"id": "3893418", "revid": "287204", "url": "https://it.wikipedia.org/wiki?curid=3893418", "title": "8025 Forrestpeterson", "text": "8025 Forrestpeterson \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,7455950\u00a0UA e da un'eccentricit\u00e0 di 0,1113608, inclinata di 4,39488\u00b0 rispetto all'eclittica."}
{"id": "3893420", "revid": "300067", "url": "https://it.wikipedia.org/wiki?curid=3893420", "title": "Kai\u0161iadorys", "text": ""}
{"id": "3893422", "revid": "287204", "url": "https://it.wikipedia.org/wiki?curid=3893422", "title": "8024 Robertwhite", "text": "8024 Robertwhite \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 1,9670064\u00a0UA e da un'eccentricit\u00e0 di 0,0584998, inclinata di 20,34569\u00b0 rispetto all'eclittica."}
{"id": "3893423", "revid": "287204", "url": "https://it.wikipedia.org/wiki?curid=3893423", "title": "Michael Wright", "text": ""}
{"id": "3893430", "revid": "287204", "url": "https://it.wikipedia.org/wiki?curid=3893430", "title": "8026 Johnmckay", "text": "8026 Johnmckay \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 1,9248999\u00a0UA e da un'eccentricit\u00e0 di 0,0752007, inclinata di 19,93583\u00b0 rispetto all'eclittica."}
