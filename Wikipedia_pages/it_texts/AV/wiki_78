{"id": "3879524", "revid": "287204", "url": "https://it.wikipedia.org/wiki?curid=3879524", "title": "SBb", "text": ""}
{"id": "3879526", "revid": "154893", "url": "https://it.wikipedia.org/wiki?curid=3879526", "title": "SBc", "text": ""}
{"id": "3879527", "revid": "599013", "url": "https://it.wikipedia.org/wiki?curid=3879527", "title": "Sydney Chaplin (attore 1885)", "text": "Biografia.\nFiglio dell'attrice Hannah Harriette Hill, assunse il cognome \"Chaplin\" quando questa spos\u00f2 Charles Chaplin senior: per parte di madre fu dunque fratello maggiore di Charlie Chaplin, a cui fece da agente, e dell'attore e regista Wheeler Dryden. \nNel 1890 per le precarie condizioni finanziarie della famiglia, Sydney e il fratellastro Charlie trascorsero due anni fra collegi e istituti per orfani a Lambeth.\nAgente di spettacolo.\nNel 1900, quando Charlie aveva undici anni, Sydney riusc\u00ec a fargli ottenere il ruolo comico di un gatto nella pantomima Cinderella (Cenerentola), rappresentata all'Hyppodrome di Londra, nella quale recitava anche il famoso clown Marceline. Nello stesso anno Sydney si imbarc\u00f2 su una nave come trombettista: il peso della madre ricadde cos\u00ec sulle spalle del piccolo Charlie.\nNonostante la buona volont\u00e0, la vita era estremamente dura e la madre fu addirittura ricoverata in ospedale con una diagnosi di depressione causata dalla denutrizione.\nFra il 1906 e il 1907 Charlie arriv\u00f2 ne \"Il Circo di Casey\", misto di variet\u00e0 e numeri circensi. L'esperienza permise al futuro Charlot di familiarizzare con il mondo del circo e di entrare nella compagnia di Fred Karno dove Sydney gi\u00e0 vi lavorava. \nQuando Charlie pass\u00f2 alla First National, con cui fece dieci film, fino al 1923 grazie anche all'interessamento di Sydney, ormai suo procuratore, il comico ottenne il favoloso ingaggio di un milione di dollari, cachet mai guadagnato prima da un attore di film muti.\nNel 1929 il sonoro era diventato ormai pressoch\u00e9 irrinunciabile per qualsiasi regista dell'epoca. Sydney non esit\u00f2 a proporre l'idea al fratello di una pellicola sonorizzata, ma Charlie era molto scettico rispetto alla nuova invenzione e tent\u00f2 in tutti i modi di restare alla pantomima che lo aveva reso celebre."}
{"id": "3879528", "revid": "154893", "url": "https://it.wikipedia.org/wiki?curid=3879528", "title": "SBd", "text": ""}
{"id": "3879529", "revid": "287204", "url": "https://it.wikipedia.org/wiki?curid=3879529", "title": "Luminous infrared galaxy", "text": ""}
{"id": "3879530", "revid": "287204", "url": "https://it.wikipedia.org/wiki?curid=3879530", "title": "Galata Ludovisi", "text": ""}
{"id": "3879533", "revid": "287204", "url": "https://it.wikipedia.org/wiki?curid=3879533", "title": "Sindrome di Goldberg", "text": ""}
{"id": "3879534", "revid": "287204", "url": "https://it.wikipedia.org/wiki?curid=3879534", "title": "Deficit di galattosidasi \u03b2-neuraminidasi", "text": ""}
{"id": "3879536", "revid": "287204", "url": "https://it.wikipedia.org/wiki?curid=3879536", "title": "Galea grossa da merchado", "text": ""}
{"id": "3879538", "revid": "287204", "url": "https://it.wikipedia.org/wiki?curid=3879538", "title": "Gal\u00ebina grisa", "text": ""}
{"id": "3879540", "revid": "287204", "url": "https://it.wikipedia.org/wiki?curid=3879540", "title": "Cecidio", "text": ""}
{"id": "3879541", "revid": "287204", "url": "https://it.wikipedia.org/wiki?curid=3879541", "title": "Oratorio di Gallaro", "text": ""}
{"id": "3879542", "revid": "287204", "url": "https://it.wikipedia.org/wiki?curid=3879542", "title": "Epigallocatechina gallato", "text": ""}
{"id": "3879543", "revid": "287204", "url": "https://it.wikipedia.org/wiki?curid=3879543", "title": "Galoppade", "text": ""}
{"id": "3879544", "revid": "287204", "url": "https://it.wikipedia.org/wiki?curid=3879544", "title": "Galopede", "text": ""}
{"id": "3879545", "revid": "287204", "url": "https://it.wikipedia.org/wiki?curid=3879545", "title": "Galty Mountains", "text": ""}
{"id": "3879546", "revid": "1315817", "url": "https://it.wikipedia.org/wiki?curid=3879546", "title": "Gambaro", "text": ""}
{"id": "3879547", "revid": "287204", "url": "https://it.wikipedia.org/wiki?curid=3879547", "title": "Gammurra", "text": ""}
{"id": "3879548", "revid": "287204", "url": "https://it.wikipedia.org/wiki?curid=3879548", "title": "Swatantra Party", "text": ""}
{"id": "3879549", "revid": "287204", "url": "https://it.wikipedia.org/wiki?curid=3879549", "title": "Ganden Namgyeling", "text": ""}
{"id": "3879550", "revid": "287204", "url": "https://it.wikipedia.org/wiki?curid=3879550", "title": "Isola di Gangga", "text": ""}
{"id": "3879551", "revid": "287204", "url": "https://it.wikipedia.org/wiki?curid=3879551", "title": "G\u00e2njaph\u00e2", "text": ""}
{"id": "3879552", "revid": "1522738", "url": "https://it.wikipedia.org/wiki?curid=3879552", "title": "Merlino (Merlin)", "text": ""}
{"id": "3879553", "revid": "339392", "url": "https://it.wikipedia.org/wiki?curid=3879553", "title": "Jiuquan Wind Power Base", "text": ""}
{"id": "3879554", "revid": "3115", "url": "https://it.wikipedia.org/wiki?curid=3879554", "title": "Divario generazionale", "text": "Il divario generazionale \u00e8 il ritardo accumulato da una generazione per il raggiungimento di alcuni obiettivi prefissati di crescita personale e professionale rispetto a generazioni che la hanno preceduta, tenendo in conto anche degli ostacoli che si frappongono al raggiungimento della piena maturit\u00e0 sociale ed economica.\nOrigini.\nIl divario generazionale riceve un importante contributo dagli studi sullo sviluppo sostenibile, in particolare dalla bioeconomia e dai modelli di sviluppo sostenibile. \nLa sempre maggiore consapevolezza che il benessere non pu\u00f2 essere misurato soltanto in termini di prodotto interno lordo (Pil) ha condotto da tempo gli economisti a ripensare gli scenari per il prossimo futuro, nonch\u00e9 le politiche economiche e sociali volte a promuovere la crescita e a ridurre le disuguaglianze. \nA rendere emergenziale questo percorso, tuttavia, sono state due cause principali: la recessione economica degli ultimi anni, che ha evidenziato i limiti previsivi dei modelli economici sino ad oggi elaborati, portando allo scoperto la grande frattura tra coloro che hanno beneficiato dell\u2019incremento della ricchezza, dei consumi e degli standard di sicurezza sociale (\"baby boomers\") e coloro che solo oggi si confrontano con il mondo del lavoro senza strumenti economici adeguati (\"generazione Millennials\"); e la pesante impronta ecologica che richieder\u00e0 urgenti e consistenti investimenti per ricostruire il capitale naturale depauperato. Investimenti che, ancora una volta, saranno prevalentemente sostenuti dalle generazioni future. In questo ambito, accanto al concetto di sviluppo sostenibile si sta diffondendo tra i principali esperti del settore il termine di \u201csostenibilit\u00e0 integrata\u201d. In forza del principio di giustizia globale distributiva, cio\u00e8, la politica economica dovrebbe prevedere tutti gli strumenti per assicurare alle generazioni future la stessa qualit\u00e0 della vita e le stesse opportunit\u00e0 delle attuali. La sostenibilit\u00e0 integrata, quindi, si propone di ridurre non solo il debito nei confronti del pianeta (la tradizionale sostenibilit\u00e0 ambientale), ma anche quello contratto con le nuove e future generazioni (la sostenibilit\u00e0 per assicurare l\u2019equit\u00e0 intergenerazionale). La questione del divario generazionale, inoltre, chiama in causa i principi di solidariet\u00e0 (art. 2) e di uguaglianza (art. 3) sanciti dalla Costituzione Italiana: non \u00e8 possibile, infatti, essere \u201ceguali di fronte alla legge\u201d ovvero esercitare i medesimi diritti, sia civili che sociali, se prima non vengono rimosse le condizioni di diseguaglianza che impediscono a tutti di fruirne effettivamente.\nIl dibattito sul superamento dei paradigmi economici tradizionali ha favorito la creazione di nuovi indicatori di misurazione del benessere degli individui e della societ\u00e0. In particolare, in Italia la sfida \u00e8 stata accolta fin dal 2011 dal lavoro congiunto di Istat e Cnel che ha sviluppato il \u201cBenessere Equo e Sostenibile\u201d (BES), diviso in 12 domini e 130 indicatori, con l\u2019obiettivo di analizzare la qualit\u00e0 della vita e lo stato di sviluppo del Paese, andando oltre le informazioni fornite dal PIL. Anche gli Obiettivi di Sviluppo Sostenibile (OSS) della Agenda 2030 delle Nazioni Unite, approvata nel settembre 2015 a New York, cercano di integrare sostenibilit\u00e0 economica, sociale ed ambientale. L\u2019Agenda, attraverso un complesso sistema basato su 17 obiettivi, 169 traguardi, o sotto-obiettivi, e oltre 240 indicatori, monitorer\u00e0 per i prossimi 15 anni il processo di cambiamento del modello di sviluppo di ciascun Paese, valutato periodicamente in sede ONU. Pertanto, i 17 obiettivi sono finalizzati ad integrare i tre volti della sostenibilit\u00e0 (economica, ambientale e sociale) in un unico programma condiviso che prevede tempi e specifiche modalit\u00e0 operative di intervento per il perseguimento di tali OSS. In questo ambito, in Italia il 3 febbraio 2016 i rappresentanti di 130 enti e reti della societ\u00e0 civile tra Fondazioni, Centri di ricerca, Universit\u00e0, Associazioni e altre Organizzazioni impegnate sul tema della crescita sostenibile ed inclusiva, hanno costituito l\u2019Alleanza Italiana per lo Sviluppo Sostenibile (ASviS). La sua missione \u00e8 di far crescere nella societ\u00e0 italiana la consapevolezza dell\u2019importanza dell\u2019Agenda, cos\u00ec da promuovere una cultura di sostenibilit\u00e0, orientare i modelli di produzione e di consumo, contribuire alla definizione di una strategia italiana per lo svolgimento degli OSS e predisporre un sistema di monitoraggio dei relativi progressi del Paese. Il primo Rapporto ASvis \u00e8 del settembre 2016.\nStrumenti di misurazione del divario generazionale.\nUn primo modello di misurazione del divario generazionale \u00e8 rappresentato dall\u2019\"Intergenerational Fairness Index\", elaborato dalla \"International Foundation\" del Regno Unito. Esso presenta una tassonomia composta da nove domini: la disoccupazione, l\u2019accesso alla casa, le pensioni, il debito pubblico, la partecipazione democratica, la salute, il reddito, l\u2019impatto ambientale e l\u2019educazione. Quest\u2019ultimo, in particolare, risulta molto articolato e prevede un paniere di quattro indicatori: non solo il livello di spesa pubblica nell\u2019educazione, ma anche le spese medie da sostenere per il conseguimento di un diploma, il tasso di alta scolarizzazione e il ricorso ai prestiti d\u2019onore.\nLa finalit\u00e0 dell\u2019\"Intergenerational Fairness\" \u00e8 di comparare differenti realt\u00e0 Paese dal punto di vista del ritardo accumulato dalle nuove generazioni europee nel raggiungimento della loro maturit\u00e0 sociale ed economica.\nTra i Paesi del Commonwealth, ed in particolare in Australia, \u00e8 stato introdotto lo \"Youth Development Index\" (YDI), composto da 18 indicatori che misurano lo sviluppo economico, sociale e culturale dei giovani (di et\u00e0 tra i 15 e i 29 anni) in 183 Paesi. Questo secondo strumento di misurazione prevede cinque domini principali, cio\u00e8 l\u2019educazione (indicatori: tasso medio di frequenza, le spese nel settore educativo, l\u2019alfabetizzazione giovanile), la salute/benessere (indicatori: tasso di mortalit\u00e0 infantile, l\u2019uso di droghe, il tasso di gravidanze dei minori, la percentuale di giovani affetti da HIV e il fumo), il lavoro (indicatori: tasso di disoccupazione giovanile, tasso di occupazione giovanile), la partecipazione politica (indicatori: la rilevazione di politiche giovanili, la rappresentanza giovanile, l\u2019educazione al voto, l\u2019opinione politica dei giovani) e la cittadinanza attiva dei giovani (indicatori: volontariato giovanile, solidariet\u00e0 verso gli stranieri), e attribuisce all\u2019Italia, in una scala da 0 (nessuno sviluppo per i giovani) a 1 (massimo sviluppo per i giovani), 0,70 punti. Nella graduatoria mondiale YDI, l\u2019Italia si posiziona al 50\u00ba posto; una posizione non molto confortante se si pensa che nell\u2019Europa a 28, il Paese \u00e8 al 21\u00ba posto, a pari merito con l\u2019Estonia e davanti alla Bulgaria. In Europa la prima posizione, con un indice di 0,80, \u00e8 ricoperta da Paesi Bassi e Germania, seguiti da Austria, Malta, Regno Unito e Danimarca.\nIl principale strumento di misurazione del divario generazionale in Italia \u00e8 invece l\u2019Indice sintetico del Divario Generazionale (GDI \u2013 \"Generational Divide Index\"), elaborato dal ClubdiLatina e dalla Fondazione Bruno Visentini, composto da 13 domini (nel 2018 \u00e8 stato inserito il dominio \"Parit\u00e0 di genere\"), ciascuno dei quali incide con analogo peso specifico sulla costruzione del GDI.\nSi stima che i costi economici annui per i singoli Neet (15-29 anni) a livello nazionale siano pari a circa 35 miliardi di euro nel 2016 (rispetto ai 23,8 miliardi del 2011). A pesare maggiormente \u00e8 il costo delle risorse umane \u201cnon sfruttate\u201d. Al peso sul bilancio dello Stato bisogna anche aggiungere la perdita di competitivit\u00e0 della forza lavoro potenziale.\nNella terza edizione del Rapporto, la rilevazione del divario generazionale in Italia continua anche nel 2018 a mantenersi particolarmente elevata. Fatto 100 il 2004, l\u2019Indice di divario generazionale (GDI), formato da 13 indicatori compositi e 36 indicatori elementari, si attesta ora a 128 punti. Lontano dal picco del 2014, apice del divario generazionale con 134 punti, la rilevazione di quest\u2019anno segna tuttavia un peggioramento dell\u2019Indice rispetto all\u2019anno precedente, quando l\u2019asticella si era fermata a 127 punti.\nIl consueto esame dell\u2019andamento dei vari indicatori compositi che concorrono a comporre l\u2019Indice di divario generazionale, via via raffinatosi nel corso di questi anni, consente di verificare periodicamente quali di questi maggiormente incide sulla sua attuale performance negativa.\nNella rilevazione del 2018, le cosiddette variabili \u201cdi rottura\u201d, intervenendo sulle quali auspicabilmente sarebbe possibile avviare un percorso che conduca progressivamente ai livelli di divario generazionale precrisi, erano rappresentate dal sistema pensionistico, il reddito e la ricchezza, il credito e il risparmio e la parit\u00e0 di genere. Escluso il credito e il risparmio, tutte le altre variabili di \u201crottura\u201d sono confermate anche per quest\u2019anno, tenendo altres\u00ec conto che per le \u201cpensioni\u201d ancora non \u00e8 stato calcolato l\u2019effetto di \u201cQuota 100\u201d. Quest\u2019anno entra nella \u201clista nera\u201d degli indicatori, che maggiormente contribuiscono ad aumentare il divario generazionale, anche il dominio focalizzato sul capitale umano. Negli ultimi quindici anni il numero di giovani che hanno trasferito all\u2019estero la propria residenza \u2013 in un altro Stato membro o in un Paese extra-europeo \u2013 \u00e8 aumentato di oltre 40.000 unit\u00e0 (da 19.720 nel 2004 a 61.553 nel 2018).\nL\u2019Indice di Divario Generazionale (GDI) prende in considerazione fattori che incidono in maniera diretta sulla situazione dei giovani, come la disoccupazione (suddivisa in disoccupazione giovanile e Neet), il reddito e la ricchezza, l\u2019accesso al credito (\"Credit Crunch\"). Inoltre, vengono valutati fattori come l\u2019educazione (intesa sia come spesa in educazione che come abbandono scolastico), la salute (tanto l\u2019accesso ai servizi sanitari, quanto la saluta percepita), la possibilit\u00e0 di accesso alle pensioni (con i relativi costi sul sistema), la questione abitativa (cio\u00e8, le spese per la casa, i permessi a costruire e l\u2019accessibilit\u00e0 alle case), la rete di infrastrutture disponibili (di natura tecnologica, cio\u00e8 il divario digitale, misurato come uso dell\u2019amministrazione digitale, interazione con i cittadini ed infrastruttura digitale), la mobilit\u00e0 territoriale (in particolare, il tempo che i giovani impiegano per raggiungere il posto di lavoro o di studio), i mutamenti climatici (causati da fattori inquinanti, come l\u2019effetto serra e il CO2) e la parit\u00e0 di genere (nello specifico, il divario retributivo di genere).\nProposte per ridurre il divario generazionale.\nSono state portate avanti diverse proposte per cercare di ridurre il divario generazionale e colmare il ritardo tra i giovani e le altre generazioni, da parte di politici, esperti di economia, fondazioni e associazioni.\nTito Boeri, gi\u00e0 presidente dell\u2019INPS, ha sostenuto la necessit\u00e0 di ridurre il dualismo del mercato del lavoro, la pressione fiscale del lavoro e l\u2019aumento della produttivit\u00e0 per aumentare l\u2019occupazione giovanile. Inizialmente si \u00e8 mostrato anche critico sull\u2019efficacia della staffetta generazionale, anche se successivamente \u00e8 giunto a proporla. In vari articoli, Tommaso Nannicini e lo stesso Boeri hanno ipotizzato l\u2019idea di un ricalcolo contributivo delle pensioni retributive con un prelievo progressivo e proporzionale, che possa diminuire il divario generazionale. Essi hanno proposto tre differenti opzioni: la prima consiste in un piccolo prelievo per tutti i pensionati con un certo reddito mensile con aliquota fissa; la seconda prevede un prelievo mensile con aliquota pi\u00f9 progressiva e asticella di imponibilit\u00e0 pi\u00f9 elevata; la terza un prelievo di molto a pochi, con aliquota elevata. Lo stesso Nannicini ha proposto una pensione di garanzia per i giovani. La Fondazione Visentini ha suggerito un intervento proporzionato e finalizzato su due livelli: quello del disagio sociale in generale (di cui il disagio giovanile rappresenta un\u2019importante componente) mediante la proposta di una rimodulazione dell\u2019imposizione in termini redistributivi, fondata sulla diversa attitudine alla contribuzione in ragione alla maturit\u00e0 fiscale; quello del divario generazionale, con l\u2019introduzione di un contributo solidaristico di carattere temporaneo a carico dei pensionati con le pensioni pi\u00f9 elevate, ricorrendo a un approccio progressivo e rispettoso della capacit\u00e0 contributiva dei contribuenti coinvolti. Inoltre, ha proposto la creazione di un fondo per le politiche giovanili in grado di finanziare le misure messe in campo, sia con contributi e agevolazioni fiscali, sia con la creazione di strumenti finanziari in grado di moltiplicarne l\u2019effetto; tali misure possono essere di quattro tipologie: generazionali, non generazionali per destinazione, non generazionali per natura, non generazionali per oggetto, a seconda del loro scopo e grado di incidenza rispetto ad uno o pi\u00f9 indicatori del divario generazionale.\nUn dibattito internazionale su queste proposte \u00e8 promosso dalla Intergenerational Foundation, che lancia ogni anno la settimana mondiale dell'equit\u00e0 intergenerazionale, dal nome \"Worldwide Intergenerational Fairness Week,\" con l'obiettivo di raccogliere voci da tutto il mondo per fotografare quali sono i problemi intergenerazionali e come alcuni paesi li affrontano (o non riescono a gestirli)."}
{"id": "3879555", "revid": "287204", "url": "https://it.wikipedia.org/wiki?curid=3879555", "title": "Assicurazione qualit\u00e0", "text": ""}
{"id": "3879556", "revid": "486946", "url": "https://it.wikipedia.org/wiki?curid=3879556", "title": "GIGO", "text": ""}
{"id": "3879558", "revid": "287204", "url": "https://it.wikipedia.org/wiki?curid=3879558", "title": "Gardisil", "text": ""}
{"id": "3879559", "revid": "287204", "url": "https://it.wikipedia.org/wiki?curid=3879559", "title": "Silgard", "text": ""}
{"id": "3879560", "revid": "287204", "url": "https://it.wikipedia.org/wiki?curid=3879560", "title": "Garde mobile", "text": ""}
{"id": "3879561", "revid": "287204", "url": "https://it.wikipedia.org/wiki?curid=3879561", "title": "Guardia Nazionale Mobile", "text": ""}
{"id": "3879563", "revid": "287204", "url": "https://it.wikipedia.org/wiki?curid=3879563", "title": "Garguglia", "text": ""}
{"id": "3879565", "revid": "287204", "url": "https://it.wikipedia.org/wiki?curid=3879565", "title": "Gar\u00f0aveldi", "text": ""}
{"id": "3879566", "revid": "287204", "url": "https://it.wikipedia.org/wiki?curid=3879566", "title": "Gardarike", "text": ""}
{"id": "3879567", "revid": "124923517", "url": "https://it.wikipedia.org/wiki?curid=3879567", "title": "Personaggi di Doctor Who", "text": "Questa voce contiene un elenco dei personaggi presenti nella serie televisiva Doctor Who.\nProtagonista.\nIl Dottore (\"Doctor\" in originale, \"The Doctor\") \u00e8 un extraterrestre, della razza dei Signori del Tempo (\"Time Lords\") originaria del pianeta Gallifrey, che compie viaggi spazio-temporali a bordo del TARDIS, un'astronave di enormi dimensioni all'interno, ma che all'esterno presenta l'aspetto dimesso e le dimensioni di una vecchia cabina telefonica blu della polizia britannica.\nAvendo il potere di rigenerarsi, il personaggio \u00e8 stato interpretato nel corso degli anni da dodici attori diversi: William Hartnell, Patrick Troughton, Jon Pertwee, Tom Baker, Peter Davison, Colin Baker e Sylvester McCoy nella serie classica; Paul McGann nel film \"Doctor Who\"; Christopher Eccleston, David Tennant, Matt Smith, Peter Capaldi e Jodie Whittaker nella nuova serie. A essi poi si aggiunge John Hurt, interprete di un'incarnazione del personaggio nata da una rigenerazione forzata dell'ottavo Dottore ai tempi della Guerra del Tempo (come narrato nel mini-episodio \"La notte del Dottore\"), che inizialmente rinuncer\u00e0 al titolo di \"Dottore\", prendendo quello di \"War Doctor\". Tuttavia nel finale dello Speciale per il 50\u00ba anniversario della serie (\"Il giorno del Dottore\") le altre rigenerazioni del Dottore prenderanno una decisione diversa.\nIl 4 agosto 2013 \u00e8 stato annunciato che Peter Capaldi sarebbe stato il tredicesimo attore a interpretare il Dottore, a partire dall'ottava stagione della nuova serie. L'attore aveva gi\u00e0 avuto una parte nella serie, nell'episodio \"Le fiamme di Pompei\"; inoltre aveva anche preso parte allo spin-off della serie, Torchwood, nel ruolo di John Frobisher.\nIl 16 luglio 2017 \u00e8 stato annunciato che Jodie Whittaker sar\u00e0 la quattordicesima attrice a interpretare il Dottore, per la prima volta donna, gi\u00e0 protagonista in Broadchurch, diretto dal nuovo sceneggiatore di Doctor Who, Chris Chibnall.\nCompagni di viaggio del Dottore.\nTradizionalmente il Dottore viaggia e condivide le sue avventure con uno o pi\u00f9 compagni di viaggio. Nella serie classica tali comprimari prendevano generalmente il nome di amici o assistenti; a partire dal 2005 viene invece utilizzata la dicitura \u00abcompagni\u00bb (\u00ab\"companions\"\u00bb in originale) anche nei dialoghi.\nLa maggior parte dei compagni del Dottore sono di specie umana; nella serie classica, tuttavia, il personaggio venne affiancato anche da alcuni personaggi alieni (Kamelion, Nyssa, Adric, Turlough e Astrid), altri della sua stessa specie (sua nipote Susan e Romana) e dal robot canino K-9.\nSerie classica.\nAll'inizio della serie originale il Dottore \u00e8 in viaggio con sua nipote Susan (interpretata da Carole Ann Ford), che apparve in 51 episodi; a loro si unirono, fin dalla prima puntata, Barbara Wright (Jacqueline Hill) e Ian Chesterton (William Russell). Successivamente il Dottore viaggi\u00f2 in compagnia di Vicki (Maureen O'Brien), Steven Taylor (Peter Purves), Katarina (Adrienne Hill), Sara Kingdom (Jean Marsh), Dodo Chaplet (Jackie Lane), Polly (Anneke Wills) e Ben Jackson (Michael Craze).\nPolly e Ben Jackson affiancarono anche il Secondo Dottore, insieme a Jamie McCrimmon (Frazer Hines), Victoria Waterfield (Deborah Watling), Zoe Heriot (Wendy Padbury) e il maggiore/brigadiere (\"Brigadier\" in originale) Alistair Gordon Lethbridge-Stewart (Nicholas Courtney).\nLiz Shaw (Caroline John) comparve in venticinque episodi insieme al Terzo Dottore; Jo Grant (Katy Manning) per ben settantasette tra la settima e la decima stagione.\nSarah Jane Smith (interpretata da Elisabeth Sladen) accompagn\u00f2 sia il Terzo che il Quarto Dottore per un totale di ottantasette episodi. L'attrice \u00e8 inoltre apparsa in un cameo nella nuova serie e tra il 2006 e il 2011 \u00e8 stata protagonista dello spin-off \"Le avventure di Sarah Jane\".\nOltre a Sara Jane Smith anche Harry Sullivan (Ian Marter), Leela (Louise Jameson) e Romana (Mary Tamm e Lalla Ward) affiancarono il Quarto Dottore. Nel 1977 fece inoltre la sua prima apparizione il robot canino K-9 (doppiato da John Leeson), successivamente protagonista di uno spin-off mai andato in porto, \"K-9 and Company\" (1981) e della serie \"K-9\" del 2009.\nAdric (Matthew Waterhouse), Nyssa (Sarah Sutton) e Tegan Jovanka (Janet Fielding) conobbero il Quarto e il Quinto Dottore, cos\u00ec come Vislor Turlough (Mark Strickson) e l'androide Kamelion (doppiato da Gerald Flood).\nPeri Brown (Nicola Bryant) apparve in 33 episodi insieme al Quinto e Sesto Dottore. Melanie Bush (Bonnie Langford) affianc\u00f2 quest'ultimo e il Settimo Dottore.\nDorothy Gale McShane, detta Ace (Sophie Aldred), apparve in 31 episodi tra la ventiquattresima e la ventiseiesima stagione.\nNel film per la televisione del 1996 l'Ottavo e ultimo Dottore della serie classica venne accompagnato da Daphne Ashbrook nel ruolo di Grace Holloway. Alla fine del film il Dottore si separa da lei per tornare a viaggiare da solo.\nNuova serie.\nNell'elenco qui sotto sono riportati i compagni del Dottore \"principali\", ma ve ne sono altri creati per le puntate speciali della nuova serie come Astrid Peth (interpretata dalla cantante Kylie Minogue) in \"Il viaggio dei dannati\" e Lady Christina de Suoza (Michelle Ryan) in \"Il pianeta dei morti\".\nRose Tyler.\nRose Tyler (Billie Piper) \u00e8 la prima compagna di viaggio del Dottore nella nuova serie. Viene introdotta nell'episodio pilota \"Rose\" per poi apparire in tutti gli episodi della prima e della seconda stagione. L'attrice lascia definitivamente la serie nel 2008, dopo avere partecipato ad alcuni episodi della quarta stagione in qualit\u00e0 di guest star. Rose viene scelta all'et\u00e0 di 19 anni.\nCapitano Jack Harkness.\nIl nome di capitano Jack Harkness (John Barrowman) \u00e8 quello adottato da un viaggiatore del tempo proveniente dal cinquantunesimo secolo, di specie umana ma proveniente dal pianeta Boeshane Peninsula (una futura colonia del pianeta Terra). Viene introdotto nell'episodio della nuova serie di \"Doctor Who\" \"Il bambino vuoto\", in cui incontra per la prima volta il Dottore (alla sua nona reincarnazione) e la sua compagna Rose Tyler. In \"Padroni dell'universo (parte seconda)\" viene ucciso dai Dalek, ma Rose lo riporta in vita con l'energia del TARDIS, cosa che lo rende immortale.\nDopo questi eventi Jack Harkness torna indietro nel tempo con il manipolatore Vortex nel 1869. Dopo molto tempo si stabilisce a Cardiff, dove diventa il capo della sezione locale dell'Istituto Torchwood. Grazie alla presenza di una crepa dimensionale nella citt\u00e0 Jack spera di ricongiungersi con il Dottore, consapevole che prima o poi il Signore del Tempo sarebbe giunto l\u00ec per ricaricarvi il TARDIS. Infatti nella terza stagione della nuova serie di \"Doctor Who\" i due si reincontrano e Jack aiuta il Dottore e Martha Jones a combattere contro il Maestro; finita l'avventura il Dottore gli offre la possibilit\u00e0 di viaggiare di nuovo con lui, ma Jack preferisce restare con il Torchwood. Jack riappare anche nel finale della quarta stagione, insieme ad altri precedenti compagni di viaggio del Signore del Tempo, e in questa occasione collabora con il Dottore affrontando nuovamente i Dalek.\nEssendo immortale ogni volta che viene ucciso torna a vivere dopo qualche secondo guarendo dalle ferite. Tuttavia, nonostante l'immortalit\u00e0, invecchia, sia pure molto lentamente; infatti il suo aspetto rimane immutato grazie a costanti operazioni chirurgiche. Viene lasciata aperta l'ipotesi che la misteriosa antichissima creatura nota come Faccia di Boe, amica del Dottore in un lontanissimo futuro, non sia altri che il capitano stesso, enormemente invecchiato. Il TARDIS del Dottore considera la natura immortale di Jack come un'anomalia; il Dottore si riferisce all'amico come a un punto fisso nel tempo. In diverse occasioni ha dimostrato di potere guarire le persone da ferite non troppo gravi con un bacio, infondendo loro energia.\nIl personaggio appare in diversi episodi tra la prima e quarta stagione della nuova serie; gli eventi principali della sua vita sono tuttavia narrati nello spin-off a lui dedicato, \"Torchwood\".\nMickey Smith.\nMickey Smith (Noel Clarke) \u00e8 il fidanzato di Rose; i due si lasciano a causa del legame creatosi tra lei e il Dottore. Mickey prende parte in maniera saltuaria alle avventure del Dottore, ma a partire dalla seconda stagione diventa ufficialmente un suo compagno di viaggio, anche se la cosa dura poco perch\u00e9, quando lui, il Dottore, e Rose raggiungono un universo parallelo, dove l'amata nonna di Mickey \u00e8 ancora viva, lui sceglie di rimanervi. Ritorna nel finale della seconda stagione dove aiuta il Dottore a combattere contro i Cyberman e i Dalek, per poi fare ritorno nell'universo parallelo. Nella quarta stagione il ragazzo aiuta il Dottore nella battaglia contro i Dalek, insieme a Sara-Jane Smith, Rose, Martha Jones e Jack Harkness. Finita la battaglia sceglie di non fare ritorno nell'altra realt\u00e0 (dato che sua nonna \u00e8 morta), ma di restare nella sua dimensione originale; lui e Martha Jones si sposano e diventano due cacciatori di alieni. Mickey fa un'ultima e breve apparizione nello speciale natalizio \"La fine del tempo (seconda parte)\", dove il Dottore aiuta sia lui che Martha mentre i due erano alle prese con un Sontaran.\nMartha Jones.\nMartha Jones (Freema Agyeman) una dottoressa londinese, compagna di viaggio del Decimo Dottore dopo la dipartita di Rose Tyler. Viene introdotta nell'episodio \"Alieni sulla Luna\", apparendo in tutti gli episodi della terza stagione e in alcuni della quarta in qualit\u00e0 di guest star. Alla fine dell'episodio \"La fine del tempo\" si scopre che si \u00e8 sposata con l'ex-ragazzo di Rose, Mickey Smith.\nIl personaggio appare inoltre in tre episodi dello spin-off \"Torchwood\" ed \u00e8 protagonista della serie animata \"The Infinite Quest\" del 2007.\nDonna Noble.\nDonna Noble (Catherine Tate) incontra per la prima volta il Decimo Dottore nel finale della seconda stagione, per poi affrontare una pericolosa avventura insieme a lui durante lo speciale natalizio del 2006; ritrovatolo ad anni di distanza, decide di partire in viaggio con lui in modo permanente. Il personaggio appare dunque in tutti gli episodi della quarta stagione, fino al momento in cui il Dottore non si rigenera per la decima volta. Nella puntata \"La fine del viaggio\", Donna resta coinvolta in un'anomalia della rigenerazione del Dottore, acquisendo le facolt\u00e0 intellettive di un Signore del Tempo. Purtroppo questo la pone in pericolo di vita, poich\u00e9 la mente umana non \u00e8 in grado di sostenere a lungo le capacit\u00e0 cerebrali di un Signore del Tempo. Il Dottore decide quindi di toglierle ogni ricordo di lui inibendo le facolt\u00e0 intellettive in eccesso e quindi di separarsi definitivamente dall'amica, nel timore che se i ricordi legati a lui riaffiorassero, pure il potenziale mentale riemergerebbe, uccidendola. Nel doppio episodio \"La fine del tempo\" Donna rischia di ricordarsi tutto, rischiando la vita, ma sviene prima; sempre nello stesso episodio il nonno di Donna e il Dottore sono stati aiutati da un misterioso Signore del Tempo, quando il nonno di Donna chiede al Dottore chi fosse in realt\u00e0 quella persona il Dottore non risponde, ma tutto fa supporre che in realt\u00e0 fosse Donna, anche se la cosa non \u00e8 ben asserita. L'ultima volta che il Dottore le fa visita \u00e8 durante il suo matrimonio, lasciandole come regalo di nozze un biglietto della lotteria. In una scena inedita, l'Undicesimo Dottore scopre tramite uno dei suoi computer che Donna \u00e8 diventata mamma di una bambina.\nAmy Pond.\nAmelia Pond, detta Amy (Karen Gillan), \u00e8 la prima compagna di viaggio dell'Undicesimo Dottore. Viene introdotta nell'episodio \"L'undicesima ora\" per poi apparire in tutti gli episodi della quinta e della sesta stagione. L'attrice ha abbandonato la serie nell'episodio della settima serie \"Gli angeli prendono Manhattan\"\nLa piccola Amelia Pond \u00e8 interpretata invece dalla giovane attrice Caitlin Blackwood, cugina di Karen Gillan.\nRory Williams.\nRory Williams (Arthur Darvill) \u00e8 un infermiere e promesso sposo (in seguito marito) di Amy Pond, introdotto insieme a quest'ultima ne \"L'undicesima ora\". Rory si unisce all'Undicesimo Dottore durante la quinta stagione, ma l'attore inizia a essere accreditato nei titoli d'apertura solo a partire dallo speciale natalizio del 2010.\nCome Karen Gillan, Arthur Darvill ha lasciato la serie nell'episodio della settima serie \"Gli angeli prendono Manhattan\".\nRiver Song.\nRiver Song (Alex Kingston) \u00e8 un enigmatico personaggio introdotto nell'episodio \"Le ombre assassine\" della quarta stagione. Avendo la caratteristica di incontrare il Dottore \u00abin un ordine temporale sbagliato\u00bb e non potendo svelare il futuro degli altri personaggi, che ella gi\u00e0 conosce, il suo passato e la sua vera identit\u00e0 vengono rivelati solo nella sesta stagione della serie.\nA differenza di altri compagni, e similarmente a Jack Harkness, River Song agisce e viaggia nel tempo e nello spazio in modo autonomo grazie a un manipolatore del vortice.\nClara Oswald.\nClara Oswald (Jenna Coleman) fa la sua apparizione nella serie come compagna di viaggio dell'Undicesimo Dottore (Matt Smith). Clara \u00e8 entrata nella linea temporale del Dottore frammentando la sua persona in tanti punti del tempo del Signore del Tempo, e questo ha dato vita a molte versioni di lei, le eco Clara. La prima eco clara che \u00e8 apparsa si chiamava Oswin Oswald e l'ha incontrata nell'episodio \"Il manicomio dei Dalek\", un'altra eco Clara, Clara Oswin Oswald invece \u00e8 apparsa nell'episodio \"I pupazzi di neve\". Il Dottore incontra la vera Clara nell'episodio \"Le campane di St. John\", in cui diventa ufficialmente la sua compagna di viaggio.\nDurante i fatti dell'ottava stagione con il Dodicesimo Dottore si viene a sapere che l'incontro fra il Dottore e Clara era stato orchestrato da Missy (la rigenerazione femminile del Maestro). I due si separeranno definitivamente nel finale della nona stagione, a seguito degli eventi degli episodi \"Affrontare il corvo\" e \"Piegato dall'Inferno\", a seguito dei quali Clara comincer\u00e0 a vagare nello spazio-tempo con l'immortale Ashildr in un altro TARDIS.\nNardole.\nNardole (Matt Lucas) fa la sua prima apparizione nello special \"I Mariti di River Song\". Appartenente alla colonia umana di Mendorax Dellora, \u00e8 l'assistente di River Song, divenendone in seguito uno dei tanti mariti. Dopo avere passato ventiquattro anni con lei il Dottore lo aggiusta, poich\u00e8 si \u00e8 rotto nella lotta contro l'imperatore Hydroflax, un altro marito di River. Da quel momento in poi diventer\u00e0 un companion a tutti gli effetti. Lascer\u00e0 il Dottore per difendere una colonia mondasiana dall'arrivo dei Cybermen su ordine dello stesso.\nBill Potts.\nBill Potts (Pearl Mackie) \u00e8 la seconda compagna del Dodicesimo Dottore. \u00c8 la prima 'companion' a essere apertamente LGBT nello show. Fa la sua prima comparsa nel primo episodio della decima stagione \"The Pilot\". Prima dell'arrivo del Dottore serviva patatine nella mensa dell'Universit\u00e0 di Bristol. Lascia il Dottore per intraprendere una relazione con il pilota Heather iniziando a vagare per lo spazio con la promessa di tornare un giorno.\nGraham O'Brien.\nGraham O'Brien (Bradley Walsh) \u00e8 il primo companion del Tredicesimo Dottore. Viveva a Sheffield con la moglie Grace e il nipote di lei, Ryan. Dopo la morte della moglie, Graham decise di viaggiare con il Dottore e affrontare il dolore.\nYasmin Khan.\nYasmin Khan (Mandip Gill) \u00e8 la seconda companion del Tredicesimo Dottore. Era una compagna di scuola di Ryan e una poliziotta al secondo anno di prova.\nRyan Sinclair.\nRyan Sinclair (Tosin Cole) \u00e8 il terzo companion del Tredicesimo Dottore e nipote acquisito di Graham. Lavorava come magazziniere per pagarsi gli studi per diventare meccanico.\nDan Lewis.\nDan Lewis (John Bishop) \u00e8 il quarto companion del Tredicesimo Dottore che prende il posto di Graham e Ryan, e inizia a viaggiare con il Dottore e Yaz.\nAntagonisti.\nNel corso degli anni il Dottore si \u00e8 scontrato con molti nemici alieni, ma anche umani o robot. La lista seguente riporta solo quelli pi\u00f9 ricorrenti, sia nella serie classica che nella nuova.\nDalek.\nI Dalek sono una razza aliena introdotta a partire dal secondo \"serial\" della prima stagione della serie classica. Sono originari del pianeta Skaro. Creati da \"Davros\", uno scienziato della specie umanoide dei Kaled, essi appaiono esternamente come esseri completamente metallici composti da un solido tronco semi-movibile da cui fuoriescono un peduncolo oculare simile a un telescopio e un braccio meccanico rotanti. In realt\u00e0 sono esseri organici tenuti in vita dai loro contenitori che fungono contemporaneamente da unit\u00e0 di sopravvivenza e da armamento. I Dalek comunicano con una voce metallica, scandendo spesso le parole sillaba per sillaba; il loro scopo risulta da sempre essere quello di sterminare tutti coloro che non fanno parte della loro razza e di sottomettere in questo modo l'intero universo al loro comando.\nIl Dottore \u00e8 uno dei loro pi\u00f9 antichi avversari. I Signori del Tempo e i Dalek, combattendo la Guerra del Tempo (combattuta dal Dottore Guerriero), si annientarono a vicenda.\nCiononostante, la razza aliena ricompare varie volte nella nuova serie, venendo puntualmente sconfitta dal Dottore e dai suoi alleati: uno dei Dalek sopravvissuti alla Guerra del Tempo era infatti riuscito a salvare il creatore del suo popolo, Davros, il quale aveva poi generato una nuova stirpe di Dalek dalle sue cellule, sconfitti nell'episodio finale della quarta stagione. Tuttavia nella quinta stagione si scopre che alcuni Dalek si sono rifugiati all'epoca del Blitz di Londra e hanno usato Winston Churchill per attirare il Dottore al fine di attivare un dispositivo contenente DNA Dalek puro e dare un nuovo futuro alla loro stirpe.\nNel finale di stagione i Dalek, insieme ad altri nemici del Dottore, lo intrappolano nella Pandorica per evitare l'esplosione del TARDIS, anche se questa avverr\u00e0 comunque. Nella settima stagione chiedono \"aiuto\" al Dottore, e lo spediscono insieme ad Amy e Rory in un pianeta manicomio dove, per scappare, \"Oswin\" cancella completamente dalla memoria dei Dalek il Dottore. Appaiono nello speciale \"Il giorno del Dottore\", su Gallifrey, durante l'ultimo giorno della Guerra del Tempo; in \"Il tempo del Dottore\" assediano il pianeta Trenzalore cercando di uccidere il Dottore, dopo avere estratto la sua storia dal cadavere di Tasha Lem. Nella ottava stagione il Dottore incontra un Dalek (che non si ricorda di lui) morente dalle radiazioni che emette lui stesso dalle batterie, ma ha una peculiarit\u00e0: \u00e8 buono e condanna i Dalek per il loro operato. Il Dottore viene miniaturizzato ed entra all'interno del Dalek per curare la perdita di radiazioni; una volta curato si scopre che il Dalek non era buono, ma le radiazioni avevano interferito con il suo cervello. Allora il Dottore risveglia in lui i ricordi che lo avevano fatto diventare buono, e il Dalek stermina gli altri Dalek presenti, dimostrando che Dalek buoni non esistono.\nNella nona stagione, su ordine di Davros, rapiscono il Dottore, Clara Oswald e Missy portandoli su Skaro. Lo scopo di Davros \u00e8 quello di fare avverare la profezia dell\"'Ibrido\", usando il Dottore per dare ai Dalek l'energia di rigenerazione. Ma avendo intuito il suo piano il Dottore da l'energia anche ai Dalek delle fogne, portando la citt\u00e0 a collassare su se stessa.\nAppaiono nel primo episodio della decima stagione, durante la loro guerra contro i Movellan.\nDavros.\nDavros \u00e8 uno scienziato originario della razza dei Kaled, del pianeta Skaro, ed \u00e8 il creatore dei Dalek. Ricorda lo stereotipo dello \"scienziato pazzo\".\nHa un aspetto umanoide, ma con pelle grigia e un terzo occhio artificiale sulla fronte (quelli veri hanno perso la vista). Durante un incidente ha perso l'uso delle gambe, per cui si sposta usando un apparecchio che lo copre dalla vita in gi\u00f9, simile al tronco cilindrico dei Dalek. Ha una sola mano funzionante. Davros ha l'ambizione di conquistare l'universo e di sottomettere tutti al suo potere, per questo ha creato i Dalek infondendo in loro tutto il suo disprezzo per la vita altrui.\nDavros prende parte all'Ultima Grande Guerra del Tempo, che vede come avversari i Dalek e i Signori del Tempo: la guerra annienta entrambe le fazioni, e Davros stesso sembra morire nel conflitto. In realt\u00e0, un Dalek mise in salvo Davros e lui ricre\u00f2 la stirpe, costruendo nuovi Dalek a partire da cellule del suo corpo. Il Decimo Dottore e i suoi compagni riescono a sconfiggerlo in \"La fine del viaggio\", distruggendo la sua astronave madre e il nuovo impero Dalek da lui creato. Davros apparentemente muore nell'esplosione dell'astronave, rifiutando l'aiuto del Dottore.\nInaspettatamente sopravvissuto, riappare nella nona stagione, come nemico del Dodicesimo Dottore.\nNel corso della serie il personaggio \u00e8 stato interpretato da Michael Wisher, David Gooderson e Terry Molloy (nella serie classica) e da Julian Bleach e Joey Price (nella nuova serie).\nCybermen.\nI Cybermen (\"Ciberniani\" nel doppiaggio italiano usato negli anni '80, \"Cyberuomini\" in quello usato nella nuova serie fino alla terza stagione, \"Cyberman\" dalla quarta stagione, \"Cyber\" nella serie \"Torchwood\") sono una razza di cyborg umanoidi introdotta nel serial \"The Tenth Planet\" della quarta stagione della serie classica. Dopo i Dalek sono sicuramente i nemici pi\u00f9 frequenti del Dottore. Vi sono, nell'universo della serie televisiva, diverse tipologie di Cybermen che derivano tutte da due ceppi principali: i Cybermen provenienti dal pianeta Mondas e i Cybermen creati dalla compagnia \"Cybus Industries\" in un universo alternativo, il \"Mondo di Pete\" (questi ultimi vengono introdotti nell'episodio \"L'ascesa dei Cyberuomini\" della seconda stagione della nuova serie).\nAi tempi della preistoria la Terra aveva un pianeta gemello, Mondas. Quando il pianeta usc\u00ec dall'orbita solare mettendo a rischio la sopravvivenza degli abitanti, essi decisero di utilizzare la loro tecnologia enormemente avanzata per sopravvivere, sostituendo le parti organiche del corpo con parti meccaniche, rimuovendo anche le emozioni umane tramite un inibitore, diventando cos\u00ec macchine con il solo obiettivo di distruggere e conquistare altri mondi, riconvertendo sempre pi\u00f9 creature organiche in altri Cybermen.\nNella versione del \"mondo di Pete\" il Decimo Dottore raggiunge un universo parallelo in cui un certo John Lumic, il proprietario delle \"Cybus Industries\", intraprende il progetto di migliorare la razza umana trasformandola in esseri robotici senza sentimenti, i Cybermen, appunto. A causa del Torchwood, che indebolisce la barriera inter-dimensionale con la Terra, i Cybermen di questo universo parallelo riescono a raggiungere il nostro universo e cercano di conquistarlo insieme ai Dalek, ma vengono sconfitti dal Dottore (\"L'esercito dei fantasmi\"). Questi Cybermen riappariranno poi pi\u00f9 volte nella serie cercando di aggiornarsi e migliorare sempre di pi\u00f9 le loro funzionalit\u00e0. Il Dottore li affronta negli episodi \"Un canto di Natale\", \"Orario di chiusura\", \"Incubo Cyberman\", \"Il tempo del Dottore\", \"Viaggio nell'aldil\u00e0\", \"Morte in Paradiso\", \"Piegato dall'inferno\" (come cameo) e \"La caduta del Dottore\".\nGuerrieri di ghiaccio.\nI guerrieri di ghiaccio sono dei soldati originari del pianeta Marte. Questi marziani sono simili a dei rettili umanoidi rivestiti con delle armature. Nonostante \"guerrieri di ghiaccio\" non sia il loro vero nome, vengono ugualmente identificati cos\u00ec; nella narrazione della serie il loro pianeta, Marte, appare come un pianeta morente.\nI primi soldati marziani appaiono per la prima volta come nemici del Secondo Dottore in \"The Ice Warriors\", in un futuro nell'anno 3000, in cui cercano di conquistare la Terra, ma il Signore del Tempo riesce a fermarli. Ricompaiono successivamente in \"I semi della morte\". Il Terzo Dottore incontra nuovamente i guerrieri di ghiaccio in \"The Curse of Peladon\" in cui rivelano di avere abbandonato i propositi di guerra per unirsi alla Federazione\nGalattica, ma in \"The Monster of Peladon\" il Dottore scopre che uno dei guerrieri di ghiaccio, Azaxyr, stava collaborando con i nemici della federazione per fare in modo che Marte ritornasse a essere il popolo bellico di un tempo; il Dottore riesce a fermarlo con l'aiuto degli abitanti del pianeta Peladon.\nRiappaiono nella nuova serie come al centro di alcune avventure dell'Undicesimo e del Dodicesimo Dottore negli episodi \"Guerra fredda\" e \"L'imperatrice di Marte\".\nZygon.\nGli Zygon, chiamati anche \"Zigoni\" nel doppiaggio italiano della serie classica, sono una razza aliena originaria del pianeta Zygor. Hanno delle fattezze umanoidi, la loro pelle ha un colore rossastro, il loro corpo \u00e8 ricoperto di ventose e la loro lingua secerne veleno. Gli Zygon sono dei mutaforma, e inizialmente possono prendere le sembianze di una persona solamente qualora essa sia viva; nella nuova serie essi per\u00f2 evolvono imparando ad assumere anche le fattezze di persone gi\u00e0 morte. Sempre nella nuova serie gli Zygon mostrano di potere emettere dalle loro mani delle scariche elettriche di diversa potenza.\nFanno la loro prima apparizione nella serie classica, nel serial \"La sconfitta degli Zigoni\". In tale occasione \u00e8 il quarto Dottore ad affrontarli; gli alieni erano guidati dal comandante Broton, che viene ucciso dal Brigadiere Lethbridge-Stewart.Gli Zygon riappaiono poi nella nuova serie, nell'episodio speciale del cinquantesimo anniversario di \"Doctor Who\", \"Il giorno del Dottore\", dove viene rivelato che il loro pianeta \u00e8 stato distrutto in conseguenza dell'Ultima Grande Guerra del Tempo. Sempre nel cinquantenario essi cercano di impadronirsi della tecnologia segreta della UNIT, ma il Decimo e l'Undicesimo Dottore, aiutati dal \"War Doctor\", riescono a sventare i loro piani.\nGli alieni tornano poi in un doppio episodio della nona stagione della nuova serie (\"L'invasione degli Zygon/L'inversione degli Zygon\").\nAuton.\nGli Auton (precedentemente adattato in \"Autoni\" nel primo episodio della nuova serie) sono automi di plastica animati dalla \"Coscienza Nestene\", una forma di vita aliena tra le pi\u00f9 antiche dell'universo, gi\u00e0 esistente dai \"tempi oscuri\". La Coscienza Nestene arriv\u00f2 sulla Terra con un meteorite. Il nome Autons deriva dalla societ\u00e0 di facciata che li produce (la \"Plastics Auto\"); sono dotati di armi molto potenti e il loro aspetto \u00e8 molto simile a quello dei manichini, sebbene nella nuova serie del 2005 essi possano anche ricreare delle perfette copie umane.\nGli Auton appaiono per la prima volta in \"Spearhead from Space\" come nemici del Terzo Dottore, e ricompaiono successivamente in \"Terror of the Autons\".\nIl Nono Dottore li affronta nell'episodio pilota della nuova serie, \"Rose\". In \"La Pandorica si apre\" gli Auton partecipano all'alleanza aliena formata dagli eserciti alieni nemici del Dottore; in questa occasione gli automi prendono le sembianze di centurioni romani per attirare l'Undicesimo Dottore in una trappola.\nSontaran.\nI Sontaran sono una razza extraterrestre di natura belligerante composta da cloni provenienti dal pianeta Sontar e introdotta nel serial \"The Time Warrior\" dell'undicesima stagione.\nNon avendo esemplari di sesso femminile, si riproducono solo attraverso la clonazione; respirano attraverso una fessura sulla schiena, loro unico punto debole che proteggono non mostrandolo mai all'avversario. Come la maggior parte della razze aliene nemiche del Dottore, pure i Sontaran dispongono di tecnologie avanzatissime, sia nel campo bellico che in quello medico. Riappaiono nei serial \"The Sontaran Experiment\", \"The Invasion of Time\" e \"The Two Doctors\".\nRicompaiono nella nuova serie a partire dalla quarta stagione nel doppio episodio \"Lo stratagemma di Sontaran\"/\"Il cielo avvelenato\" come nemici del Decimo Dottore, successivamente riappariranno come nemici ma ricoprendo ruoli minori, affrontando anche l'Undicesimo Dottore, negli episodi \"La fine del tempo (seconda parte)\", \"Il tempo del Dottore\" e \"La Pandorica si apre\". La razza aliena appare anche nello spin-off della serie, \"Le avventure di Sarah Jane\", in \"The Last Sontaran\".\nSempre nella nuova serie appare un Sontaran di nome Strax, il quale dopo essere stato condannato dal Dottore a lavorare come infermiere, abbandona la vita bellica per vivere nel periodo vittoriano con la siluriana madam Vastra e la sua consorte umana Jenny, nelle vesti di maggiordomo, i tre spesso aiutano il Dottore in alcune sue avventure contro l'Ordine del Silenzio o la Grande Intelligenza.\nSiluriani.\nI Siluriani (\"Silurians\") sono una razza di esseri umanoidi con attributi caratteristici dei rettili da cui si sono evoluti (come per esempio la pelle verde squamosa) che dominava la Terra ai tempi dei dinosauri (vengono per questo motivo chiamati anche \"Homo Reptilia\") e di cui esistono varie sottorazze (tra cui i Diavoli del Mare apparsi in \"Warriors of the Deep\"), ora rifugiatisi nel sottosuolo. Fanno la loro prima apparizione nel \"serial\" della settima stagione \"Doctor Who and the Silurians\" come alleati del Maestro, che ha promesso di ridargli la superficie terrestre.\nVengono reintrodotti nella nuova serie a partire dalla quinta stagione, apparendo negli episodi \"La citt\u00e0 sepolta\", \"Sangue freddo\", \"Un uomo buono va in guerra\" e \"Il matrimonio di River Song\"\nUn personaggio di questa razza alleato del Dottore \u00e8 la detective Madame Vastra, che vive nell'epoca vittoriana con la sua cameriera (e poi moglie) umana Jenny Flint, apparsa negli episodi \"Un uomo buono va in guerra\", \"I pupazzi di neve\", \"L\u2019orrore Cremisi\" , \"Il nome del Dottore e Un respiro profondo\".\nIl Maestro.\nIl Maestro (\"The Master\") \u00e8 un Signore del Tempo divenuto nemesi del Dottore, inizialmente suo amico e compagno di studi su Gallifrey. La rivalit\u00e0 tra i due crebbe a dismisura fino a quando il Dottore lasci\u00f2 il suo pianeta natale e al Maestro fu dato l'incarico di trovarlo e arrestarlo; in seguito a uno scontro il Dottore lo lasci\u00f2 imprigionato in un buco nero e da quel momento il Maestro giur\u00f2 vendetta nei suoi confronti.\nIl personaggio \u00e8 stato interpretato negli anni da Roger Delgado, Peter Pratt, Anthony Ainley (nella serie classica); Gordon Tipple e Eric Roberts (nel film TV del 1996); Derek Jacobi e John Simm (nella nuova serie). Nell'ottava stagione della nuova serie il Maestro si \u00e8 rigenerato in una donna e si fa chiamare Missy, interpretata da Michelle Gomez.\nNell'episodio \"Utopia\" il Maestro viene conosciuto dal Decimo Dottore come \"Professor YANA\" (YANA \u00e8 poi l'acronimo di \"You Are Not Alone\", esattamente ci\u00f2 che dice la Faccia di Boe nella sua profezia finale dell'episodio \"L'ingorgo\"). Durante l'Ultima Grande Guerra del Tempo (conflitto scoppiato tra i Signori del Tempo e i Dalek) il Maestro era riuscito a scappare dalla Guerra e usando un congegno si era trasformato in un umano, il professor Yana, rifugiandosi poi avanti nel futuro fino alla fine dell'universo e dimenticando le sue origini. L'arrivo del Decimo Dottore gli permetter\u00e0 di riacquistare la memoria, e tornando nel passato fino alla Londra dei giorni nostri diventa poi un ministro adottando il nome di Harold Saxon.\nNell'episodio \"La fine del tempo\", il Maestro, in veste di tale ministro, tenta inutilmente di conquistare la Terra, ma poi intrappola se stesso e Rassilon sul pianeta di Gallifrey nell\"'ultimo giorno dell'Ultima Grande Guerra del Tempo\", schierandosi dalla parte del Dottore e accusando Rassilon di averlo manipolato per anni.\nIl Maestro torna nell'ottava stagione in forma femminile con il nome di Missy, tentando di convincere il Dottore a conquistare la Terra con un esercito di Cybermen. Missy viene apparentemente uccisa da un Cyberman, che si rivela essere l'ex compagno di viaggio del Dottore, il Brigadiere Lethbridge-Stewart; nella nona stagione si scopre poi che \u00e8 sopravvissuta.\nNella decima stagione i Signori del Tempo la giustiziano per tradimento, ma il Dottore riesce a liberarla e farla ibernare in un cubo di contenimento per mille anni, continuando a sorvegliarla con Nardole. Nelle ultime due puntate della stagione, incontra la sua precedente reincarnazione e si allea con lui, salvo poi scoprire di essere sempre dalla parte del Dottore. I due Maestri aiutano il Dodicesimo a sconfiggere i Cybermen, fino a che il Maestro e Missy non si uccidono a vicenda, il tutto dopo averla scoperta, fuggendo morente sulla sua astronave per tornare al momento della sua rigenerazione, chiudendo il suo ciclo.\nRassilon.\nRassilon \u00e8 il Presidente del pianeta Gallifrey, l'autorit\u00e0 massima tra i Signori del Tempo. Fu lui a sviluppare la tecnologia per i viaggi nel tempo; \u00e8 descritto come un sovrano ambizioso e sprezzante della vita altrui.\nNella nuova serie, nello speciale natalizio \"La fine del tempo\", Rassilon e gli altri Signori del Tempo cercano di cambiare la storia riguardo agli eventi dell'Ultima Grande Guerra del Tempo, mentre combattevano contro i Dalek, cercando di trovare un modo per liberarsi dal luogo remoto dove stavano combattendo nell'ultimo giorno della grande guerra; Rassilon cerca di liberare se stesso e Gallifrey dalla prigionia con l'aiuto del Maestro, ma alla fine quest'ultimo aiuta il Dottore vincolando se stesso, insieme a Rassilon e Gallifrey, nell'ultimo giorno dell'Ultima Grande Guerra del Tempo.\nRitorna nella nona stagione della nuova serie, quando il Dodicesimo Dottore raggiunge Gallifrey. Rassilon mobilita le forze militari gallifreyane contro di lui, ma ormai i Signori del Tempo sono fedeli soltanto al Dottore, quindi si rivoltano contro il presidente, esiliandolo via da Gallifrey.\nNella prima serie il personaggio \u00e8 stato interpretato da Richard Mathews, mentre nella nuova serie \u00e8 stato interpretato da Timothy Dalton e Donald Sumpter.\nOmega.\nOmega, \u00e8 considerato una leggenda tra i Signori del Tempo, insieme a Rassilon contribu\u00ec alla creazione della tecnologia per il viaggio nel tempo, infatti gli va reputato parte del merito per la scoperta dell'Occhio dell'Armonia, la fonte di energia del TARDIS. Molti lo credevano morto durante uno dei suoi esperimenti, ma in realt\u00e0 era rimasto intrappolato in una dimensione di \"antimateria\" che deturp\u00f2 il suo corpo, motivo per cui si presenta con un'armatura che copre tutto il corpo. Il tempo passato nella dimensione di antimateria l'ha reso mentalmente instabile e pericoloso, pi\u00f9 volte ha cercato di uscire da tale dimensione, come in \"The Three Doctors\", in questa occasione viene ostacolato da tre incarnazioni del Dottore, il Primo, il Secondo e il Terzo. In \"Arc of Infinity\" il Quinto Dottore affronta nuovamente Omega, il Signore del Tempo riesce a uscire dalla dimensione e assorbendo il profilo genetico del Dottore assume il suo stesso aspetto, purtroppo il suo corpo finisce con il deteriorarsi, nonostante Omega sia un nemico del Dottore quest'ultimo non ha mai mancato di rispettarlo e ammirarlo, infatti la decisione di vincolarlo nuovamente nella dimensione dell'antimateria \u00e8 stata molto sofferta per lui.\nDurante la serie Omega \u00e8 stato interpretato da Stephen Thorne, Ian Collier e Peter Davison.\nLa Rani.\nLa Rani (\"The Rani\") \u00e8 una scienziata dei Signori del Tempo, esiliata dalla sua stessa specie per il livello di crudelt\u00e0 raggiunto dai suoi esperimenti. Appare per la prima volta come antagonista del Sesto Dottore nel serial \"Mark of The Rani\", per poi tornare in \"Time and the Rani\" e \"Dimension in Time\", oltre che in vari romanzi.\nLa Rani \u00e8 stata interpretata da Kate O'Mara nella serie televisive, mentre da Siobhan Redmond nelle audiostorie della Big Finish.\nIl Valeyard.\nIl Valeyard, interpretato da Michael Jayston, \u00e8 un pubblico ministero della corte dei Signori del Tempo.\nQuando i Signori del Tempo decisero di processare il Sesto Dottore per la sua condotta, da loro ritenuta disdicevole, fu il Valeyard a occuparsi del caso. Utilizzando la Matrice (la rete di computer che racchiude la conoscenza dei Signori del Tempo) il Valeyard ha fatto prendere nota delle azioni del Dottore e delle vite che lui ha spezzato, facendolo apparire come un genocida. Alla fine il Dottore scopre che il Valeyard aveva manomesso la Matrice per cancellare le buone azioni del Dottore che giustificavano i suoi comportamenti per farlo apparire nella peggior luce possibile. In seguito, con gran stupore del Dottore, si scopre (per bocca del Maestro) che il magistrato \u00e8 parte del Dottore stesso futuro: \u00e8 un amalgama dei suoi lati oscuri generatisi nelle rigenerazioni dalla Dodicesima all'ultima.A dare maggiore valore a questa ipotesi, nella nuova serie, la Grande Intelligenza, nell'episodio \"Il nome del Dottore\", affrontando l'Undicesimo Dottore afferma che \"Il Valeyard\" \u00e8 uno dei nomi con cui il Dottore sar\u00e0 chiamato in futuro.\nSlitheen.\nGli Slitheen sono una famiglia di alieni criminali provenienti dal pianeta \"Raxacoricofallapatorius\", apparsa durante la prima stagione della nuova serie. Grazie all'abilit\u00e0 di cambiare momentaneamente forma, si camuffano e sostituiscono alcuni membri del governo britannico con lo scopo di fare iniziare una guerra nucleare e trasformare il pianeta Terra in un reattore; il Nono Dottore riesce a smascherarli e a porre fine al loro piano. Tempo dopo, l'unico sopravvissuto della famiglia Slitheen, camuffato da sindaco della citt\u00e0 di Cardiff, fa costruire un macchinario alieno, mascherato da centrale nucleare, per riuscire a fuggire dal pianeta. Ancora una volta, il Dottore sventa la minaccia (il lancio del macchinario avrebbe distrutto le aree limitrofe) e cattura lo Slitheen, che decide di portare a \"Raxacoricofallapatorius\", lasciando che siano i suoi simili a giudicarlo: tuttavia, lo Slitheen \u00e8 ricercato su tale pianeta e quindi consegnarlo equivarrebbe a condannarlo a morte. Alla fine, lo Slitheen, sinceramente pentito per le sue azioni, finisce esposto all'energia del TARDIS, che lo fa regredire allo stato di uovo, donandogli una nuova vita e una seconda possibilit\u00e0.\nIn \"Sulle tracce del mito\", il Decimo Dottore e Rose Tyler affrontano un \"Abzorbaloff\", un alieno appartenente a una razza imparentata con gli Slitheen.\nGli Slitheen appaiono anche come nemici di Sarah Jane Smith, prendendo parte ad alcuni episodi dello spin-off, \"Le avventure di Sarah Jane\".\nAngeli piangenti.\nGli Angeli piangenti (\"Weeping Angels\") sono una specie aliena introdotta nella terza stagione della nuova serie, a partire dall'episodio \"Colpo d'occhio\", in tale occasione \u00e8 il Decimo Dottore a doversela vedere con loro.\nLa loro origine \u00e8 ignota ma antica quanto l'universo stesso, o quasi, e il Dottore li considera come le pi\u00f9 spaventose creature che l'evoluzione abbia prodotto. Essi si nutrono di energia temporale, spedendo nel passato le loro prede (che continuano la loro vita nella nuova epoca) e divorando gli anni che la vittima avrebbe vissuto nel presente; la pi\u00f9 nota abilit\u00e0 degli Angeli per\u00f2 \u00e8 il \"blocco quantistico\", un meccanismo di difesa che li tramuta letteralmente in statue di pietra quando e finch\u00e9 un essere vivente li guarda. In questo modo possono passare inosservati, e grazie alla loro eccezionale rapidit\u00e0 e silenziosit\u00e0, dislocare nel passato le loro vittime mentre loro non guardano. Il blocco quantistico \u00e8 inevitabile e vale anche fintantoch\u00e9 gli Angeli si guardano a vicenda, in questo caso restano bloccati per sempre, e per evitare dunque di pietrificare i loro simili si muovono coprendosi gli occhi con le mani, da cui il nome \"piangenti\". Inoltre qualsiasi cosa che riporti l'immagine di un Angelo, come un video, genera un nuovo Angelo, mentre se si fissano gli occhi di un Angelo troppo a lungo l'immagine mentale dell'Angelo prende anch'essa vita, uccide la persona e fuoriesce dal cadavere. Dato che hanno una forza eccezionale e che in forma di statua sono resistentissimi, esistono pochi modi per ucciderli, come avvelenare il tempo di cui si nutrono con un paradosso, o come fece l'Undicesimo Dottore con una Crepa, esporli a un'energia temporale ben superiore a quella di cui possono nutrirsi.\nSono apparsi negli episodi \"Colpo d'occhio\" (terza stagione), \"Il tempo degli Angeli\", \"Carne e pietra\" (quinta stagione) e per brevi momenti anche in \"Il coinquilino\", \"Il Big Bang\", \"Il complesso di Dio\", \"Piegato dall'Inferno\" e in \"Il matrimonio di River Song\". Nella settima stagione appaiono nell'episodio \"Gli angeli prendono Manhatthan\", dove riusciranno a separare l'Undicesimo Dottore dai suoi compagni di viaggio (Amy Pond e Rory Williams) vincolandoli in un altro tempo, e ricompaiono poi brevemente nello speciale natalizio del 2013 (\"Il tempo del Dottore\") tra le molte razze aliene che cercheranno di uccidere il Dottore sul pianeta Trenzalore.\nL'Ordine del Silenzio.\nIl Silenzio (\"Silence\") \u00e8 \u00abun ordine religioso o movimento\u00bb introdotto nella sesta stagione della nuova serie (ma gi\u00e0 citato nella quinta stagione). Inizialmente sembra capeggiato da una razza extraterrestre. I membri della specie aliena, noti come \"Silenti\", hanno un aspetto umanoide basato parzialmente su quello raffigurato nell'Urlo di Munch (una testa deformata senza bocca, dei piccoli occhi neri all'interno del cranio e delle mani a quattro dita) e indossano un completo nero. Hanno la caratteristica di essere dimenticati da tutti coloro con cui vengono in contatto: una volta voltato lo sguardo, l'interlocutore non \u00e8 pi\u00f9 in grado di ricordare l'incontro avvenuto. Gli affiliati dell'Ordine (nell'episodio \"Uccidiamo Hitler\" viene rivelato che l'ordine \u00e8 anche noto con il nome di \"Accademia della Domanda\" - si veda La Chiesa, Dottore (Doctor Who)#\"Doctor who?\") provenienti da altre specie (come l'umana Madame Kovarian, la donna che rapisce Amelia Pond) vengono dotati di una speciale benda metallica da applicare su un occhio, che funge da memoria esterna e li rende immuni dal potere dei loro (apparenti) superiori.\nOltre ai Silenti, l'Ordine \u00e8 composto anche dalla setta dei \"monaci senza testa\", uomini che indossano un cappuccio, senza testa, armati di spade, che decapitano le loro vittime rinchiudendo le loro teste all'interno di appositi scrigni. Le persone decapitate vengono convertite alla congrega.\nNello speciale di Natale \"Il tempo del Dottore\", si apprende che l'Ordine altro non \u00e8 che un settore della Chiesa del Mainframe Papale, detta anche \"Chiesa del Silenzio\", il cui capo era proprio Madame Kovarian, e che i Silenti non sono altro che esseri umani ingegnerizzati geneticamente allo scopo di fargli ottenere il loro peculiare potere in modo che potessero fungere da preti confessori della Chiesa: avrebbero potuto ascoltare e assolvere tutti i peccati di colui che si stava confessando in quanto quest'ultimo poi non se ne sarebbe ricordato.\nL'Ordine del Silenzio \u00e8 il responsabile delle trame principali della quinta e della sesta stagione della nuova serie. Nel tentativo di distruggere il Dottore, infatti - si veda La Chiesa per i motivi - l'Ordine prima rapisce Amelia Pond e fa crescere e addestrare River Song allo scopo di uccidere il Dottore; dopodich\u00e9, fallito questo tentativo, manovra e fa esplodere il TARDIS (due eventi che ci vengono narrati in senso contrario durante le stagioni: nella quinta stagione la trama principale \u00e8 incentrata sull'esplosione del TARDIS; nella sesta sul tentativo di omicidio del Dottore da parte di River Song).\nLa Grande Intelligenza.\nLa Grande Intelligenza (\"The Great Intelligence\") \u00e8 un'entit\u00e0 di pura energia psichica apparsa per la prima volta come nemico del Secondo Dottore nel serial \"The Abominable Snowmen\" del 1967, dove prende possesso del corpo di un monaco tibetano Padmasambhava negli anni trenta. Successivamente torner\u00e0 a scontrarsi con il Secondo Dottore e il brigadiere Lethbridge-Stewart in \"The Web of Fear\" (dove possiede il sergente Arnold). Appare inoltre come nemico principale nello speciale direct-to-video \"Downtime\" del 1994, che narra un'avventura in solitaria di Sarah-Jane Smith e del brigadiere (dove possiede il cadavere di un suo vecchio nemico e alleato del Dottore nei loro precedenti incontri: Edward Travers). In queste sue apparizioni \u00e8 sempre accompagnata da uno yeti robot che ha costruito.\nNella nuova serie l'Intelligenza appare per la prima volta nello speciale di Natale \"Pupazzi di neve\", dove si scopre che si \u00e8 originata dall'incontro fra una neve cannibale in grado d'imparare e di riflettere i sentimenti, e i pensieri pi\u00f9 oscuri di uno scienziato del periodo vittoriano chiamato Walter Simeon, riversati dall'uomo su un pupazzo di neve costruito cinquant'anni prima, e dove si scontrer\u00e0 con l'Undicesimo Dottore. Nell'episodio \"Il nome del Dottore\", la Grande Intelligenza entra nella linea temporale del Dottore per distruggere la sua vita cambiando i suoi eventi, ma la compagna di viaggio del Dottore, Clara, glielo impedisce buttandosi con lui nella linea; si presume che la Grande Intelligenza originale sia morta dopo essersi frammentata in tanti echi di se stessa nella linea temporale del Signore del Tempo.\nNon possedendo una forma fisica propria prende sempre possesso di un corpo ospite o appare (come visto in \"Web of Fear\" e \"Downtime\") come una piramide di sfere, mentre per crescere ha bisogno di nutrirsi di menti umane (come visto nell'episodio \"Le campane di St.John\", dove usa il Wi-Fi per impossessarsi della mente delle persone e delle loro conoscenze).\nGli ospiti della Grande Intelligenza sono stati interpretati da Wolfe Morris (Padmasambhava), Jack Woolgar (Arnold), Jack Watling (Edward Travers) e Richard E. Grant (Walter Simeon). Nell'episodio \"Pupazzi di neve\" viene doppiato in originale da Ian McKellen e da Cameron Strefford (Simeon da bambino).\nSussurratori.\nI Sussurratori (\"Whisperman\" in originale) sono una razza umanoide senza occhi, orecchie e cavit\u00e0 nasali.\nFanno la loro prima apparizione nell'episodio \"Il nome del Dottore\", dove aiutano la Grande Intelligenza ad aprire la tomba del Dottore e stravolgere la sua linea temporale.\nI Monaci.\nI Monaci sono una razza aliena che usava una simulazione virtuale della vita sulla Terra per pianificare un'invasione. I costrutti virtuali includevano simulazioni del Dodicesimo Dottore, Nardole e Bill Potts.\nSono stati anche in grado di vedere nel futuro attraverso la loro simulazione, e hanno promesso di \"proteggere\" la Terra dalla devastazione che prevedevano si sarebbe verificata in un anno. Tuttavia, hanno richiesto un autentico consenso da parte di persone con potere e sono stati in grado di percepire se il loro consenso fosse vero o se agissero per paura o strategia. Se il loro consenso non fosse stato puro, la persona sarebbe stata immediatamente disintegrata.\nEra chiaro che i monaci non mostrarono alcuna piet\u00e0 per la razza umana in alcun modo e cercarono di controllare la Terra e l'umanit\u00e0 stessa. Non hanno avuto problemi all'istante uccidendo la gente, e in pi\u00f9 occasioni ha minacciato il Dottore stesso.\nNon c'\u00e8 una chiara gerarchia all'interno della specie, ma sembra che pochi monaci parlassero mentre il resto rimaneva in silenzio. C'\u00e8 anche un monaco il cui compito \u00e8 di nutrire le menzogne della popolazione invasa sulla loro storia personale.\nI monaci preferivano conquistare con il consenso degli abitanti e non la forza. Quando la loro presa sulla Terra fu spezzata, i Monaci si ritirarono senza combattere piuttosto che usare la forza per riprendersi il pianeta nonostante possedessero una tecnologia superiore che avrebbe potuto dare loro un vantaggio.\nAltri personaggi.\nFaccia di Boe.\nLa Faccia di Boe (\"Face of Boe\") \u00e8 un essere antico e saggio che nella nuova serie viene incontrato in alcuni episodi ambientati in un futuro lontano di cinque miliardi di anni (\"La fine del mondo\", \"La vendetta di Cassandra\", \"L'ingorgo\"). Il suo corpo \u00e8 costituito dalla sola testa, di forma umanoide, che viene tenuta in una teca di vetro piena di liquido, probabilmente al fine di farlo sopravvivere. Si dice che sia l'essere pi\u00f9 vecchio dell'universo, nonch\u00e9 l'unico superstite della sua razza. Custodisce un segreto anch'esso materia di leggenda, che rivela infine al Dottore al momento della sua morte. Nel finale della terza stagione si allude al fatto che egli possa essere in realt\u00e0 l'immortale Jack Harkness, sopravvissuto per miliardi di anni ma ora con un corpo in decadimento. Il produttore esecutivo Russell T. Davies ha tuttavia dichiarato in un'intervista che il collegamento tra i due personaggi, se davvero esiste, non verr\u00e0 esplicitato.\nJackie Tyler.\nJacqueline Andrea Suzette \"Jackie\" Tyler, interpretata da Camille Coduri, \u00e8 la madre di Rose Tyler. Vedova del marito, ha cresciuto Rose da sola, ha un rapporto altalenante con il Dottore perch\u00e9, pur andando abbastanza d'accordo con lui, si sente sminuita dal fatto che Rose preferisca la compagnia del Signore del Tempo alla sua. Nel finale della seconda stagione Jackie rimarr\u00e0 bloccata in un universo parallelo, dove vive con una versione alternativa di suo marito, con il quale avr\u00e0 un altro figlio. Torna nel finale della quarta per aiutare Rose e il Dottore a combattere i Dalek, che stavano invadendo la Terra, per poi tornare nel \"Mondo di Pete\" con Rose e il Dottore Meta-Crisi.\nWilfred Mott.\nWilfred Mott (Bernard Cribbins) \u00e8 il nonno di Donna Noble. Vuole molto bene a sua nipote, inoltre ha sempre avuto un buon rapporto con il Dottore. Wilfred \u00e8 fermamente convinto dell'esistenza degli alieni e passa le notti su una collina, guardando le stelle con il suo telescopio. Cercando di salvare Wilfred, il Dottore ha dovuto sacrificarsi, rigenerandosi per la undicesima volta. Vede il Decimo Dottore per l'ultima volta durante il suo tour dei saluti, quando si presenta al matrimonio di Donna.\nStrax.\nStrax (Dan Starkey) \u00e8 un soldato clone dell'esercito Sontaran, in diverse occasioni ha aiutato il Dottore. Viene apparentemente ucciso nell'episodio \"Un uomo buono va in guerra\", ma viene ritrovato quasi morente da Madame Vastra e sua moglie Jenny nel periodo vittoriano, accettando di diventare loro compagno e maggiordomo.\nMadame Vastra.\nMadame Vastra (Neve Mclntosh) \u00e8 una siluriana che aiuta il Dottore in diverse avventure. Omosessuale, sposata con un'umana di nome Jenny, nel periodo vittoriano viene riconosciuta come una grande investigatrice con il nome di \"Velata Detective\". Secondo quanto detto dal Dottor Simeon in \"I pupazzi di neve\", Arthur Conan Doyle ha creato Sherlock Holmes basandosi sulle avventure sue e di Jenny. Doppiata in italiano da Gi\u00f2 Gi\u00f2 Rapattoni.\nKate Stewart.\nKate Lethbridge-Stewart \u00e8 la figlia del Brigadiere, storico compagno del Dottore, nonch\u00e9 ufficiale scientifico a capo della UNIT. Il suo personaggio compare per la prima volta negli speciali direct-to-video \"Downtime\" e \"D\u00e6mons Rising\", dove \u00e8 interpretata da Beverley Cressman. Fa la sua prima apparizione nella serie madre in \"La potenza di tre\", interpretata da Jemma Redgrave, ricomparendo poi nello speciale per il cinquantenario e nel finale dell'ottava stagione. Nella nona stagione chiede aiuto a Clara Oswald quando Missy blocca tutti gli aerei nel cielo.\nDanny Pink.\nDanny Pink (Samuel Anderson) \u00e8 un ex-soldato, ora insegnante presso la Coal Hill Secondary School. Personaggio ricorrente nel corso dell'ottava stagione, si fidanzer\u00e0 con la compagna di viaggio del Dottore, Clara Oswald, anch'essa insegnante. Nell'episodio \"Ascolta\" si scopre che il suo vero nome \u00e8 \"Rupert\", da lui cambiato dopo che Clara, in un fortuito incontro con la di lui versione pi\u00f9 giovane, gli aveva raccontato la storia di \"Danny\" \"il soldatino senza fucile\". Dopo la sua prematura morte, Missy (la rigenerazione femminile del Maestro) trasformer\u00e0 Danny in un Cybermen, grazie alla tecnologia Gallifreyana. L'ex soldato riuscir\u00e0 ugualmente a mantenere l'autocontrollo, e aiuter\u00e0 Clara e il Dottore a impedire l'invasione Cybermen, mandando via le macchine dalla Terra, ordinando loro di autodistruggersi, ma purtroppo pure lui si vede costretto a fare la stessa fine, dicendo addio alla sua amata Clara. Nonostante avesse l'occasione di ritornare in vita con lo speciale braccialetto di Missy, preferisce usare il congegno per fare risorgere un bambino che lui uccise accidentalmente quando era un soldato.\nAshildr.\nAshidr (Maisie Williams) \u00e8 una vichinga resa immortale dal Dottore.\nJenny.\nJenny (Georgia Moffett) \u00e8 la figlia del Decimo Dottore, creata sul pianeta Messalina grazie a un prelevamento genetico.\nCongregazioni e agenzie.\nNell'arco narrativo della serie, sono comparse diverse congregazioni, agenzie governative e gruppi, che hanno avuto dei ruoli importanti nella serie. Qui vengono elencati i pi\u00f9 importanti:\nLa Sorellanza di Karn.\nLa Sorellanza di Karn \u00e8 una congrega composta da Signori del Tempo, i cui membri sono esclusivamente donne. guidate dalla Gran Sacerdotessa Ohila (Clare Higgins). Un tempo erano loro a governare su Gallifrey, con il nome di \"Sacerdotesse di Pythia\". La loro cultura \u00e8 contraddistinta dal mistero e dall'occulto. Proteggono la \"Fiamma Sacra\", dalla quale viene prodotto \"l'Elisir della Vita\", con cui allungano la loro vita. Quando Rassilon prese il controllo di Gallifrey, le esili\u00f2 sul pianeta Karn, una vecchia colonia di Gallifrey, un pianeta povero, poco pi\u00f9 di un deserto. Appaiono per la prima volta nella vecchia serie, nell'episodio \"The Brain of Morbius\"; riappaiono successivamente nel mini episodio on-line \"The Night of the Doctor\", dove aiutano l'Ottavo Dottore donandogli un elisir speciale che gli conferisce la capacit\u00e0 di rigenerarsi con la personalit\u00e0 che vuole.\nLa UNIT.\nLa UNIT (UNified Intelligence Taskforce o United Nations Intelligence Taskforce) \u00e8 un gruppo militare governativo che lavora per le Nazioni Unite, il cui scopo \u00e8 quello di contrastare le minacce aliene. La UNIT \u00e8 contraddistinta da una gerarchia militare; spesso collabora con il Dottore (il quale \u00e8 considerato una personalit\u00e0 importante e rispettabile per l'agenzia) affrontando le minacce aliene con delle attrezzature scientifiche molto sofisticate e avanzate. Le personalit\u00e0 di spicco dell'agenzia sono la dottoressa Elizabeth Shaw, il sergente John Benton, il capitano Mike Yates, l'ufficiale medico Harry Sullivan, il Brigadiere Alistar Gordon Lethbridge-Stewart e sua figlia Kate Stewart. Per un breve periodo anche la compagna di viaggio del Decimo Dottore, Martha Jones, ha fatto parte della UNIT. Nonostante collabori con loro il Dottore pi\u00f9 volte ha affermato di non andare d'accordo con i loro metodi da militare, essendo lui un pacifista convinto. Nell'undicesima stagione il tredicesimo dottore telefona alla UNIT per ricevere aiuto contro un dalek ma la chiamata viene reindirizzata alla sicurezza del Regno Unito, in quanto il paese ha scelto di ritirarsi dal programma UNIT perch\u00e9 troppo costoso.\nIl Torchwood.\nL'Istituto Torchwood \u00e8 un'agenzia governativa inglese che, in maniera analoga alla UNIT, combatte le minacce aliene e paranormali. Viene spesso consultato anche da altre agenzie governative, come per esempio la CIA. Compare solo nella nuova serie di \"Doctor Who\" (a partire dal 2005) ed \u00e8 composta da agenti ben addestrati, ricercatori e ufficiali medici. Uno dei suoi scopi principali \u00e8 anche quello di nascondere al grande pubblico le tracce di presenze extraterrestri. Diversamente dalla UNIT il Torchwood fa anche lavori di ricerca riguardo alle forme di vita aliene, e spesso si impadronisce delle loro tecnologie per poi riutilizzarle nelle sue missioni. Fu il Decimo Dottore a causare involontariamente la sua creazione: nel 1879 egli visse in tale anno un'avventura pericolosa con la regina Vittoria del Regno Unito, che ritenne poi necessario creare un istituto di ricerca per combattere le minacce extraterrestri, creando cos\u00ec il Torchwood.\nIl Torchwood possiede diverse basi attorno al globo:\nProprio come per la UNIT il Dottore non sembra andare molto d'accordo con i metodi operativi del Torchwood.\nTutti gli agenti dell'Istituto sono addestrati a contrastare gli effetti della \"carta psichica\" del Dottore, una sua particolare tessera che ha il potere di mostrare agli interlocutori del Dottore proprio ci\u00f2 che loro ritengono plausibile che il Dottore sia nelle diverse situazioni.\nLa Chiesa.\nAppare negli episodi \"Il tempo degli Angeli\", \"Carne e pietra\", \"Un uomo buono va in guerra\" e \"Il tempo del Dottore\". Si tratta di un'organizzazione religiosa e militare del 51\u00ba e 52\u00ba secolo, che secondo l'Undicesimo Dottore si \u00e8 evoluta dalla Chiesa cattolica terrestre. I suoi obiettivi sono la sicurezza interstellare e la protezione delle popolazioni umane ed \u00e8 dotata di tutte le pi\u00f9 avanzate tecnologie del suo periodo (si tratta essenzialmente di un'organizzazione di \"intelligence\"). Il suo comando e i suoi capi si trovano sul \"Mainframe Papale\", un'enorme astronave-chiesa spaziale. Il suo comando supremo \u00e8 affidato alla \"Madre Superiora\" Tasha Lem (interpretata da Orla Brady).\nParte della Chiesa sono i Silenti, che sono semplicemente suoi confessori.\nNell'episodio \"Il tempo del Dottore\" la Chiesa, tramite il comando di Tasha Lem, si pone l'obiettivo di impedire al Dottore di rispondere a una domanda inviata dai Signori del Tempo attraverso una crepa spaziotemporale situata sul pianeta Trenzalore, la cui risposta corretta, conosciuta solo dal Dottore e dai Signori del Tempo, avrebbe fatto s\u00ec che questi ultimi sapessero che dall'altra parte della crepa c'era l'universo giusto in cui tornare dal luogo in cui erano rimasti intrappolati dopo gli eventi di \"Il giorno del Dottore\". La Chiesa vuole impedire, con il ritorno dei Signori del Tempo, il ri-inizio della \"Guerra del Tempo\", e la domanda cui il Dottore doveva rispondere era: \"\u00abDoctor who?\u00bb\" (\"Il Dottore chi?\"), cui la risposta corretta era il vero nome del Dottore.\nLa Chiesa tenta dunque di prelevare il Dottore da Trenzalore, ma quest'ultimo genera una situazione di stallo rimanendo sul pianeta con lo scopo di difenderlo dai nemici dei Signori del Tempo, che vorrebbero vedere il pianeta distrutto per via del fatto che l'accesso all'universo dei Signori del Tempo si trova l\u00ec.\nTasha Lem converte il nome della Chiesa in \"Chiesa del Silenzio\", in quanto votata al \"silenzio\" del Dottore, che non deve pronunciare il suo nome.\nUna parte della Chiesa del Silenzio, governata da Madame Kovarian (personaggio ricorrente nella sesta stagione della nuova serie, interpretato da Frances Barber), durante lo stallo imposto dal Dottore (che dura centinaia di anni) concepisce l'idea di distruggere il Dottore prima che lo stallo inizi, in modo da impedire definitivamente che il Dottore stesso pronunci il suo nome. Questo settore della Chiesa, chiamato \"Capitolo di Kovarian\", pur di raggiungere questo obiettivo si ribella al comando di Tasha Lem scindendosi dalla Chiesa, e d\u00e0 vita infine all'Ordine del Silenzio.\nLo stallo terminer\u00e0 dopo che il Dottore sventa un tentativo dei Dalek di impossessarsi completamente della Chiesa, a seguito del quale Tasha Lem e il resto della Chiesa si alleano con il Dottore nella difesa di Trenzalore, lasciandolo sul pianeta."}
{"id": "3879569", "revid": "196390", "url": "https://it.wikipedia.org/wiki?curid=3879569", "title": "Lpg tanker", "text": ""}
{"id": "3879570", "revid": "196390", "url": "https://it.wikipedia.org/wiki?curid=3879570", "title": "Gas tanker", "text": ""}
{"id": "3879571", "revid": "287204", "url": "https://it.wikipedia.org/wiki?curid=3879571", "title": "Gastald\u00eca", "text": ""}
{"id": "3879572", "revid": "486946", "url": "https://it.wikipedia.org/wiki?curid=3879572", "title": "Gateway to the West", "text": ""}
{"id": "3879573", "revid": "287204", "url": "https://it.wikipedia.org/wiki?curid=3879573", "title": "Gattilusi", "text": ""}
{"id": "3879574", "revid": "287204", "url": "https://it.wikipedia.org/wiki?curid=3879574", "title": "Kayt Manninagh", "text": ""}
{"id": "3879575", "revid": "287204", "url": "https://it.wikipedia.org/wiki?curid=3879575", "title": "Stubbin", "text": ""}
{"id": "3879576", "revid": "125590957", "url": "https://it.wikipedia.org/wiki?curid=3879576", "title": "Dustin Poirier", "text": "Combatte nella categoria dei pesi leggeri per l'organizzazione UFC, nella quale \u00e8 stato campione ad interim nel 2019 e sfidante al titolo nello stesso anno e nel 2021.\nCarriera nelle arti marziali miste.\nInizi.\nPoirier debutta come professionista nel maggio 2009 con alcuni tornei in Louisiana combattendo nella divisione dei pesi leggeri; qui inanella una serie di vittorie che lo aiutano ad essere segnalato come un ottimo prospetto.\nWorld Extreme Cagefighting.\nNel 2010, con alle spalle un record personale di 7-0, fa il suo esordio nella prestigiosa organizzazione WEC: l'esordio \u00e8 tuttavia amaro in quanto si deve arrendere ai punti contro il pi\u00f9 esperto Danny Castillo. Si rif\u00e0 nell'incontro successivo mettendo KO al primo round il marine Zach Micklewright.\nUltimate Fighting Championship.\nNel 2011, con l'acquisto della WEC da parte della UFC, Poirier entra a far parte del roster dell'organizzazione guidata da Dana White e decide di scendere nella divisione dei pesi piuma: qui ha subito una grande possibilit\u00e0 potendo affrontare il veterano della WEC Josh Grispi, che avrebbe dovuto sfidare il campione in carica Jos\u00e9 Aldo ma quest'ultimo risult\u00f2 indisponibile causa infortunio. Poirier s'impose ai punti.\nSuccessivamente sconfigge per decisione il britannico Jason Young, che rimpiazzava l'infortunato Rani Yahya; ben pi\u00f9 convincente la seguente vittoria per sottomissione contro \"lo spaventapasseri\" Pablo Garza, uno dei pochi pesi piuma sopra i 180 cm di altezza.\nNel gennaio 2012 viene inserito tra i primi dieci lottatori della sua categoria dal sito Sherdog.com e addirittura un top 5 da MMAWeekly.com; quell'anno avrebbe dovuto affrontare un top fighter come Erik Koch, ma quest'ultimo si infortun\u00f2 e venne sostituito prima da Ricardo Lamas e poi dal debuttante Max Holloway, che Poirier sconfisse per sottomissione al primo round venendo premiato con il premio \"Submission of the Night\".\nIn maggio sfid\u00f2 il forte sudcoreano Jung \"The Korean Zombie\" Chan-Sung, uno dei primi dieci pesi piuma al mondo, in un incontro che sapeva di sfida per un posto come contendente al titolo di Aldo: Poirier venne tuttavia sconfitto nettamente. Torna alla vittoria nel dicembre 2012 quando sottomette al primo round Jonathan Brookins, vincitore della dodicesima stagione del reality show \"The Ultimate Fighter\".\nNel febbraio affront\u00f2 il numero sei di categoria Cub Swanson e venne sconfitto ai punti; lo stesso anno torn\u00f2 alla vittoria con due ottime prestazioni contro il numero 10 Erik Koch e contro il pi\u00f9 abbordabile Diego Brand\u00e3o.\nNel 2014 sconfigge per KO lo svedese Akira Corassani in un incontro che venne premiato come \"Fight of the Night\"; lo stesso anno affront\u00f2 l'astro nascente Conor McGregor, venendo sconfitto al primo round; in seguito a tale sconfitta Poirier prese la decisione di salire nella divisione dei pesi leggeri.\nPassaggio ai pesi leggeri.\nAl suo primo incontro nella nuova divisione affront\u00f2 il brasiliano Carlos Diego Ferreira riuscendo a sconfiggerlo per KO alla prima ripresa ottenendo anche il premio \"Performance of the Night\"; a maggio ottiene la sua seconda vittoria nei pesi leggeri sconfiggendo per KO tecnico Yancy Medeiros al primo round, anch'essa premiata come \"Performance of the Night\".\nA ottobre avrebbe dovuto affrontare l'irlandese Joseph Duffy ma a soli tre giorni dall'evento Duffy sub\u00ec una leggera commozione cerebrale durante una sessione di sparring causando la cancellazione dell'incontro; successivamente la UFC decise di spostare l'incontro a UFC 195, che Poirier vinse per decisione unanime.\nIl 4 giugno 2016 affront\u00f2 Bobby Green a UFC 199 vincendo l'incontro per KO tecnico alla prima ripresa; il 17 settembre affront\u00f2 Michael Johnson: dopo un minuto e mezzo Poirier tent\u00f2 una combinazione ma venne colpito al volto con due velocissimi pugni, cadde a terra e venne finalizzato per KO.\nNel 2017 ottiene due importanti vittorie contro il veterano Jim Miller e l'ex campione dei pesi leggeri Anthony Pettis (entrambe premiate come \"Fight of the Night\") inframezzate da un No Contest contro Eddie Alvarez, che provoc\u00f2 l'interruzione dell'incontro dopo aver colpito Poirier con una ginocchiata alla testa mentre era a terra.\nNel 2018 continua la striscia positiva con altre due vittorie contro Justin Gaethje e nel rematch contro Alvarez (\"Fight of the Night\" e \"Performance of the Night\").\nCampione dei pesi leggeri UFC ad interim e incontro per il titolo.\nIl 13 aprile 2019 affronta per la seconda volta Max Holloway (al quale aveva inflitto la prima sconfitta in carriera al debutto in UFC nel 2012) con in palio il titolo ad interim dei pesi leggeri: al termine di cinque riprese serratissime, con entrambi gli atleti seriamente feriti e sanguinanti, Poirier viene proclamato vincitore per decisione unanime e l'incontro venne pi\u00f9 tardi giudicato \"Fight of the Night\".\nIl 7 settembre dello stesso anno Poirier affronta il campione indiscusso Khabib Nurmagomedov per unificare i titoli dei pesi leggeri, ma viene sconfitto per sottomissione al terzo round.\nIl 27 giugno 2020 torna a vincere contro il neozelandese Dan Hooker per decisione unanime all'evento mentre il 24 gennaio 2021 vendica la sconfitta subita nel 2014 contro Conor McGregor, infliggendo all'ex campione irlandese la prima sconfitta per KO in carriera all'evento UFC 257: Poirier vs. McGregor 2. I due si affrontano nuovamente il 10 luglio dello stesso anno per concludere la trilogia nell'evento UFC 264: Poirier vs. McGregor 3. Anche questa volta Conor perde il match alla fine del primo round a causa di uno stop medico avvenuto in seguito alla frattura della tibia dell'irlandese, che lo ha reso impossibilitato a continuare l'incontro."}
{"id": "3879577", "revid": "123007647", "url": "https://it.wikipedia.org/wiki?curid=3879577", "title": "Martha Jones", "text": "Martha Jones \u00e8 un personaggio della serie televisiva britannica \"Doctor Who\", interpretato da Freema Agyeman.\nMartha \u00e8 una compagna del decimo Dottore, giunta in sostituzione di Rose Tyler (Billie Piper). Secondo il creatore del personaggio e produttore esecutivo Russell T Davies nel suo saggio \"Doctor Who: The Writer's Tale\", era stato deciso fin dall'inizio che il personaggio sarebbe apparso in tutti gli episodi della terza stagione, e che come guest star avrebbe potuto fare apparizioni nelle stagioni successive di \"Doctor Who\" e nei due spin-off della serie; Martha appare infatti come ospite nella seconda stagione di \"Torchwood\", nella quarta di \"Doctor Who\" nel 2008, e successivamente in un cameo nell'episodio speciale in due parti \"La fine del tempo\" nel 2010. Martha sarebbe dovuta apparire nel 2009 nuovamente in \"Torchwood\" e \"Le avventure di Sarah Jane\", ma non fu possibile a causa di altri impegni dell'attrice.\nNello svolgersi del racconto della serie, Martha viene presentata come una studentessa di medicina che diventa compagna di viaggio nel tempo del Dottore dopo un incidente presso l'ospedale dove ella lavora. Dopo oltre un anno di servizio al fianco del Dottore (tempo soggettivo, dal punto di vista del Dottore e della ragazza), Martha si separa per propria scelta dalla compagnia del Dottore. Dopo il ritorno alla sua vita sulla Terra, terminata la sua laurea in medicina, Martha viene reclutata nell'organizzazione militare UNIT, e in breve dall'Istituto Torchwood.\nBiografia del personaggio.\nTerza stagione di \"Doctor Who\".\nMartha Jones viene introdotta nell'episodio \"Alieni sulla Luna\" della terza stagione di \"Doctor Who\".\nQuando l'ospedale presso cui lavora viene teletrasportato sulla Luna, la studentessa di medicina Martha aiuta a salvare l'ospedale al fianco di un viaggiatore del tempo alieno conosciuto solo come il Dottore (David Tennant). Per ringraziarla per il suo aiuto, il Dottore la invita a unirsi a lui per un ipotetico singolo viaggio con la sua macchina del tempo TARDIS, ma in seguito la accetta come sua compagna a tempo pieno, ammettendo che era \"non solo una passeggera\", e le consegna la chiave del TARDIS.\nMartha \u00e8 innamorata del Dottore da quando lui l'ha baciata, anche se solo per permetterle di proteggersi da un alieno pericoloso, ma si sente frustrata, perch\u00e9 il Dottore \u00e8 ignaro dei suoi sentimenti per lui, ed esprime una certa preoccupazione, poich\u00e9 si sente un semplice rimpiazzo dopo la perdita dolorosa del Dottore della compagna precedente, Rose. Quando il Dottore, temporaneamente umano e ignaro della sua natura aliena, si innamora di una giovane infermiera, una dolente Martha afferma \u00abDovevi innamorarti di un essere umano... e non sono io\u00bb.\nNell'episodio finale della terza stagione \u2013 in cui la nemesi del Dottore, il Maestro, prende il controllo del pianeta Terra, catturando sia il Dottore che il Capitano Jack Harkness \u2013 Martha riesce a salvarsi teletrasportandosi altrove, ma si ritrova a dover salvare il pianeta da sola. In fuga dal Maestro, trascorre un anno in giro per il mondo in un progetto che ripristina le inabilit\u00e0 del Dottore e inverte il tempo, annullando le azioni del Maestro. Rimasta in grado di ricordare gli eventi durante il regno del Maestro, Martha lascia il TARDIS di sua spontanea volont\u00e0, dicendo al Dottore che non pu\u00f2 sprecare la sua vita a struggersi per qualcuno quando non pu\u00f2 esserci nessun rapporto, ma promette che lo vedr\u00e0 di nuovo.\nMartha, come la voce di Freema Agyeman, appare anche nella serie animata del 2007 \"The Infinite Quest\".\n\"Torchwood\" e quarta stagione di \"Doctor Who\".\nIl personaggio riappare nella seconda stagione dello spin-off \"Torchwood\", che si concentra sull'alleato occasionale del Dottore, Jack Harkness. La prima apparizione \u00e8 nell'episodio \"Reset\" come parte di un ciclo di tre episodi. Martha \u00e8 stata temporaneamente coinvolta dall'organizzazione di cacciatori di alieni Torchwood dal Capitano Jack, che richiede un medico esperto riguardo alla vita aliena. Da quanto esposto si scopre che Martha \u00e8 diventata un ufficiale medico per l'agenzia internazionale di indagini sul paranormale UNIT, in quanto qualificata come Dottore in Medicina. Martha si unisce brevemente alla base di Cardiff Torchwood Tre come medico di fiducia dopo la morte di Owen Harper, ma lascia poi l'organizzazione nell'episodio \"Tra la vita e la morte\", una volta appurato che Owen \u00e8 adatto a tornare in servizio dopo la sua resurrezione.\nPi\u00f9 tardi, Martha torna nella quarta stagione di \"Doctor Who\" per un ciclo di tre episodi che inizia con \"Lo stratagemma di Sontaran\" e finisce con \"La figlia del Dottore\", in cui incontra la nuova compagna del Dottore, Donna Noble, nel primo episodio. Una Martha pi\u00f9 sicura di s\u00e9 e pi\u00f9 impegnata chiama il Dottore sulla Terra per aiutare a scoprire un complotto dei Sontaran.\nAgyeman torna a interpretare il ruolo negli ultimi due episodi della serie, \"La terra rubata\" e \"La fine del viaggio\", dove \u00e8 stata promossa a una divisione degli Stati Uniti della UNIT e lavora su un progetto segretissimo basato sulla tecnologia Sontaran e riguardante il teletrasporto. Raduna al suo fianco gli alleati Jack e Sarah Jane Smith nel tentativo di fronteggiare la minaccia del complotto di Davros per distruggere la realt\u00e0. Di fronte a Davros, Martha rischia di far partire le testate nucleari che distruggeranno la Terra, al fine di risparmiare la sofferenza umana e ridimensionare i suoi piani, ma viene fermata. A fine episodio, prima che Martha riparta, Jack la saluta dicendo \u00abNon sono sicuro della UNIT in questi giorni... forse c'\u00e8 qualcos'altro che potresti fare\u00bb.\nMartha non appare nella del 2009. L'assenza del personaggio viene spiegata quando i personaggi interagiscono con i responsabili della UNIT di \"Children of Earth\": Martha \u00e8 impegnata poich\u00e9 in viaggio di nozze.. Al suo posto venne inserito il personaggio di Lois Habiba.\nNe \"La fine del tempo\" (2010), viene rivelato che Martha ha sposato Mickey Smith al posto del precedente fidanzato, e ha lasciato UNIT per combattere gli alieni lavorando come libera professionista. Il Dottore appare alla coppia poco prima della sua rigenerazione in corso per salvarli da un cecchino Sontaran. Il personaggio \u00e8 accreditato come Martha Smith-Jones.\nAltre apparizioni.\nLetteratura.\nIl personaggio di Martha appare anche in romanzi e fumetti ispirati agli episodi di \"Doctor Who\", alcuni dei quali sono slegati dalla trama principale della serie televisiva. Martha appare nel ciclo di romanzi \"New Adventures Series\", pubblicato dalla BBC Books. Il primo libro edito \u00e8 un romanzo \"quick reads\", di lettura rapida, intitolato \"Made of Steel\" e scritto da Terrance Dicks; la sua pubblicazione \u00e8 stata antecedente alla prima apparizione televisiva del personaggio. Successivamente essa \u00e8 comparsa in tutti i romanzi della serie, a cominciare da \"Sting of the Zygons\" di Stephen Cole e pi\u00f9 recentemente in \"The Many Hands\" di Dale Smith. Freema Agyeman rappresenta fisicamente il personaggio sulla copertina di ogni romanzo. Alla fine del 2008 esce \"The Story of Martha\", una raccolta di racconti incentrati sulle avventure di Martha pubblicata tra \"Il suono dei tamburi\" e \"L'ultimo signore del tempo\".\nPer quanto riguarda le apparizioni nei fumetti, Martha \u00e8 presente nelle strisce \"Doctor Who Magazine\" dal n\u00b0 381 in poi e nei fumetti \"Doctor Who Adventures\" dal n\u00b0 28 in poi. Il personaggio appare anche nella serie periodica a fumetti \"Battles in Time\". Nel 2007 la casa editrice americana di fumetti IDW Publishing (editrice di varie testate a fumetti quali \"Angel\", \"Star Trek\" e \"Transformers\") ha annunciato l'intenzione di dedicare una serie a fumetti al Decimo Dottore e Martha destinata al pubblico statunitense. \nRadiodrammi.\nMartha appare anche in un radiodramma della serie \"Torchwood\" sulla BBC Radio 4, intitolato \"Lost Souls\", che \u00e8 andato in onda nell'estate del 2008 come \"Afternoon Play\", con le voci del cast della serie \"Torchwood\" e di Freema Agyeman. Situato tra gli eventi della stagione 2008 di \"Torchwood\" ma prima del finale di \"Doctor Who\", Martha recluta Jack, Ianto e Gwen per la prima avventura internazionale dell'Istituto Torchwood, come parte delle celebrazioni speciali dell'accensione del \"Large Hadron Collider\" al CERN di Ginevra di Radio 4. Lo speciale episodio radiofonico si concentra sull'attivazione del Large Hadron Collider e sullo scenario apocalittico previsto che potrebbe derivarne, mentre la squadra di Torchwood \u00e8 in lutto in seguito alla morte di Toshiko e Owen avvenute nel finale della seconda stagione di \"Torchwood\".\nCreazione.\nL'introduzione di Martha come compagna successiva a Rose Tyler venne annunciata dalla BBC il 5 luglio 2006 via comunicato stampa. Il personaggio \u00e8 una ragazza del ventunesimo secolo di 23 anni, studentessa di medicina, anche se inizialmente sarebbe dovuta provenire dal 1914. Come Rose, Martha ha alcuni famigliari che si vedono nel corso del programma: Adjoa Andoh interpreta sua madre Francine, Trevor Laird il padre Clive (divorziato da Francine), Gugu Mbatha-Raw \u00e8 sua sorella Tish e Reggie Yates suo fratello Leo. Sua cugina, Adeola Oshodi, \u00e8 deceduta, come Martha ha rivelato al Dottore in \"Alieni sulla Luna\". Tuttavia, osserva Agyeman, Martha \u00e8 \u00abmolto indipendente\u00bb, vive da sola e ha quasi completato gli studi per diventare medico. Lo sceneggiatore Russell T Davies ha dichiarato che non \u00e8 lesbica, come era stato vociferato in alcuni ambienti. Un articolo del \"Times\" ha ipotizzato che, date le competenze nelle arti marziali della Agyeman, potrebbe avere \u00abun approccio pi\u00f9 fisico\u00bb al ruolo. Come la sua precedente Rose, Martha proviene da Londra; Brett Mills della University of East Anglia presume che ci\u00f2 sia dovuto al fatto che i personaggi della capitale del paese sono \u00abquindi riferibili a tutti gli inglesi\u00bb perch\u00e9 sono visti come \u00abneutrali\u00bb..\nFreema Agyeman ha dichiarato su una pubblicazione scolastica \"The Newspaper\" che Martha \u00e8 pi\u00f9 matura e pi\u00f9 sicura di s\u00e9 rispetto a Rose- Agyeman ha ipotizzato che Martha, per contrasto, viaggia con il Dottore in cerca di avventura, piuttosto che per un bisogno di orientamento o di istruzione (l'attrice ha dichiarato alla testata \"The Newspaper\" anche che Martha spera finalmente di tornare sulla Terra e completare i suoi studi in medicina). Infine, la famiglia di Martha sembra appartenere ad una classe sociale pi\u00f9 agiata rispetto a Rose: mentre la famiglia di Rose era una tipica classe operaia, la famiglia Martha sembra essere pi\u00f9 ricca (il padre possiede quello che sembra essere l'ultimo modello di Mercedes-Benz con capote e gli abiti indossati dalla sua famiglia sono sostanzialmente pi\u00f9 in linea con la moda del momento), probabilmente quindi appartenenti alla medio-alta borghesia.\nAttingendo ai nomi ricorrenti nell'\u00e9quipe dei loro creatori, Martha e la sua famiglia condividono il cognome \"Jones\" con molti altri personaggi creati da Russell T Davies, a partire da Harriet Jones in \"Doctor Who\", Ianto Jones ed Eugene Jones in \"Torchwood\", Yanto Jones in \"Mine All Mine\" e Stuart Allen Jones in \"Queer as Folk\". Davies afferma che il riutilizzo di nomi (come Tyler, Smith, Harper, Harkness e Jones) gli permette di catturare il personaggio nella pagina vuota. L'attrice Freema Agyeman era gi\u00e0 apparsa in \"Doctor Who\" nel ruolo minore di Adeola Oshodi nell'episodio \"L'esercito dei fantasmi\" della seconda stagione. La somiglianza dei due personaggi \u00e8 stata argomentata nell'episodio \"Alieni sulla Luna\", quando Martha fa riferimento al personaggio come alla sua defunta cugina.\nSviluppo.\nDurante la terza stagione di \"Doctor Who\" Martha prova una sentimento non ricambiato nei confronti del Dottore. Nell'episodio finale, \"L'ultimo dei signori del tempo\", dopo aver salvato il Pianeta (e il Dottore) dai piani del Maestro, decide di restare sulla Terra per completare gli studi in medicina, accudire la sua famiglia devastata, e superare il suo amore per il Dottore.\nDopo la prima de \"L'ultimo dei signori tempo\", la BBC annunci\u00f2 che il personaggio sarebbe tornato sugli schermi in tre episodi della seconda stagione di \"Torchwood\", prima di ricongiungersi con il Decimo Dottore (David Tennant) a fianco della nuova compagna Donna Noble (Catherine Tate), per cinque episodi della quarta stagione di \"Doctor Who\".\nLa sua apparizione nella serie \"Torchwood\" \u00e8 spiegata dal fatto che Martha lavora come medico specialista per UNIT, qualificato ed esperto della biologia aliena. La prima apparizione nello spin-off \"Torchwood\" avviene nell'episodio \"Reset\", dove il compagno Jack Harkness garantisce ai nuovi colleghi l'affidabilit\u00e0 di Martha, commentando con malizia la sua vasta esperienza. John Barrowman ha osservato che in qualche modo Martha ha fatto il suo ingresso a Torchwood da superiore come se alla UNIT fosse stata assunta con una carica elevata. Nel medesimo episodio \u00e8 Martha ad affermare che una \u00abfonte impeccabile\u00bb l'abbia raccomandata per il suo ruolo alla UNIT, a significare che il Dottore detiene la massima fiducia nelle capacit\u00e0 di Martha. Il vestito che indossa nella serie di Torchwood \u00e8 stato disegnato specificamente per rappresentare la sua crescita, come ha dichiarato il costumista Ray Holman: \u00abVolevamo darle quell'aria di autorit\u00e0, con degli abiti da professionista ed eleganti su misura\u00bb.\nLa prima volta in cui Martha appare in azione per UNIT avviene nell'episodio \"Lo stratagemma di Sontaran\", dove Donna Noble (attuale compagna del Dottore) reagisce con stupore e chiede ironicamente se il Dottore trasforma tutti i suoi compagni in \"soldati\". Anche il Dottore sembra non approvare la situazione, almeno finch\u00e9 Martha, difendendo le sue intenzioni, ricorda al Dottore che lei non porta una pistola, dichiarando che sta cercando di migliorare la UNIT dall'interno. Agyeman ha affermato di non essere preoccupata se il personaggio che interpreta diventa pi\u00f9 aggressivo ed armato di pistola: \u00abNon ho mai percepito alcun pericolo che questo accada. Alla fine della terza serie, [Martha] ha lottato per un anno, viaggiato da sola, e visto tutte queste difficolt\u00e0, la sua famiglia torturata... che hanno finito per influenzarla. Allo stesso tempo lei ha proseguito negli studi per diventare medico, quindi ha ancora ovviamente questo suo lato di cui si cura\u00bb.\nNell'episodio di \"Torchwood\" \"Reset\" Martha racconta a Owen di avere un ragazzo, che si rivela essere il medico pediatria Thomas Milligan dell'episodio \"Lo stratagemma di Sontaran\", col quale si \u00e8 impegnata al termine di quella avventura. Ne \"Il cielo avvelenato\" cita il suo rapporto con Thomas Milligan quale motivo per rimanere sulla Terra, preferendolo all'unirsi a Donna e al Dottore nel TARDIS, dicendo di aver avuto una grande avventura che ha apprezzato. Agyeman ritiene che il rapporto di Martha con Tom l'abbia \u00abaiutata a cementare la sua vita\u00bb. Agyeman ritiene anche che fosse importante la ricomparsa della madre di Martha, Francine, nel doppio episodio \"La terra rubata\"/ \"La fine del viaggio\", come chiusura per ci\u00f2 che \u00e8 accaduto alla famiglia Jones nelle tre stagioni: \u00ab\u00c8 un'ottima cosa per il pubblico sapere che tutto questo parlare di Martha sul voler restare sulla Terra a causa della sua famiglia sia reale. \u00c8 bello vedere l\u00ec Adjoa, che rappresenta il clan Jones, nonostante sia una fugace apparizione. Ha ancora molto peso nella vita di Martha\u00bb.\nIl regista Euros Lyn ha commentato che il team di produzione aveva progettato di inserire la Agyeman e la Clarke per la di \"Torchwood\", ma loro carriera li ha portati altrove. Quando i personaggi interagiscono con i responsabili della UNIT nella serie \"Children of Earth\", l'assenza di Martha \u00e8 spiegata con la sua luna di miele. Il redattore-capo e produttore esecutivo Russell T Davies spiega che la Agyeman era gi\u00e0 stata selezionata per recitare in ', prima che le fosse commissionato ufficialmente il ruolo di Martha nella terza serie di \"Torchwood\". Poich\u00e9 la serie \"Law &amp; Order\" le offr\u00ec tredici episodi per un anno, l'attrice pot\u00e9 partecipare a soli cinque episodi di \"Torchwood\". Per ovviare al problema Davies ha creato il personaggio di Lois Habiba, interpretato da Cush Jumbo, che era una \u00absorta di immagine di Martha\u00bb, con una aggiunta innocenza al di fuori del proprio spessore. Agyeman non escluse per\u00f2 di poter tornare allo spettacolo in seguito. Davies rivela nel suo libro ' che Martha era destinata ad apparire anche nel doppio episodio conclusivo della seconda stagione de \"Le avventure di Sarah Jane\", \"Enemy of the Bane\", del dicembre 2008, ma il personaggio si \u00e8 dovuto sostituire con il personaggio della serie classica Brigadier Lethbridge-Stewart (Nicholas Courtney) a causa dell'impegno della Agyeman in \"Law &amp; Order: UK\"; se fosse apparsa, il personaggio di Martha sarebbe stato presente in tutti e tre i programmi del franchise.\nAccoglienza.\nLe analisi accademiche sul personaggio si sono concentrate sulla sua etnicit\u00e0, la sua classe sociale, e il suo status come modello per i giovani spettatori. Martha \u00e8 stata descritta sui giornali come la \u00abprima compagna appartenente a una minoranza etnica in 43 anni di storia televisiva di Doctor Who\u00bb o la \u00abprima assistente di colore\u00bb del Dottore (Agyeman stessa \u00e8 nata da genitori di origini ghanesi e iraniane). La definizione di Martha come prima compagna di colore del Dottore \u00e8 stata messa in discussione considerando il ruolo di Mickey Smith (Noel Clarke), presente nelle prime tre stagioni della serie.. Russel T. Davies ritenne pi\u00f9 realistico che Martha parlasse un linguaggio lievemente scurrile, con l'uso di imprecazioni come \u00ab\"bloody hell!\"\u00bb (\"maledizione!\") e simili. Ritenne che l'uso di leggere imprecazioni fosse adeguato (nonostante \"Doctor Who\" sia un prodotto per famiglie), citando ad esempio l'uso di \u00ab\"bloody hell!\"\u00bb come battuta ricorrente nei film della saga di Harry Potter, verso la quale il pubblico pi\u00f9 giovane reag\u00ec con una risata piuttosto che stupirsi della sua volgarit\u00e0. Lo status sociale di classe media di Martha la distinguono da Mickey Smith, primo compagno di colore, il quale comunque \u00e8 maschio e, come Rose Tyler, appartenente alla classe operaia. Gli articoli che si concentrano sulla razza di Martha normalmente tentano di effettuare distinzioni tra lo status sociale di Martha e quella di Mickey e in che misura la razza o la classe svolgano o meno un ruolo nella serie.\nQuestioni razziali.\nA differenza di Rose e Mickey, Martha \u00e8 della classe media e ha una istruzione universitaria. Secondo Michael e Margaret Rustin della University of East London, la lotta costante di Mickey per il rispetto e il riconoscimento da parte del Dottore nelle prime due serie \u00e8 stata una \u00absottile esplorazione (...) delle dinamiche della vita multi-etnica nella Gran Bretagna contemporanea\u00bb. L'argomentazione della Rustin \u00e8 che nell'introduzione Martha, la serie \u00abprende possesso\u00bb del fatto \u00abche le donne nere hanno avuto in genere pi\u00f9 successo educativo e professionale degli uomini neri nella Gran Bretagna contemporanea\u00bb. In qualit\u00e0 di viaggiatrice del tempo di colore, gli sceneggiatori della serie hanno usato la presenza del personaggio come un mezzo per fare critica sociale, affrontando problemi come il razzismo in diverse epoche storiche e nel tempo presente.\nIl personaggio di Martha consente alla serie di esplorare le questioni storiche riguardanti le razze. Nell'episodio \"Il codice shakespeariano\" Martha si chiede ad esempio se non sia pericoloso per lei visitare un'era precedente all'emancipazione, mentre il Dottore resta indifferente al problema. Le fa invece notare come l'Inghilterra del 1599 non sia poi cos\u00ec diversa da quella dei giorni nostri. Martha reagisce con sorpresa e probabile offesa dall'uso da parte di William Shakespeare di termini dell'Et\u00e0 elisabettiana per indicare le persone di colore come \u00abblackamoor\u00bb e \u00abEtiope\u00bb. Inizialmente li interpreta come termini razzisti (lo stesso Dottore sostiene che \u00abil \"politically correct\" \u00e8 [in quell'epoca] fuori dagli schemi\u00bb), ma in seguito si rende conto che lo scrittore si \u00e8 invece infatuato di lei. Alla fine dell'episodio Shakespeare la chiama \u00abdark lady\u00bb, nome presente in diversi sonetti del poeta realmente esistiti.; nel canone delle serie, viene implicitamente asserito che Martha sia proprio la musa che ispir\u00f2 Shakespeare a comporli. Lindy A. Orthia opina che queste rappresentazioni in costume del Decimo Dottore di un \u00abpassato della Terra come un luogo di felicit\u00e0 e ben accetta diversit\u00e0\u00bb pu\u00f2 essere anti-razzista nell'intento, ma finisce per banalizzare il razzismo che ha infestato la societ\u00e0 occidentale per secoli. Tali rappresentazioni includono le visioni di una \u00abNew York dell'era della Depressione [contenente] baraccopoli di razza mista guidati da un uomo nero, mentre le donne nere popolano le strade e le corti reali dell'epoca vittoriana e dell'Illuminismo francese\u00bb.\nIn altri episodi come \"Natura umana\" (prima e seconda parte), ambientato nel 1913, mostrano il razzismo di un periodo antecedente, quello edoardiano. Per Orthia i pochi episodi di \"Doctor Who\" che ritraggono esplicitamente il razzismo \u00absono notevoli con la loro presenza: portano potere retorico, in quanto molto rari in \"Doctor Who\"\u00bb. In detto episodio, in aggiunta agli scherni razzisti di una scuola privata, i ragazzi \u00abtestimoniano come le cose siano cambiate, quando un infermiere bianco rifiuta di credere che Martha sar\u00e0 in futuro una studentessa di medicina, dicendo: \"Le donne potrebbero imparare a diventare medico, ma difficilmente una sguattera e difficilmente una del tuo colore\".\u00bb. Quando l'equipaggio del TARDIS viene bollato come terrorista a livello nazionale ne \"Il suono dei tamburi\", il Maestro (John Simm) dice che gli attuali compagni del Dottore \u00abspuntano ogni casella demografica\u00bb riferendosi al genere e all'etnicit\u00e0 di Martha e all'orientamento sessuale di Jack. Egli si riferisce poi a Jack (Barrowman) e a Martha come \u00abla ragazzina e il diverso\u00bb, aggiungendo all'insulto il sostenere di non essere sicuro quale dei due sia l'una e quale sia l'altro. Negli episodi ambientati nel futuro Orthia nota che sono pi\u00f9 frequenti le proiezioni di societ\u00e0 che sono multi-razziali (ma non multi-etniche) e sessualmente liberali come il presente, se non di pi\u00f9, piuttosto che non inclusive e \u00abcosmopolite\u00bb.\nRuolo di modello femminile.\nIn qualit\u00e0 di giovane professionista medico, Martha \u00e8 stata al centro degli studi relativi alla percezione del \"genere di rappresentazioni di scienza, tecnologia, ingegneria e matematica (STEM)\". Tramite alcuni questionari i ricercatori della \"UK Resource Centre for Women in Science, Engineering Technology\" hanno chiesto agli studenti di tre fasce di et\u00e0 di identificare \"tre dei loro programmi televisivi preferiti e di provare a ricordare e descrivere un programma televisivo che avevano visto che trattasse di scienza o perlomeno avesse uno scienziato come personaggio\". I ricercatori hanno ristretto le selezioni a soli due programmi che avessero le \"caratteristiche entro i programmi preferiti sia dai ragazzi che dalle ragazze (...): \"I Simpsons\" (Channel 4) e \"Doctor Who\" (BBC). La ricerca ha ulteriormente analizzato \"la rappresentazione degli argomenti collegati allo STEM\" attraverso due tra i principali personaggi femminili delle due serie, rispettivamente: Lisa Simpson e Martha Jones; questi personaggi sono stati scelti in base al suggerimento di Steinke. et al., in quanto \u00abpresentando immagini televisive positive di scienziate pu\u00f2 essere una strategia particolarmente efficace per fornire modelli per promuovere l'interesse per la scienza nelle ragazze, soprattutto quando l'interazione diretta con modelli reali non \u00e8 possibile\u00bb. L'articolo sottolinea che Marta e Lisa sono molto diverse: in primo luogo, \u00abLisa \u00e8 rappresentata nel suo essere diverso da molti dei suoi coetanei (...) una \"bambina prodigio\" (...) considerata \"straordinaria\"\u00bb, mentre Martha \u00ab\u00e8 rappresentata come una giovane donna relativamente \"normale\"\u00bb, che a differenza di Lisa invita ad una auto-identificazione. I tentativi di diagnosi di Martha ad un paziente (lo stesso Decimo Dottore) nel suo episodio di debutto sono stati criticati come maldestri; \u00e8 il suo modo di \u00abrispondere nelle situazioni straordinarie in cui essa stessa si ritrova pi\u00f9 tardi, piuttosto che la sua vita quotidiana\u00bb a caratterizzare Martha.\n\u00c8 importante sottolineare che Lisa e Martha sono entrambe rappresentate come personaggi che, in sostituzione alla mancanza di socializzazione, svolgono \u00abun ruolo centrale nelle relazioni delle loro famiglie\u00bb (David X. Cohen descrive Lisa come \u00abil cuore della famiglia\u00bb, Davies descrive Martha come \u00abuna sorta di pace-maker all'interno della sua famiglia\u00bb); \u00abla famiglia di Martha\u00bb, sostiene l'articolo, \u00abe le sue relazioni con essa fanno parte della narrazione che corre per tutta la serie\u00bb, che sono costanti, nonostante l'aspetto da corsa nel tempo che ha la serie. \"Per quanto fantastiche e \"irreali\" le esperienze di Marta e Lisa potrebbero accadere, i loro personaggi sono sempre situati all'interno di un insieme di relazioni familiari che la maggior parte degli spettatori pu\u00f2 riconoscere come piuttosto comune\u00bb. Considerato che ne \"I Simpsons\" Lisa \u00e8 il personaggio maggiormente identificato con la conoscenza e la mondanit\u00e0, in \"Doctor Who\" tale ruolo \u00e8 svolto dal Dottore. Il rapporto di potere che intercorre tra il Dottore e Martha viene messo in discussione a favore di quest'ultima per la prima volta in \"Impatto solare\", quando una possessione aliena lascia il Dottore spaventato; secondo la Agyeman, Martha \u00abdeve assumere il controllo\u00bb. Questa indipendenza \u00e8 proseguita nel doppio episodio \"Natura umana\", del quale Davies ha detto: \u00abMartha viene lasciata sola di fronte ai mostri. L'intera storia non avrebbe funzionato se il Dottore non si fosse fidato di Martha\u00bb. A Martha viene anche chiesto di salvare il mondo da sola nei due episodi finali della stagione (\"Il suono dei tamburi\" e \"L'ultimo signore del tempo\"). Quando Martha successivamente appare in \"Torchwood\" come ufficiale della UNIT e qualificata come medico, \u00abil pubblico ha potuto seguire la carriera di Martha e vederne la crescita sia nella competenza che nella sicurezza\u00bb. In sintesi i ricercatori hanno concluso: \u00abnel discutere la nostra analisi [su Lisa Simpson e Martha Jones], abbiamo evidenziato i modi in cui potevano essere visti sia come personaggi con cui i giovani sono in grado di identificarsi, ma anche in che modo i personaggi forniscano modelli positivi in termini di rapporto con le STEM\u00bb."}
{"id": "3879578", "revid": "481666", "url": "https://it.wikipedia.org/wiki?curid=3879578", "title": "Harold MacGrath", "text": ""}
{"id": "3879580", "revid": "287204", "url": "https://it.wikipedia.org/wiki?curid=3879580", "title": "Gavras", "text": ""}
{"id": "3879581", "revid": "287204", "url": "https://it.wikipedia.org/wiki?curid=3879581", "title": "Gabras", "text": ""}
{"id": "3879582", "revid": "287204", "url": "https://it.wikipedia.org/wiki?curid=3879582", "title": "Grande legge di pace", "text": ""}
{"id": "3879583", "revid": "287204", "url": "https://it.wikipedia.org/wiki?curid=3879583", "title": "Gayradar", "text": ""}
{"id": "3879586", "revid": "287204", "url": "https://it.wikipedia.org/wiki?curid=3879586", "title": "GeForce 5 series", "text": ""}
{"id": "3879588", "revid": "287204", "url": "https://it.wikipedia.org/wiki?curid=3879588", "title": "Giabal al-\u2018Arab", "text": ""}
{"id": "3879589", "revid": "287204", "url": "https://it.wikipedia.org/wiki?curid=3879589", "title": "Gebga", "text": ""}
{"id": "3879591", "revid": "287204", "url": "https://it.wikipedia.org/wiki?curid=3879591", "title": "Ga\u00e9nna", "text": ""}
{"id": "3879592", "revid": "287204", "url": "https://it.wikipedia.org/wiki?curid=3879592", "title": "Klau", "text": ""}
{"id": "3879593", "revid": "287204", "url": "https://it.wikipedia.org/wiki?curid=3879593", "title": "Liatina", "text": ""}
{"id": "3879594", "revid": "287204", "url": "https://it.wikipedia.org/wiki?curid=3879594", "title": "Gyelem, Gyelem", "text": ""}
{"id": "3879595", "revid": "287204", "url": "https://it.wikipedia.org/wiki?curid=3879595", "title": "Dzelem, Dzelem", "text": ""}
{"id": "3879596", "revid": "287204", "url": "https://it.wikipedia.org/wiki?curid=3879596", "title": "Reichspfennig", "text": ""}
{"id": "3879599", "revid": "619191", "url": "https://it.wikipedia.org/wiki?curid=3879599", "title": "Pioneer Entertainment", "text": ""}
{"id": "3879603", "revid": "339392", "url": "https://it.wikipedia.org/wiki?curid=3879603", "title": "Vehicle To Vehicle", "text": ""}
{"id": "3879604", "revid": "287204", "url": "https://it.wikipedia.org/wiki?curid=3879604", "title": "GPIO", "text": ""}
{"id": "3879606", "revid": "287204", "url": "https://it.wikipedia.org/wiki?curid=3879606", "title": "Generatore di funzioni", "text": ""}
{"id": "3879607", "revid": "287204", "url": "https://it.wikipedia.org/wiki?curid=3879607", "title": "Formatore d'onda", "text": ""}
{"id": "3879608", "revid": "287204", "url": "https://it.wikipedia.org/wiki?curid=3879608", "title": "Radioisotope thermoelectric generator", "text": ""}
{"id": "3879609", "revid": "287204", "url": "https://it.wikipedia.org/wiki?curid=3879609", "title": "Millennial Generation", "text": ""}
{"id": "3879610", "revid": "287204", "url": "https://it.wikipedia.org/wiki?curid=3879610", "title": "Net Generation", "text": ""}
{"id": "3879611", "revid": "287204", "url": "https://it.wikipedia.org/wiki?curid=3879611", "title": "Generazione dei '50", "text": ""}
{"id": "3879612", "revid": "729019", "url": "https://it.wikipedia.org/wiki?curid=3879612", "title": "Ormen Lange", "text": "Ormen Lange \u00e8 un giacimento di gas naturale sulla piattaforma continentale norvegese. \u00c8 situato a nordovest di Kristiansund, dove le profondit\u00e0 del fondale marino variano tra 800 m e 1100 m. Il campo \u00e8 stato cos\u00ec chiamato in onore della famosa nave lunga \"Ormen Lange\" di Olaf Tryggvason, un re vichingo della Norvegia del X secolo.\nStoria.\nIl campo fu scoperto nel 1997. L'estrazione inizi\u00f2 nel settembre 2007.\nIl re di Norvegia presenzi\u00f2 all'apertura ufficiale di questo progetto, completato in tempo rispettando il budget di spesa il 6 ottobre 2007, allo stadio di calcio Aker a Molde.\nRiserve.\nIl giacimento \u00e8 lungo circa 40\u00a0km e largo circa 8\u00a0km e si trova a circa 3.000 m sotto il livello del mare. Si stima che le riserve di gas estraibile siano ~300 miliardi di metri cubi.\nDescrizione tecnica.\nIl campo di Ormen Lange \u00e8 stato sviluppato senza utilizzare le piattaforme offshore convenzionali. Invece, le 24 bocche dei pozzi sottomarini, poste sul fondale oceanico in quattro aree differenti di fondale oceanico, sono direttamente collegate, mediante due gasdotti da 30\" (762\u00a0mm) di diametro, a un terminale di processo \"onshore\" situato a Nyhamna.\nDopo i necessari trattamenti, il gas \u00e8 esportato mediante il secondo pi\u00f9 lungo gasdotto sottomarino, il gasdotto di Langeled, che \u00e8 lungo 1.166\u00a0km, da Nyhamna a Easington in Inghilterra.\nLa sezione settentrionale del gasdotto di esportazione ha un diametro pari a , mentre la sezione da Sleipner a Easington ha un diametro pari a . Il campo produce 70 milioni di metri cubi di gas naturale al giorno.\nSi stima che il costo totale dell'opera raggiungesse i 66 miliardi di Corone norvegesi (circa 12 miliardi di US$) all'epoca del suo completamento.\nCondizioni naturali.\nLe condizioni naturali estreme del sito (temperature inferiori a 0\u00a0\u00b0C per parte dell'anno, mari in tempesta, forti correnti sottomarine, fondali marini variabili) richiedono specifiche severe per la tecnologia utilizzata nel progetto. \u00c8 stata studiata la frana di Storegga, che avvenne nell'area verso il 6.000 a.C., con la conclusione che il rischio che il fenomeno si ripeta \u00e8 trascurabile.\nPropriet\u00e0 e operatori.\nParecchie societ\u00e0 condividono la propriet\u00e0 di Ormen Lange:\nOrmen Lange era sfruttato da Statoil durante la fase di sviluppo. Il 30 novembre 2007, la Norske Shell ne assunse l'esercizio."}
{"id": "3879613", "revid": "287204", "url": "https://it.wikipedia.org/wiki?curid=3879613", "title": "Generi grammaticali", "text": ""}
{"id": "3879614", "revid": "287204", "url": "https://it.wikipedia.org/wiki?curid=3879614", "title": "Classi nominali", "text": ""}
{"id": "3879615", "revid": "287204", "url": "https://it.wikipedia.org/wiki?curid=3879615", "title": "Genio del Molo", "text": ""}
{"id": "3879616", "revid": "287204", "url": "https://it.wikipedia.org/wiki?curid=3879616", "title": "Genio di Palermo al Porto", "text": ""}
{"id": "3879617", "revid": "287204", "url": "https://it.wikipedia.org/wiki?curid=3879617", "title": "Genio del Cippo Smeriglio", "text": ""}
{"id": "3879618", "revid": "287204", "url": "https://it.wikipedia.org/wiki?curid=3879618", "title": "Genroku culture", "text": ""}
{"id": "3879619", "revid": "287204", "url": "https://it.wikipedia.org/wiki?curid=3879619", "title": "Gens Lartia", "text": ""}
{"id": "3879620", "revid": "287204", "url": "https://it.wikipedia.org/wiki?curid=3879620", "title": "Lartii", "text": ""}
{"id": "3879621", "revid": "287204", "url": "https://it.wikipedia.org/wiki?curid=3879621", "title": "Larcii", "text": ""}
{"id": "3879622", "revid": "287204", "url": "https://it.wikipedia.org/wiki?curid=3879622", "title": "Licinii", "text": ""}
{"id": "3879623", "revid": "287204", "url": "https://it.wikipedia.org/wiki?curid=3879623", "title": "Lucilii", "text": ""}
{"id": "3879625", "revid": "287204", "url": "https://it.wikipedia.org/wiki?curid=3879625", "title": "Quinctia", "text": ""}
{"id": "3879627", "revid": "287204", "url": "https://it.wikipedia.org/wiki?curid=3879627", "title": "Brion Markov", "text": ""}
{"id": "3879628", "revid": "287204", "url": "https://it.wikipedia.org/wiki?curid=3879628", "title": "Geologia dinamica", "text": ""}
{"id": "3879629", "revid": "287204", "url": "https://it.wikipedia.org/wiki?curid=3879629", "title": "Geolinguistica", "text": ""}
{"id": "3879630", "revid": "287204", "url": "https://it.wikipedia.org/wiki?curid=3879630", "title": "G\u00f6kdepe", "text": ""}
{"id": "3879631", "revid": "287204", "url": "https://it.wikipedia.org/wiki?curid=3879631", "title": "Gokdepe", "text": ""}
{"id": "3879633", "revid": "339392", "url": "https://it.wikipedia.org/wiki?curid=3879633", "title": "Telepadova Trentino", "text": ""}
{"id": "3879635", "revid": "287204", "url": "https://it.wikipedia.org/wiki?curid=3879635", "title": "Gere e Freke", "text": ""}
{"id": "3879638", "revid": "62004", "url": "https://it.wikipedia.org/wiki?curid=3879638", "title": "Campionato ucraino di ciclismo su strada", "text": ""}
{"id": "3879640", "revid": "767487", "url": "https://it.wikipedia.org/wiki?curid=3879640", "title": "Evelyn Lincoln", "text": " \n\u00c8 stata la segretaria personale di John F. Kennedy dalla sua elezione al Senato degli Stati Uniti nel 1953, fino al suo assassinio avvenuto a Dallas nel 1963. La signora Lincoln, che era in corteo quando Kennedy fu assassinato, ha visitato la tomba di Kennedy presso l'Arlington National Cemetery ogni anno per l'anniversario della sua morte."}
{"id": "3879643", "revid": "124428043", "url": "https://it.wikipedia.org/wiki?curid=3879643", "title": "Atmel", "text": "Atmel Corporation () era una societ\u00e0 produttrice di semiconduttori con sede a San Jose, California (USA), fondata nel 1984 e specializzata nella realizzazione di microcontrollori di tipo system-on-a-chip con memoria flash integrata. I suoi prodotti includono derivati dell'Intel 8051, microcontrollori basati sull'architettura ARM come gli AT91SAM e AT91CAP, le famiglie di microcontrollori ad 8 bit (architettura Atmel AVR) e 32 bit (architettura AVR32), dispositivi RF, memorie flash ed EEPROM ed altri integrati. Atmel commercializza i suoi dispositivi in formato standard, ASIC o ASSP.\nNel 2016 \u00e8 stata acquisita per 3,6 miliardi di dollari da Microchip Technology.\nStoria.\nAtmel ha presentato il suo primo microcontrollore ad 8 bit con flash integrata nel 1993: si trattava di un prodotto basato sul core 8051. Nel 1996 ha aperto una sede a Trondheim, Norvegia, per lavorare su nuovi microcontrollori, presentati nel 1997 e basati sulla nuova architettura Atmel AVR.\nNel mese di marzo del 2008 Atmel ha inglobato Quantum Research Group (QRG), con sede a Southampton, Regno Unito, per entrare nel mercato dei dispositivi \"touch\" con pulsanti a carica capacitiva e schermi touch screen.\nIl 2 ottobre 2008 l'amministratore delegato di Atmel, Steven Laub, ha annunciato di aver rifiutato un'offerta di acquisto presentata da Microchip Technology e ON Semiconductor per rilevare l'azienda al prezzo di 5 dollari per azione. L'offerta di acquisizione da parte di Microchip Technology \u00e8 stata riproposta nel 2016, questa volta con successo."}
{"id": "3879645", "revid": "599013", "url": "https://it.wikipedia.org/wiki?curid=3879645", "title": "Teatro erudito", "text": "Il teatro erudito \u00e8 un genere teatrale apparso nel Rinascimento.\nStoria.\nIl teatro erudito nacque grazie agli studi compiuti dagli umanisti sui classici greci e latini, in un periodo storico compreso tra la fine del Quattrocento e l'inizio del Cinquecento.\nSoprattutto a Roma e Firenze questi testi furono riportati su scene improvvisate da declamare davanti a un selezionatissimo quanto elitario uditorio. Pi\u00f9 spesso avvenne che venivano tradotti per il teatro, dando origine cos\u00ec alle tre principali forme artistiche del teatro erudito:\nContemporaneamente stava nascendo e diffondendosi, presso le corti europee, la Commedia dell'Arte.\nNotevoli furono le novit\u00e0 apportate nel teatro erudito, che abbandonarono parte dell'opacit\u00e0 e della monotonia che aveva caratterizzato il teatro del Medioevo.\nDapprima messi in scena nelle residenze nobiliari e nelle corti (sia in cortili, sia in appositi spazi scenici chiusi), in seguito gli spettacoli saranno affidati alle prime scuole teatrali (in precedenza recitavano studenti, accademici e gentiluomini, tutti rigorosamente non professionisti). Le compagnie erano finanziate per mezzo del mecenatismo o dalle stesse scuole. A partire del Cinquecento, andranno sempre pi\u00f9 affermandosi le interpretazioni di attori professionisti. Pittori e architetti si preoccupavano di allestire le scenografie.\nRicchi di parti improvvisative (talvolta scritte appositamente per mettere in mostra il talento di uno dei comici), a partire dal XVI secolo, riapparvero gradatamente le donne sul palcoscenico, nonostante i divieti della Chiesa.\nI personaggi erano stilizzati in tipi fissi, come le maschere.\nVezzo della nobilt\u00e0 e del clero (appassionato spettatore fu anche il pontefice Leone X) \u00e8 dunque per eccellenza fenomeno di corte. \nLe forme musicali principali adottate dal teatro erudito furono: il mottetto, la lauda, la frottola e il madrigale. Con il teatro erudito aumentano i cambi di tonalit\u00e0 e si arricchisce la musica strumentale; inoltre, proprio dal dramma pastorale deriver\u00e0 poi il melodramma."}
{"id": "3879650", "revid": "486946", "url": "https://it.wikipedia.org/wiki?curid=3879650", "title": "Gestione della continuit\u00e0 aziendale", "text": ""}
{"id": "3879651", "revid": "126257", "url": "https://it.wikipedia.org/wiki?curid=3879651", "title": "Walter Percy Chrysler", "text": ""}
{"id": "3879652", "revid": "287204", "url": "https://it.wikipedia.org/wiki?curid=3879652", "title": "Logical volume manager", "text": ""}
{"id": "3879653", "revid": "287204", "url": "https://it.wikipedia.org/wiki?curid=3879653", "title": "Il grande Geysir", "text": ""}
{"id": "3879655", "revid": "484362", "url": "https://it.wikipedia.org/wiki?curid=3879655", "title": "El-Gezira", "text": ""}
{"id": "3879656", "revid": "287204", "url": "https://it.wikipedia.org/wiki?curid=3879656", "title": "El-Geziret", "text": ""}
{"id": "3879657", "revid": "287204", "url": "https://it.wikipedia.org/wiki?curid=3879657", "title": "Garbiya", "text": ""}
{"id": "3879658", "revid": "287204", "url": "https://it.wikipedia.org/wiki?curid=3879658", "title": "Al-Garbiya", "text": ""}
{"id": "3879659", "revid": "287204", "url": "https://it.wikipedia.org/wiki?curid=3879659", "title": "Garbyya", "text": ""}
{"id": "3879660", "revid": "287204", "url": "https://it.wikipedia.org/wiki?curid=3879660", "title": "Gharbiyah", "text": ""}
{"id": "3879661", "revid": "287204", "url": "https://it.wikipedia.org/wiki?curid=3879661", "title": "Gheniz\u00e0", "text": ""}
{"id": "3879662", "revid": "287204", "url": "https://it.wikipedia.org/wiki?curid=3879662", "title": "Ghiacciai di pietra", "text": ""}
{"id": "3879663", "revid": "2044019", "url": "https://it.wikipedia.org/wiki?curid=3879663", "title": "Winni Riva", "text": "Biografia.\nNata a Torino da genitori della piccola borghesia, affascinata dal teatro, nel 1938 debutta come \"Signorina Buonasera\" nella Compagnia di Rivista di Macario. Terminata la guerra si trasferisce con la madre a Roma, dove si iscrive all'Accademia nazionale d'arte drammatica, frequentata anche da Squarzina, Gassman, Salce, Manfredi e molti altri.\nDal 1951, con il film \"il bivio\" di Fernando Cerchio, inizia la propria carriera nel cinema italiano, partecipando con ruoli minori ad alcune importanti pellicole. Prima \"Puccini\" di Carmine Gallone nel 1953, poi la trilogia con Luchino Visconti: \"Il Gattopardo\", \"Senso\", \"Le notti bianche\"; poi \"Letto a tre piazze\" di Steno, ma anche le pellicole girate con Anna Magnani: \"Nella citt\u00e0 l'inferno\" e \"Correva l'anno di grazia 1870\".\nNegli anni sessanta e settanta partecipa ad alcuni episodi di serie televisive: \"I miserabili\" (1964), \"Le inchieste del commissario Maigret\" (1966), \"Il giornalino di Gian Burrasca\" (1965), \"L'edera\" (1974), dove interpreta il ruolo di donna Caterina, \"Ritratto di donna velata\" (1974) e soprattutto \"Zwei himmlische T\u00f6chter\" (1978) per la televisione tedesca, interpretando il ruolo di Mama Riva in sei episodi. Dagli anni sessanta ha infine svolto un'intensa attivit\u00e0 di doppiaggio (soprattutto nelle file della compagnia CID).\nHa doppiato \"Tinette\" nella versione italiana dell'anime Heidi."}
{"id": "3879664", "revid": "287204", "url": "https://it.wikipedia.org/wiki?curid=3879664", "title": "Rockglaciers", "text": ""}
{"id": "3879665", "revid": "287204", "url": "https://it.wikipedia.org/wiki?curid=3879665", "title": "Rock glaciers", "text": ""}
{"id": "3879666", "revid": "2373", "url": "https://it.wikipedia.org/wiki?curid=3879666", "title": "Ghiaccio vitreo", "text": ""}
{"id": "3879667", "revid": "339392", "url": "https://it.wikipedia.org/wiki?curid=3879667", "title": "Prostata femminile", "text": ""}
{"id": "3879668", "revid": "339392", "url": "https://it.wikipedia.org/wiki?curid=3879668", "title": "U-spot", "text": ""}
{"id": "3879669", "revid": "287204", "url": "https://it.wikipedia.org/wiki?curid=3879669", "title": "Ghika", "text": ""}
{"id": "3879670", "revid": "287204", "url": "https://it.wikipedia.org/wiki?curid=3879670", "title": "Ghisa a grafite sferoidale", "text": ""}
{"id": "3879671", "revid": "287204", "url": "https://it.wikipedia.org/wiki?curid=3879671", "title": "Ghisilieri", "text": ""}
{"id": "3879672", "revid": "287204", "url": "https://it.wikipedia.org/wiki?curid=3879672", "title": "Ghisleri", "text": ""}
{"id": "3879673", "revid": "84184", "url": "https://it.wikipedia.org/wiki?curid=3879673", "title": "Foschi", "text": ""}
{"id": "3879674", "revid": "1543377", "url": "https://it.wikipedia.org/wiki?curid=3879674", "title": "Ilario Fioravanti", "text": "Biografia.\nInizia la carriera nel mondo dell'arte nel 1946, partecipando con altri artisti, tra cui il pittore Alberto Sughi, a una mostra collettiva nella sua citt\u00e0 natale. Si laurea nel 1949 in Architettura presso l'Universit\u00e0 degli Studi di Firenze.\nNegli anni sessanta si avvicina alla scultura creando una serie di ritratti. Tra gli anni settanta-ottanta Fioravanti si appassiona alle espressioni artistiche arcaiche: studia l'arte egizia, mesoamericana, nuragica, etrusca e africana.\nNel 2000 \u00e8 chiamato dal Comune di Cesena a realizzare il nuovo portale in bronzo per la Cattedrale di San Giovanni Battista e due bronzi per l'ingresso principale del cimitero urbano. Poi Vittorio Sgarbi cura le mostre personali a Spoleto e a Potenza.\nNel 2009 espone ventidue formelle in terracotta al Museo archeologico nazionale di Sarsina al quale sono state donate e dove sono in esposizione permanente.\nNel 2011 sono collocate due sue statue in bronzo nel nuovo cimitero urbano di Cesena e, assieme ad altri artisti emiliano-romagnoli, ha esposto alcune opere alla 54\u00aa esposizione internazionale d'arte della Biennale di Venezia.\nIl 29 gennaio 2012 muore nella sua casa di Savignano sul Rubicone."}
{"id": "3879675", "revid": "254401", "url": "https://it.wikipedia.org/wiki?curid=3879675", "title": "Cantiere della Foce", "text": "Il cantiere della Foce \u00e8 stato un cantiere navale di Genova che sorgeva alla foce del Bisagno, ed ha operato fino all'inizio degli anni trenta.\nLa Foce era un antichissimo borgo sorto sulle pendici rocciose del promontorio che delimitava a ponente la collina di Albaro, abitato da pescatori e contadini che per secoli hanno rifornito con i loro prodotti i mercati di Genova. L'abitato si estese successivamente anche alla base della collina, nella piana sulla sponda orientale del Bisagno, conservando tuttavia le caratteristiche di un piccolo borgo di pescatori e per secoli sulla spiaggia del borgo venivano costruite navi, in piccoli cantieri artigiani.\nLe origini.\nLa zona sulla quale sorgeva il cantiere, appartenente alla Repubblica di Genova, era utilizzata quale piazza d\u2019armi per l+addestramento delle milizie, quale area destinata alla quarantena, a lazzaretto in caso di epidemie, ed alla costruzione di navi su incarico del Magistrato delle galee.\nNel 1467, sull'area della Foce esistevano le rovine di un edificio che era stato adibito ad ospedale per gli appestati e per le malattie contagiose, in quell'area furono costruiti gli scali e le officine di un cantiere navale e contemporaneamente in un fabbricato adiacente, ricostruito e allestito un lazzaretto, costituendo cos\u00ec un unico grande edificio. Il fabbricato, nei primi anni del XVI secolo, venne ampliato della Repubblica di Genova, anche grazie alla generosit\u00e0 del notaio filantropo Ettore Vernazza e nel XVII secolo dal nobile Paolo Spinola. \nLa menzione storicamente documentata pi\u00f9 antica della costruzione di navi alla Foce \u00e8 del 1471, con l'affissione un proclama con cui si proibiva l'asportazione di legname, ferramenta e arnesi dall'Arsenale e si ha la documentazione di una licenza concessa, nel 1646, al capitano Gio Paolo Marabotto, per la costruzione di un vascello che doveva essere armato con quattro cannoni provenienti dalla Fiandra, in cui viene citato il luogo della lavorazione alla foce del Bisagno. Le scarse documentazioni pervenute fino allsa caduta della Repubblica di Genova attestano la realizzazione presso la Foce di alcune navi.\nIl cantiere della Foce ebbe un notevole impulso all'inizio dell'Ottocento, nel periodo della Repubblica Ligure napoleonica. Le prime navi varate in quel cantiere furono la fregata \"L'Incorruptible\" e il brick \"Le Cyclope\" (16 novembre 1804), a cui segu\u00ec la fregata \u201cLa Pomone\u201d, varata nel marzo 1805.\nL'arsenale.\nDopo l'annessione della Liguria al regno sabaudo per il cantiere ebbe inizio una vera e propria fase di sviluppo. Il Regno di Sardegna, che in precedenza disponeva solo del piccolo porto di Villefranche, nella contea di Nizza, dopo aver acquisito questo importante sbocco al mare, stabil\u00ec a Genova la sede della propria flotta, e il cantiere della Foce fu destinato alla costruzione delle nuove navi militari.\nIl cantiere venne ampliato su parte dell'area dove in precedenza sorgeva un lazzaretto edificato nel XV secolo; con gli sviluppi della medicina, a met\u00e0 dell'Ottocento le funzioni del lazzaretto furono trasferite al nuovo ospedale di Pammatone e l'edificio demolito per consentire l'ampliamento del cantiere che raggiungeva un'estensione di circa 70.000 m2 sulla sponda sinistra alla foce del Bisagno. Il cantiere occupava un vasto quadrilatero delimitato dalle attuali via Cecchi (allora piazza del Popolo), viale Brigate Partigiane, la spiaggia (oggi ampliata e divisa tra i due vasti piazzali J.F. Kennedy e Cavalieri di Vittorio Veneto) e via Rimassa, includendo al suo interno l'ampia piazza Rossetti e corso Marconi.\nIl cantiere, di propriet\u00e0 municipale, fu dato in gestione prima ai fratelli Westermann, poi ai fratelli Orlando, siciliani trapiantati a Genova e Luigi Orlando, uno dei fratelli, venne nominato direttore del cantiere. Gli Orlando erano quattro fratelli originari della Sicilia, gi\u00e0 proprietari di un'industria meccanica di Palermo, che per motivi politici avevano abbandonato la loro isola. I fratelli Orlando vararono il primo piroscafo genovese, battezzato con il nome di Sicilia chiaramente in omaggio all'isola di origine. Durante la loro gestione Orlando, nel 1862, fu impostato l'avviso a elica \"Vedetta\", primo piroscafo militare con scafo in ferro costruito in Italia, varato nel 1866).\nNel 1865 gli Orlando trasferirono a Livorno le loro attivit\u00e0, abbandonando la gestione del cantiere.\nIl borgo della Foce veniva inglobato nel 1873 al comune di Genova, quando, con un regio decreto, il Comune di Genova si espanse oltre il confine del Bisagno, inglobando, oltre alla Foce, i comuni di San Francesco d'Albaro, San Martino, Staglieno, Marassi e San Fruttuoso, e dando avvio ad un'espansione urbanistica che avrebbe radicalmente cambiato il volto di quei quartieri.\nNel 1880 Enrico Cravero prese in affitto dal Comune il vecchio cantiere della Foce, trasformandolo nel giro di pochi in un moderno complesso industriale.\nIl cantiere Odero.\nNel 1890, Attilio Odero rilev\u00f2 da Enrico Cravero il cantiere della Foce, unificandone l'attivit\u00e0 con quello di Sestri Ponente. La nuova societ\u00e0 ricostru\u00ec completamente le officine e le dot\u00f2 di macchinario modernissimo con macchine e gru elettrificate, rinnov\u00f2 le officine del montaggio, della fonderia e la costruzione delle caldaie le lavorazioni del rame ed install\u00f2 l'apparecchiatura ad aria compressa per la ribaditura e il calafataggio, l'impianto ad acetilene per la saldatura. \nIl cantiere primi anni della sua esistenza occupava una superficie di 57.000 m quadri di cui quasi la met\u00e0 coperti. \nDurante la gestione Odero furono costruite grandi navi civili e militari, tra le quali il transatlantico \"Re Vittorio\" nel 1907, l'incrociatore \"Amalfi\" nel 1908 e la corazzata \"Leonardo da Vinci\" nel 1911. L'attivit\u00e0 dei cantieri Odero si leg\u00f2 soprattutto a compagnie come Navigazione Generale Italiana con la costruzione di navi passeggeri e furono inoltre impegnati nella fornitura di piroscafi a ruota per la navigazione lacustre, specie la \"Societ\u00e0 Lariana\". Una di queste navi, la \"Concordia\", varata nel 1926 \u00e8 tuttora in servizio sul lago di Como, unico esemplare rimasto al mondo di battello a vapore con macchina del tipo Arturo Caprotti.\nNegli anni successivi al primo conflitto mondiale, a causa della espansione della citt\u00e0 di Genova le aree occupate dal cantiere della Foce divennero essenziali per fornire gli spazi necessari alla edilizia residenziale, per contro il cantiere avrebbe avuto la necessit\u00e0 di trovare altri spazi per ospitare nuove costruzioni di maggior stazza. \nIl cantiere cess\u00f2 l'attivit\u00e0 nel 1930, in seguito a nuovi lavori di urbanizzazione della citt\u00e0 di Genova, che innovava tutta l'area a levante del Bisagno. L'ultima unit\u00e0 costruita fu l'incrociatore della classe Veinticinco de Mayo, ordinato dalla Marina argentina, varato il 28 settembre 1929. \nIl posto dei cantieri venne occupato, per un breve periodo, dal Villaggio Balneare, sede di numerosi eventi fieristici, prima di lasciare spazio all'espansione urbanistica della citt\u00e0. Nel 1936 sulla sponda destra del Bisagno, ormai coperto, fu costruita la \"Casa dei Pescatori\", complesso edilizio destinato ad ospitare la popolazione dell'antico borgo adiacente al cantiere, demolito per far posto ai moderni insediamenti residenziali e alle nuove strade. In particolare, nell'area gi\u00e0 occupata dal cantiere sorse il complesso residenziale di piazza Rossetti, progettato da Luigi Carlo Daneri."}
{"id": "3879676", "revid": "120163337", "url": "https://it.wikipedia.org/wiki?curid=3879676", "title": "Bibliografia sulla Sicilia", "text": "Questa voce presenta una parziale bibliografia sulla Sicilia."}
{"id": "3879679", "revid": "119766485", "url": "https://it.wikipedia.org/wiki?curid=3879679", "title": "McLaren M6A", "text": "La McLaren M6A \u00e8 una vettura da competizione realizzata dal pilota Bruce McLaren e dalla sua azienda Bruce McLaren Motor Racing per competere nel Campionato CanAm del 1967, in sostituzione della precedente M1B del 1966, che gli permise di vincere il primo dei tanti titoli Can-Am grazie alla migliore progettazione della vettura e al motore Chevrolet.\nPer la stagione 1968 della Can-Am la McLaren mise in pista la nuova M8A, pertanto fu sviluppata con la collaborazione del team Trojan la M6B, di cui furono realizzati 26 esemplari venduti a piloti privati interessati a competere nella Can-Am e in altri campionati.\nLa M6 fu utilizzata in seguito per lo sviluppo di una vettura sport che avrebbe dovuto competere nella 24 Ore di Le Mans e conosciuta col nome di M6GT. I piani della McLaren prevedevano l'omologazione della vettura nel Gruppo 4, che prevedeva una produzione minima di 50 esemplari (ridotti a 25 a partire dalla stagione 1969), ma l'omologazione non fu mai ottenuta a causa del esiguissimo numero di esemplari realizzati, due dei quali omologati per l'uso stradale e di cui uno impiegato dallo stesso Bruce McLaren come auto personale.\nSviluppo.\nNei primi mesi del 1967 Bruce McLaren mise assieme una squadra di progettisti per sviluppare la \"M6A\" durante il periodo precedente l'inizio del campionato: oltre allo stesso McLaren ne facevano parte Robin Herd, Gordon Coppuck, Tyler Alexander e Don Beresford, tutti impegnati sia sul fronte del telaio che della carrozzeria. La vettura \u00e8 stata la prima monoscocca realizzata dalla McLaren, mentre la carrozzeria era conformata per aumentare la deportanza necessaria per i circuiti su cui si disputava la Can-Am. I progettisti si occuparono anche dello sviluppo del motore, realizzando anche il sistema di alimentazione a iniezione per il loro Chevrolet V8. Vi fu anche il cambio di fornitore di pnematici: il team pass\u00f2 dalla Firestone alla Goodyear, in cambio di un programma di collaudo e sviluppo.\nIl primo esemplare di M6A fu completato nella primavera del 1967 e collaudato sul vicino circuito di Goodwood: la squadra McLaren si prepar\u00f2 all'impegno in campionato completando pi\u00f9 di tremila chilometri di collaudo su questa pista, affinando la vettura e acquisendo dati sul comportamento dinamico delle nuove coperture fornite dalla Goodyear. Non appena furono assemblati il secondo e il terzo esemplare, la squadra sped\u00ec le vetture in Nordamerica per prepararsi alla gara di debutto a Elkhart Lake e il tocco finale alle vetture fu la nuova livrea di una particolare tonalit\u00e0 di arancio, il \"McLaren Orange\", che da allora in poi avrebbe caratterizzato le vetture del team di Bruce McLaren.\nDopo averle sostituite con le \"M8A\", la McLaren affid\u00f2 l'incarico alla Trojan della realizzazione di repliche delle M6A (di cui erano state costruite solo le tre vetture ufficiali) da porre in vendita: tali vetture, denominate M6B, erano praticamente identiche alle M6A, ma venivano vendute prive del motore e alcune di esse vennero dotate di carrozzeria chiusa.\nTecnica.\nLa \"M6A\" \u00e8 una vettura concepita all'insegna dell'estrema semplicit\u00e0 e il suo telaio monoscocca in fogli di alluminio rivettato a paratie d'acciaio era formato principalmente da elementi a sezione quadra, mentre la carrozzeria (realizzata dalla ditta \"Specialised Mouldings\") era di resina di poliestere rinforzata. Per quanto riguarda le sospensioni, esse prevedevano bracci oscillanti diseguali e gruppi molla-ammortizzatore su entrambi gli assi, accoppiati a barre antirollio, mentre il circuito frenante era sdoppiato e si avvaleva di quattro dischi ventilati da 12\" prodotti dalla Girling e le ruote in fusione di magnesio da 15\"x8\u00bd\" davanti e 15\"x13\u00bc\" dietro erano prodotte dalla stessa McLaren. Il motore \u00e8 un V8 Chevrolet da 5,9 litri dotato di iniezione Lucas, accoppiato a un cambio a 5 rapporti Hewland LG transaxle e alimentato da due serbatoi da 25 galloni alloggiati nelle fiancate. Tanta era la coppia del motore e la sua corposa erogazione che si dovettero adottare i pi\u00f9 larghi pneumatici da competizione disponibili sul mercato, prodotti dalla Goodyear, che erano di 2 pollici pi\u00f9 larghi di quelli gi\u00e0 adottati sulla precedente \"McLaren M1B\".\nIl peso a secco era di poco meno di 600 kg, con una ripartizione dei pesi del 40% sull'asse anteriore e del 60% su quello posteriore.\nCarriera agonistica.\nLa stagione 1967 della Can-Am inizi\u00f2 a settembre a Road America, dove Bruce McLaren qualific\u00f2 in pole position la sua M6A registrando il nuovo record del tracciato, ma fu costretto al ritiro in gara per una perdita d'olio, mentre il suo compagno di squadra Denny Hulme pass\u00f2 subito al comando della gara e ottenne la prima vittoria per questa vettura. Le due gare successive videro entrambe Hulme e McLaren (nell'ordine) staccare la concorrenza e involarsi verso la doppietta. Ruoli invertiti per la quarta e la quinta gara, con vittorie di McLaren che gli permisero di portarsi in testa alla classifica sfruttando i problemi meccanici di Hulme. I due si sarebbero giocati il titolo nell'ultima gara, ma noie ai loro motori portarono entrambi al ritiro e consegnarono a Bruce McLaren il titolo e a Hulme il secondo posto a soli tre punti di distacco.\nQuando la Bruce McLaren Motor Racing cominci\u00f2 a sviluppare la M8A, le M6B cominciarono ad essere consegnate alle scuderie clienti per la stagione 1968 e tra di esse vi fu quella del Team Penske, che ne acquist\u00f2 una per Mark Donohue, campione in carica dello \"United States Road Racing Championship\" (USRRC) e vi install\u00f2 un motore V8 Chevrolet da 7 litri elaborato dallo specialista \"Traco\". Donohue vinse diverse gare dell'USRRC durante la stagione, riconfermandosi campione, e riusc\u00ec persino a vincere una gara della Can-Am, battendo le nuove McLaren M8A costrette al ritiro. In seguito alla cancellazione dell'USRRC alla fine della stagione 1968, le M6A e le M6B furono ancora usate fino ai primi anni settanta, ma senza ulteriori successi, soffrendo la concorrenza di vetture di concezione successiva.\nLa M6GT.\nBruce McLaren accarezzava il sogno di produrre una vettura sportiva per potersi battere direttamente con Porsche, Ferrari e Alfa Romeo a Le Mans e per molti anni questo progetto rimase nella mente del pilota Neozelandese, finch\u00e9 nel 1968 sulla stampa specializzata si cominci\u00f2 a sentir parlare dell'interesse della McLaren per l'omologazione di una versione coup\u00e9 della barchetta \"McLaren-Elva\" da contrapporre alla Lola T70 nel nuovo Gruppo 4, tramutatosi poi nell'idea di allestire per la stagione 1969 una variante coup\u00e9 della \"M6B\" adattata alle gare di durata.Il nuovo requisito di 50 esemplari identici (completi di motore) per l'omologazione nel nuovo raggruppamento delle \"vetture sport\" denominato Gruppo 5 pose per\u00f2 maggiori problemi per l'omologazione e, nonostante allo scopo fossero state realizzate dalla \"Specialized Mouldings\" cinquanta carrozzerie coup\u00e9 da far assemblare alla Trojan sui telai delle M6B, il progetto fu riconvertito nella realizzazione di una vettura stradale dalle prestazioni eccezionali, il cui primo esemplare fu allestito nell'inverno tra il 1969 e il 1970.\nUn altro fattore che sconsigli\u00f2 il neozelandese dal proseguire la strada agonistica per questa sua creatura fu l'abbassamento per la stagione 1969 del requisito minimo di produzione per il Gruppo 4 a 25 esemplari, che la metteva in diretta concorrenza con vetture come la Porsche 917, lasciando alla vettura inglese poche speranze di vittoria.\nMcLaren e Coppuck cominciarono a lavorare alla trasformazione di quella che era ancora in sostanza una vettura da corsa \"targata\" in quella che sarebbe stata una vera auto \"stradale\", ma il tragico incidente del 2 giugno 1970 occorso al pilota mentre collaudava sul circuito di Goodwood una \"M8D\" per le gare Can-Am pose la parola fine a questo progetto.\nDella \"M6GT\" furono realizzati solo due esemplari originali, quello personale di Bruce McLaren (targato \"OBH 500H\" ed esposto per lungo tempo presso l'Auckland Transport Museum) e un altro realizzato dalla Trojan per il pilota David Prophet, che lo port\u00f2 in gara in pi\u00f9 occasioni nel 1969, mentre molte repliche sono state realizzate negli anni settanta usando le carrozzerie coup\u00e9 originariamente prodotte dalla \"Specialized Mouldings\" e montate su \"M6B\" e \"M12\" da competizione."}
{"id": "3879683", "revid": "1543377", "url": "https://it.wikipedia.org/wiki?curid=3879683", "title": "Allure (profumo)", "text": "Allure \u00e8 un profumo creato dalla casa di moda Chanel nel 1996.\nStoria.\nIl profumo \u00e8 stato creato da Jacques Polge, cos\u00ec come tutte le sue varianti successive, e lanciato sul mercato nel 1996.\nSecondo quanto scritto da Luca Turin nel volume \"Perfumes\", \"Allure\" trarrebbe ispirazione da \"Dune\", profumo commercializzato nel 1991 da Dior, e che a sua volta era ispirato a \"Must\" di Cartier, lanciato nel 1981. A differenza di quanto accade normalmente, in cui le note olfattive tendono a comparire secondo la tradizionale struttura a piramide, secondo Chanel \"Allure\" agirebbe in modo diverso. Secondo Chanel infatti il profumo ha molteplici facce ed \"\u00e8 tagliato come un diamante con 6 sfaccettature che si sovrappongono, senza alcuna singola nota dominante\".\nFra le modelle ad aver prestato il proprio volto alle campagne pubblicitarie di \"Allure\" si possono citare Natane Adcock, Karen Alexander, Nora Ariffin, Laetitia Casta, Elisabet Davidsdottir, Waris Dirie, Nad\u00e8ge du Bospertus, Lonneke Engel, Mak Gilchrist, Diane Heidkruger, Laetitia Herrera, Kirsty Hume, Kiara Kabukuru, Shirley Mallmann, Chandra North, Julie Ordon, Irene Pfeiffer, Jaime Rishar, Karin Saby, Beri Smither, Ling Tang, Simone Van Baal, Patricia Vel\u00e1squez, Yasmin Warsame e Tara Westwood.\nNel corso degli anni \"Allure\" e le sue varie rielaborazioni hanno ricevuto numerosi FiFi Award: nel 1997 ha vinto come \"fragranza dell'anno\", nel 1999 e nel 2000 \"Alure Homme\" ha vinto il premio come \"miglior profumo maschile\", nel 2004 e nel 2008 il profumo ha vinto nella categoria \"migliore campagna pubblicitaria\"."}
{"id": "3879684", "revid": "121847737", "url": "https://it.wikipedia.org/wiki?curid=3879684", "title": "Abraham Lincoln (capitano)", "text": "Famiglia.\nIl capitano Abraham Lincoln era un discendente di Samuel Lincoln (1622 - 1690), nato a Hingham, in Inghilterra, il quale, come apprendista di un tessitore, emigr\u00f2 nella Colonia di Massachusetts Bay nel 1637. Suo padre, John (1716 - 1788) nacque nella contea di Monmouth, nella provincia del New Jersey, e crebbe nella valle del fiume Schuylkill nella provincia della Pennsylvania. Nel 1743, John Lincoln spos\u00f2 Rebecca Morris (1720 - 1806), figlia di Enoch Flowers della Contea di Lancaster. Rebecca era la vedova di James Morris e la madre di un giovane figlio, Jonathan Morris.\nVita.\nAbraham Lincoln apprese il mestiere del conciatore e poi assunse suo fratello Giovanni come suo apprendista. Un importante conciatore della Contea di Berks in quei giorni era James Boone (1709 - 1785), zio di Daniel Boone. James Boone era un vicino di casa dei Lincolns di Heister's Creek, e sua figlia Anna \u00e8 stata sposata con il fratellastro di John Lincoln. Questo legame familiare pu\u00f2 aver influenzato la scelta di Abraham.\nAbraham Lincoln figlio di John spos\u00f2 Maria Shipley nel 1772. Si trasferirono nel Kentucky nel 1782. La sua seconda moglie era Betsabea Herring (c. 1742-1836), una delle figlie di Alessandro Herring (c. 1708-1778) e sua moglie Abigail Harrison (c. 1710 - c. 1780) di Linville Creek. Ebbero cinque figli: Mordecai nato intorno al 1771, Josiah nato intorno al 1773, Maria, nato intorno al 1775, Thomas nato 1778, e Nancy nato 1780.\nThomas Lincoln divenne padre del futuro presidente degli U.S.A. a cui fu dato il nome del nonno.\nDurante la guerra d'indipendenza americana, Abraham serv\u00ec da capitano della milizia della contea di Augusta, e con l'organizzazione della Contea di Rockingham, nel 1778, s trasfer\u00ec a lavorare come capitano per quella contea. Serv\u00ec sotto la compagnia del generale Lachlan McIntosh durante l'autunno e l'inverno del 1778, assistendo alla costruzione di Fort McIntosh in Pennsylvania e Fort Laurens in Ohio.\nMorte.\nUn giorno di maggio del 1786, Abraham Lincoln stava lavorando nel suo campo con i suoi tre figli, quando fu colpito dalla vicina foresta e cadde a terra. Il figlio maggiore, Mordecai, corse alla capanna dove era tenuta una pistola carica, mentre il figlio di mezzo, Josiah, corse alla stazione di Hughes per un aiuto. Thomas, il pi\u00f9 giovane, rimase in stato di shock accanto a suo padre. Dalla capanna, Mordecai osserv\u00f2 un indiano venire fuori dalla foresta e raggiungere il corpo di suo padre, per uccidere o per portare via Thomas. Mordecai prese accuratamente la mira e spar\u00f2 l'indiano al petto, uccidendolo.\nLa tradizione vuole che il capitano Abraham Lincoln fu sepolto presso la sua capanna, che \u00e8 ora il sito del cimitero della \"Long Run Baptist Church\" nei pressi di Eastwood, Kentucky. Una pietra commemorante il capitano Abraham Lincoln \u00e8 stata ivi posta nel 1937.\nBetsabea Lincoln rimase vedova con cinque figli minorenni. Si \u00e8 trasferita con la famiglia lontano dal fiume Ohio, nella Contea di Washington, in Kentucky, dove il rischio di attacco indiano era minore a causa della maggiore densit\u00e0 abitativa. Secondo la legge allora in vigore, Mordecai Lincoln, come il figlio maggiore, eredit\u00f2 i due terzi del patrimonio di suo padre quando raggiunse l'et\u00e0 di ventun anni, mentre la madre ne ricevette un terzo. Gli altri bambini ereditarono nulla. La vita era dura, in particolare per Thomas, il pi\u00f9 giovane, che fu costretto ad andare a lavorare in giovane et\u00e0 appena finiti gli studi."}
{"id": "3879693", "revid": "33689", "url": "https://it.wikipedia.org/wiki?curid=3879693", "title": "Clara Harris", "text": "Biografia.\nClara Harris era la figlia del senatore statunitense Ira Harris dello Stato di New York.\nLei e il suo fidanzato, il maggiore Henry Rathbone, col quale si spos\u00f2 l'11 luglio 1867, erano amici di Abraham Lincoln e furono presenti al suo assassinio. A causa di un insolito legame di parentela Harris era in realt\u00e0 sorellastra di Rathbone, perch\u00e9 suo padre aveva sposato la madre di Rathbone. \nHarris ebbe tre figli e nel 1882, suo marito fu nominato Console degli Stati Uniti presso la Provincia di Hannover, in Germania, dove la famiglia si trasfer\u00ec. \nNel 1883, il marito sub\u00ec un deterioramento mentale e fin\u00ec per uccidere Clara a coltellate il 23 dicembre, prima di girare il coltello su se stesso in un tentativo di suicidio. Salvatosi, Rathbone venne giudicato folle e impegnato in un manicomio in Germania, dove mor\u00ec nel 1911. I loro figli andarono a vivere con lo zio, William Harris.\nLa tomba di Harris fu distrutta nel 1952 dopo essere stata abbandonata ed incustodita dopo la sua morte.\nSuo figlio maggiore, Henry Riggs Rathbone (1870-1928), divenne membro del Congresso per lo Stato dell'Illinois."}
{"id": "3879694", "revid": "264902", "url": "https://it.wikipedia.org/wiki?curid=3879694", "title": "Epicrazia", "text": "Il termine epicrazia (\u1f10\u03c0\u03b9\u03ba\u03c1\u03ac\u03c4\u03b5\u03b9\u03b1 in greco antico) designa il territorio della Sicilia occidentale sottoposto al predominio militare e commerciale dei Cartaginesi.\nIl termine \u00e8 attestato per la prima volta nella \"Lettera VII\" (349c) di Platone, in riferimento all'episodio di Eraclide, capo democratico amico di Cleone, che nel 361/360 a.C., per fuggire dal tiranno Dionisio II di Siracusa, si rifugi\u00f2 \u03b5\u1f30\u03c2 \u03c4\u1f74\u03bd \u039a\u03b1\u03c1\u03c7\u03b7\u03b4\u03bf\u03bd\u03af\u03c9\u03bd \u1f10\u03c0\u03b9\u03ba\u03c1\u03ac\u03c4\u03b5\u03b9\u03b1\u03bd, cio\u00e8 nel territorio dominato dai Cartaginesi."}
{"id": "3879698", "revid": "767487", "url": "https://it.wikipedia.org/wiki?curid=3879698", "title": "Henry Rathbone", "text": "Era figlio di Jared L. Rathbone, un mercante e uomo d'affari, che in seguito divenne sindaco della citt\u00e0. L'11 luglio 1867 spos\u00f2 la sorellastra Clara Harris, un legame piuttosto insolito poich\u00e9 il padre di lei aveva in precedenza sposato la madre di Rathbone; dall'unione nacquero tre figli.\nInsieme a Clara, ai tempi fidanzati, Rathbone fu presente all'assassinio di Abraham Lincoln, del quale erano amici; dopo l'omicidio del presidente, tent\u00f2 invano di ostacolare e sopraffare John Wilkes Booth, ma l'assassino di Lincoln ebbe la meglio su Rathbone sul quale gli affond\u00f2 un coltello sulla testa e su un braccio, senza per\u00f2 causargli lesioni fatali. \nNel 1882, Rathbone fu nominato Console degli Stati Uniti presso la Provincia di Hannover (in Germania), dove la famiglia si trasfer\u00ec. Studi\u00f2 legge presso l\"'Union College\".\nNel 1883, Rathbone sub\u00ec un deterioramento mentale e fin\u00ec per uccidere la moglie a coltellate il 23 dicembre, prima di girare il coltello su s\u00e9 stesso in un tentativo di suicidio. Salvatosi, Rathbone venne giudicato folle e impegnato in un manicomio in Germania, dove mor\u00ec nel 1911. I loro figli andarono a vivere con lo zio, William Harris.\nSuo figlio maggiore, Henry Riggs Rathbone (1870-1928), divenne membro del Congresso per lo Stato dell'Illinois.\nRathbone oggi riposa nel cimitero cittadino di Engesohde, ad Hannover."}
{"id": "3879701", "revid": "110157", "url": "https://it.wikipedia.org/wiki?curid=3879701", "title": "Prigione chimica", "text": "Prigione chimica \u00e8 un romanzo giallo di Barbara Nadel pubblicato nel 2000 in Gran Bretagna e nel 2004 in italiano dalla casa editrice Hobby &amp; Work.\n\u00c8 il secondo romanzo della serie dedicata al commissario \u00c7etin \u0130kmen.\nTrama.\nIl commissario Ikmen si trova ad indagare sull\u00b4omicidio di un giovane ragazzo, trovato senza vita in una casa abbandonata. Gli unici indizi sono la sua probabile tossicodipendenza e il misterioso padrone di casa armeno scomparso poco prima della scoperta del cadavere.\nLe sue ricerche porteranno l\u00b4ispettore ad addentrarsi nel mondo della pedofilia e dello spaccio di droga, ma anche a conoscere meglio la realt\u00e0 della minoranza armena, di cui fa parte il suo amico fraterno Dr. Arto Sarkissian. A rendere pi\u00f9 difficoltosa l\u00b4indagine si unisce la preoccupazione per il vecchio padre sofferente di Alzheimer che viene assistito dalla moglie e dai figli, e la scarsa collaborazione del sergente Suleymani, distratto dall\u00b4interesse che prova per la collega Ayse Farsakoglu."}
{"id": "3879702", "revid": "287204", "url": "https://it.wikipedia.org/wiki?curid=3879702", "title": "Il viaggio sotterraneo di Niels Klim", "text": "Il viaggio sotterraneo di Niels Klim, pubblicato originariamente in latino col titolo \"Nicolai Klimii Iter Subterraneum\" nel 1741, \u00e8 un romanzo satirico di genere fantascientifico/fantastico scritto dall'autore norvegese-danese Ludvig Holberg.\nSuo unico romanzo, descrive una societ\u00e0 utopica dal punto di vista di un estraneo e spesso si fa gioco di vari argomenti culturali e sociali come la morale, la scienza, la parit\u00e0 tra i sessi, la religione, il governo e la filosofia. L'opera \u00e8 ambientata nell'anno 1664, all'inizio a Bergen, poi all'interno della Terra fino al suo centro in base alla teoria della Terra cava.\nTrama.\nIl romanzo inizia con una prefazione che assicura che tutto nella storia sia un resoconto reale delle imprese del personaggio del titolo negli Inferi. La storia \u00e8 ambientata, secondo il libro, nella citt\u00e0 portuale norvegese di Bergen nel 1664, dopo il ritorno di Klim da Copenaghen, dove ha studiato filosofia e teologia presso l'Universit\u00e0 di Copenaghen e si \u00e8 laureato \"magna cum laude\". La sua curiosit\u00e0 lo spinge a indagare su una strana grotta in una montagna sopra la citt\u00e0, che emette regolari raffiche di aria calda. Finisce per cadere nel buco e dopo un po' 'si ritrova a fluttuare nello spazio libero.\nDopo alcuni giorni di orbita attorno al pianeta che gira intorno al sole interno, viene attaccato da un grifone e cade sul pianeta, che si chiama Nazar. L\u00e0 si aggira per un po' finch\u00e9 non viene attaccato, questa volta da un bue. Si arrampica su un albero e, con suo stupore, l'albero pu\u00f2 muoversi e parlare (questo ha urlato), ed \u00e8 fatto prigioniero da creature simili ad alberi con un massimo di sei braccia e facce appena sotto i rami. Viene accusato di tentato stupro sulla moglie del cancelliere comunale e viene processato. Il caso viene archiviato e viene incaricato dal Signore di Potu (lo stato utopico in cui si trova ora) di imparare la lingua.\nKlim impara rapidamente la lingua dei Potuan, ma questo si riflette male su di lui quando il Signore sta per assegnargli un lavoro, perch\u00e9 i Potuani credono che se uno percepisce un problema a un ritmo lento, meglio sar\u00e0 compreso e risolto. Ma, poich\u00e9 ha gambe considerevolmente pi\u00f9 lunghe dei Potuan, che camminano molto lentamente, \u00e8 destinato a essere il corriere personale del Signore, che consegna lettere e simili.\nDurante il corso del libro, Klim racconta vividamente la cultura dei Potuan, la loro religione, il loro modo di vivere e i molti paesi diversi situati a Nazar. Dopo la sua circumnavigazione a piedi di due mesi, \u00e8 sconvolto dal fatto che uomini e donne siano uguali e condividano lo stesso tipo di lavoro, quindi presenta un suggerimento al Signore di Potu per rimuovere le donne dalle posizioni pi\u00f9 alte nella societ\u00e0. Il suo suggerimento viene accolto male e viene condannato all'esilio al margine interno della crosta terrestre. L\u00ec acquisisce familiarit\u00e0 con un paese abitato da scimmie senzienti e dopo pochi anni diventa imperatore della terra di Quama, abitata dalle uniche creature degli Inferi che sembrano esseri umani. L\u00ec, si sposa e ha un figlio. Ma ancora una volta viene cacciato dal focolare e dalla casa a causa della sua tirannia e mentre fugge cade in un buco, che lo trasporta attraverso la crosta e torna di nuovo a Bergen.\nL\u00e0, viene scambiato dai cittadini come l'Ebreo errante, principalmente a causa di un malinteso linguistico (chiede a una coppia di ragazzi dove si trova in quamittiano, che \u00e8 Jeru Pikal Salim, e i ragazzi pensano che stia parlando di Gerusalemme). Viene a sapere che \u00e8 stato via per dodici anni e viene accolto dal suo vecchio amico, il sindaco Abelin, che scrive tutto quello che gli dice Klim. Successivamente riceve un lavoro come preside del college di Bergen e si sposa."}
{"id": "3879704", "revid": "46944499", "url": "https://it.wikipedia.org/wiki?curid=3879704", "title": "Last Night of the Proms", "text": ""}
{"id": "3879705", "revid": "5695", "url": "https://it.wikipedia.org/wiki?curid=3879705", "title": "Nicolai Klimii Iter Subterraneum", "text": ""}
{"id": "3879706", "revid": "1821847", "url": "https://it.wikipedia.org/wiki?curid=3879706", "title": "Nellie Connally", "text": "Nata ad Austin, in Texas, fu dal 1940 la moglie di John Connally, che ha servito come governatore del Texas e poi come Segretario del Tesoro. Era presente in prima persona all'omicidio di John F. Kennedy nel 1963. Prese parte a molte raccolte fondi e iniziative contro il diabete e il cancro al seno."}
{"id": "3879713", "revid": "767487", "url": "https://it.wikipedia.org/wiki?curid=3879713", "title": "La fortuna dell'irlandese", "text": "La fortuna dell'irlandese (\"The Luck of the Irish\") \u00e8 un film muto del 1920 diretto da Allan Dwan e interpretato da James Kirkwood e da Anna Q. Nilsson. La sceneggiatura si basa sul romanzo \"The Luck of the Irish\" di Harold MacGrath, pubblicato a New York nel 1917.\nTrama.\nA New York, l'idraulico di origine irlandese William Grogan vive sbirciando la vita degli altri dalla finestrella del suo scantinato. Un giorno vede passare un bel paio di scarpe, indossate da un bel paio di piedi: William \u00e8 colpito dal classico colpo di fulmine e cade innamorato. La proprietaria di quei piedi \u00e8 Ruth Warren, una giovane maestra di scuola che \u00e8 corteggiata da Norton Colburton, un dissoluto playboy. Ruth \u00e8 in procinto di sposare Colburton ma, all'ultimo momento, lo lascia: decide di andarsene e si imbarca su un piroscafo. Sulla nave, conosce Grogan che, nel frattempo, \u00e8 diventato ricco, avendo ereditato una fortuna. L'ex idraulico riconosce i piedi che lo avevano tanto colpito e si innamora della loro proprietaria. I due fanno amicizia e proseguono il viaggio insieme, spiati da uno scagnozzo che segue Ruth per conto di Colburton. Nelle citt\u00e0 che visitano, Grogan viene assalito pi\u00f9 volte, mentre Colburton cerca di avvicinare l'ex fidanzata. Riesce a rapirla per poi tenerla prigioniera in un bordello. Ma Grogan riesce a ritrovare la ragazza e a metterla in salvo. I due innamorati decidono allora di sposarsi il prima possibile.\nProduzione.\nIl film fu prodotto dalla Allan Dwan Productions, una piccola compagnia fondata dal regista Allan Dwan che oper\u00f2 solo tre anni, dal 1919 al 1922, e dalla Mayflower Photoplay Company.\nDistribuzione.\nIl copyright del film, richiesto dalla Mayflower Photoplay Corp., fu registrato il 31 dicembre 1919 con il numero LP14704. Distribuito dalla Realart Pictures, il film usc\u00ec nelle sale cinematografiche statunitensi nel febbraio 1920. In Italia, ribattezzato con il titolo \"La fortuna dell'irlandese\", fu distribuito nel 1924 con il visto numero 19490.\nNon si conoscono copie ancora esistenti della pellicola che viene considerata presumibilmente perduta."}
{"id": "3879715", "revid": "76963", "url": "https://it.wikipedia.org/wiki?curid=3879715", "title": "Rick Gomez", "text": "Ha recitato nella miniserie televisiva \"Band of Brothers - Fratelli al fronte\" e nel ruolo di Dave nel telefilm \"A proposito di Brian\". \u00c8 il fratello maggiore di Joshua Gomez."}
{"id": "3879716", "revid": "118517244", "url": "https://it.wikipedia.org/wiki?curid=3879716", "title": "Scipione Gentili", "text": "Biografia.\nScipione Gentili era il settimo degli otto figli di Matteo Gentili, medico ad Ascoli, e di Lucrezia Petrelli, entrambi di famiglia nobile. Nel 1579 il padre Matteo, temendo di essere accusato di eresia, decise di emigrare nella Germania protestante, concordando con la moglie che, tranne il primogenito Alberico che avrebbe seguito il padre, il resto della famiglia sarebbe rimasto nel paese natale. Ma a Lubiana, dove si erano stabiliti, Matteo e Alberico furono raggiunti dal giovanissimo Scipione il quale era stato sottratto alla madre, da parte di alcuni amici del padre, con un sotterfugio. Matteo ottenne l'incarico di archiatra dei ducati di Carinzia e di Carniola e rimase pertanto a Lubiana, mentre i suoi due figli si recarono a Tubinga, una citt\u00e0 universitaria. Qui i due fratelli si separarono: Scipione rimase a Tubinga, mentre Alberico emigr\u00f2 in Inghilterra dove divenne un importante giurista.\nAll'universit\u00e0 di Tubinga, dove si iscrisse il 21 giugno 1579, Scipione si interess\u00f2 dapprima alle discipline umanistiche; inizi\u00f2 a studiare giurisprudenza l'anno successivo a Wittenberg. Nel 1582 si trasfer\u00ec all'Universit\u00e0 di Leida, un centro calvinista, dove continu\u00f2 gli studi filologici con Giusto Lipsio e quelli giuridici con Hugues Doneau. Inizi\u00f2 in questo periodo a tradurre i Salmi in latino, un'attivit\u00e0 che continuer\u00e0 a svolgere per tutta la vita. Nel 1584 apparvero a Londra la prima traduzione dei \"Salmi\" e la traduzione in esametri latini dei due primi libri della \"Gerusalemme liberata\" di Torquato Tasso; quest'ultima opera ebbe successo e fu ristampata l'anno dopo a Venezia dal Salicato con una prefazione di Aldo Manuzio il Giovane.\nNel 1587 Scipione Gentili si trasfer\u00ec ad Heidelberg, dopo che Doneau aveva perso la cattedra a Leida per motivi religiosi. Gentili cerc\u00f2 di ottenere la cattedra di \"Istituzioni del diritto\" ad Heidelberg; non riuscendoci, in una composizione poetica ne diede la colpa a Giulio Pace, professore di diritto ad Heidelberg. Costui, offeso, lo denunci\u00f2 al senato accademico. Scipione Gentili lasci\u00f2 Heidelberg per Basilea, dove il 16 aprile 1589 ottenne il dottorato. Nella primavera del 1590 giunse ad Altdorf dove ritrov\u00f2 il suo maestro Doneau il quale insegnava diritto nella locale Accademia (\"Hochschulen\"). Grazie a Doneau, il 10 settembre 1590 Gentili ottenne la cattedra di \"Istituzioni\" ad Altdorf, succedendo a Hubert van Giffen (Hubertus Giphanius). Le lezioni di Gentili ebbero successo presso gli studenti di Altdorf, per cui i magistrati di Norimberga rifiutarono di prendere provvedimenti contro di lui quando le autorit\u00e0 accademiche di Heidelberg comunicarono all'Accademia di Altdorf l'espulsione di Scipione Gentile deciso il 29 agosto 1590 alla conclusione del processo intentatogli dal Pace.\nGentili complet\u00f2 i \"Commentarii de iure civili\" di Doneau, interrotti per la morte del maestro (4 maggio 1591), e successe alla cattedra di \"Codex\" tenuta dal Doneau. La fama di Gentili si diffuse e giunsero ad Altdorf allievi da tutte le parti della Germania, dalla Prussia, dalla Boemia e dai Paesi Bassi: gli studenti passarono dai 51 dell'anno accademico 1593-94 ai 149 del 1598-99.\nPubblic\u00f2 nel 1593 il trattato sui testamenti. Questo comport\u00f2 un aumento degli stipendi dei professori (quello del Gentili arriv\u00f2 fino a 500 fiorini d'oro), e nel giugno 1599 l'incarico di \"primarius\" (rettore dell'accademia). I magistrati di Norimberga tralasciarono inoltre di prendere provvedimenti per le intemperanze lamentate dagli abitanti di Altdorf: il Gentili era infatti dedito al bere, girava di notte per la citt\u00e0 insieme agli studenti e diventava talora violento: colp\u00ec per esempio con la spada un cittadino ferendolo all'occhio. L'attivit\u00e0 scientifica del Gentili era comunque intensa e riguardava anche la filologia.\nNel 1598 pubblic\u00f2 a Norimberga il \"Disputationum illustrium, sive De iure publico Populi Romani liber\", successivamente le quattro \"Disputationum ad Africanum\" sulle fonti di Sesto Cecilio Africano (Norimberga 1602-1607), gli importanti studi sul delitto di lesa maest\u00e0 e il \"De iurisdictione\".\nGentili ebbe relazioni con illustri intellettuali boemi soprattutto attraverso il calvinista lucchese Cesare Calandrini esule dal 1567 a Norimberga, e di cui nel 1612 spos\u00f2 la figlia Maddalena. Rifiut\u00f2 l'offerta di cattedre fatte da numerose universit\u00e0 europee, rimanendo ad Altdorf fino alla morte, avvenuta all'et\u00e0 di 53 anni.\nLa maggior parte delle opere di Scipione Gentili furono raccolte dall'editore Giovanni Gravier di Napoli in otto volumi pubblicati tra il 1763 e il 1769 (\"Scipionis Gentilis Opera omnia in plures tomos distributa\", Neapoli: sumtibus Joannis Gravier et Nepotis, 1763-1769) disponibili in Google Libri:"}
{"id": "3879717", "revid": "253269", "url": "https://it.wikipedia.org/wiki?curid=3879717", "title": "Jason Winston George", "text": ""}
{"id": "3879720", "revid": "827882", "url": "https://it.wikipedia.org/wiki?curid=3879720", "title": "Toyo Kogyo Soccer Club 1968", "text": "Questa voce raccoglie le informazioni riguardanti il Toyo Kogyo Soccer Club nelle competizioni ufficiali della stagione 1968.\nStagione.\nPer il quarto anno consecutivo il Toyo Kogyo si conferm\u00f2 campione del Giappone: nel corso del campionato la squadra prevalse su uno Yanmar Diesel capace di vincere il primo scontro diretto e di mantenere il passo fino all'ultima parte del girone di ritorno. In Coppa dell'Imperatore il cammino del Toyo Kogyo si interruppe ai quarti di finale, a causa di una sconfitta contro gli studenti dell'Universit\u00e0 di Waseda."}
{"id": "3879730", "revid": "827882", "url": "https://it.wikipedia.org/wiki?curid=3879730", "title": "Toyo Kogyo Soccer Club 1969", "text": "Questa voce raccoglie le informazioni riguardanti il Toyo Kogyo Soccer Club nelle competizioni ufficiali della stagione 1969.\nStagione.\nIl Toyo Kogyo inizi\u00f2 la stagione con la partecipazione al Campionato d'Asia per club, a cui ebbe diritto grazie alla vittoria del titolo nazionale nella stagione precedente: sconfitta in avvio di torneo dai futuri campioni del Maccabi Tel Aviv, la squadra si riprese fino a giungere al primo posto nel girone (a pari merito con gli israeliani) accedendo alle semifinali, dove fu sconfitto dai campioni sudcoreani dello Yangzee. Nella finale per il terzo posto il Toyo Kogyo riusc\u00ec infine a sconfiggere i campioni indiani del Mysore State.\nIn campionato la squadra accus\u00f2 una falsa partenza che le imped\u00ec di difendere il titolo di campione del Giappone: ciononostante il Toyo Kogyo riusc\u00ec a portare un ulteriore trofeo nella propria bacheca vincendo la loro terza Coppa dell'Imperatore sconfiggendo in finale gli studenti dell'universit\u00e0 di Rikky\u014d."}
{"id": "3879734", "revid": "729019", "url": "https://it.wikipedia.org/wiki?curid=3879734", "title": "48\u00ba Reggimento fanteria &quot;Ferrara&quot;", "text": "Il 48\u00ba Reggimento fanteria \"Ferrara\" \u00e8 stata un'unit\u00e0 militare del Regio Esercito Italiano e successivamente dell'Esercito Italiano.\nStoria.\nLe origini.\nDiscende dalla Colonna Mobile delle Romagne formata in Bologna, con elementi volontari, dal Governo Provvisorio il 2 luglio 1859; divisasi in due frazioni, le stesse dal 1\u00ba ottobre sono organizzate in due reggimenti. La 2\u00aa colonna mobile prende nome di 26\u00ba Reggimento Fanteria ed accoppiata al 25\u00b0 (gi\u00e0 1\u00aa colonna mobile) costituisce la nuova Brigata \"Ferrara\" nell'Esercito della Lega dell'Italia Centrale.\nNella seconda guerra mondiale (1939-1945).\nCon l'attuazione della legge 11 marzo 1926 sull'ordinamento dell'esercito, viene sciolto il 30 settembre 1926.\nIl 48\u00ba reggimento Fanteria \"Ferrara\" viene ricostituito il 1\u00ba luglio 1937 ed \u00e8 assegnato alla III Brigata di Fanteria. Costituite le divisioni binarie, il 28 marzo 1939 il reggimento entra nella Divisione di Fanteria \"Murge\" assieme al 47\u00ba Reggimento Fanteria e 14\u00ba Reggimento Artiglieria per d.f.; la G. U. il 24 maggio dello stesso anno cambia il proprio nominativo in quello di Divisione di Fanteria \"Ferrara\" (23\u00aa) e come tale prende poi parte al secondo conflitto mondiale. Il 15 aprile 1939 la Divisione, inviata in Albania, partecipa alla occupazione del territorio.\nGuerra 1940-43\n1940/41 - Il 10 giugno 1940 il reggimento ha in organico: comando e compagnia comando, tre battaglioni fucilieri, compagnia mortai da 81, batteria armi di accompagnamento da 65/17 e risulta schierato sul fronte greco-albanese. Combatte nelle battaglie di Kalibaki, Makricampos, Sella Radati, Tepeleni, Golico.\n1942/43 - \u00c8 dislocato in Montenegro con compiti di presidio e compie numerose operazioni di controguerriglia. Viene sciolto l'8 settembre 1943 a seguito degli eventi che determinarono l'armistizio.\nLa storia recente.\nRiorganizzato come battaglione, ha avuto sede presso la caserma \"Milano\" a Bari, fino al riordinamento generale dell'Esercito italiano avvenuto nel 1991.\nStemma.\nScudo Partito: nel primo troncato di nero e d'argento; nel secondo partito di rosso e d'argento, al destrocherio armato d'argento tenente un ramoscello d'ulivo di verde posto in palo; al capo d'oro carico di un palo d 'azzurro.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"FEDE E VALORE\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nMotto del Reggimento.\nFede e Valore"}
{"id": "3879736", "revid": "729019", "url": "https://it.wikipedia.org/wiki?curid=3879736", "title": "30\u00ba Reggimento fanteria &quot;Pisa&quot;", "text": "Il 30\u00ba Reggimento fanteria \"Pisa\" \u00e8 stata un'unit\u00e0 militare del Regio Esercito Italiano e successivamente con la denominazione di 30\u00ba Battaglione meccanizzato \"Pisa\" dell'Esercito Italiano.\nStoria.\nLe origini.\nViene formato il 5 maggio 1859, per decreto del Governo provvisorio della Toscana, con il nome di 2\u00ba Reggimento di linea, mediante la riunione dei battaglioni V e X di linea granducali.\nOnorificenze.\nDecorati.\nMedaglie d'Argento al Valor Militare\nMedaglia d'oro e di bronzo al valor militare\nStemma.\nScudo Partito: nel primo di rosso, alla croce di Pisa d'argento; nel secondo d'argento, alla banda d'azzurro, carica di una stella del campo; al capo d'oro\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"NON PROELIA SED VICTORIAS NUMERO\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nMotto del Reggimento.\nnon proelia sed victorias numero. Il significato del motto del Reggimento \u00e8: \"Non conto le battaglie ma le vittorie\"."}
{"id": "3879739", "revid": "729019", "url": "https://it.wikipedia.org/wiki?curid=3879739", "title": "244\u00ba Reggimento fanteria &quot;Cosenza&quot;", "text": "Il 244\u00ba Reggimento fanteria \"Cosenza\" \u00e8 stata un'unit\u00e0 militare del Regio Esercito Italiano e successivamente con la denominazione di 244\u00ba Battaglione fanteria \"Cosenza\" dell'Esercito Italiano.\nStemma.\nScudo Trinciato: nel primo d'argento, alla crocetta potenziata di nero; nel secondo d'azzurro, alla stella del primo sostenuta da una trangla ondata dello stesso.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"PERSISTO E VINCO\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nFesta del reggimento.\n\"15 giugno\" in ricordo della Battaglia del Solstizio dove la bandiera del Reggimento si guadagn\u00f2 la Medaglia d'Argento al Valor Militare."}
{"id": "3879742", "revid": "729019", "url": "https://it.wikipedia.org/wiki?curid=3879742", "title": "Metropolitana di Uijeongbu", "text": "La metropolitana di Uijeongbu (\uc758\uc815\ubd80\uacbd\ucca0\ub3c4, \"Uijeongbu gyeongcheoldo\"), soprannominata Linea U \u00e8 una linea di metropolitana leggera a guida automatica situata nella citt\u00e0 di Uijeongbu, nella periferia nord di Seul, e quindi integrata nel sistema della metropolitana di Seul. La linea \u00e8 stata inaugurata il 29 giugno 2012,\nLa linea utilizza la tecnologia VAL (trasporti).\nEsercizio e tariffe.\nIl costo di una corsa \u00e8 di 1300 won, e la frequenza \u00e8 di un treno ogni 6-10 minuti con punte di 3 minuti e mezzo nell'ora di punta della mattina. I treni circolano dalle 5 della mattina alle 12:30 della notte."}
{"id": "3879746", "revid": "20768", "url": "https://it.wikipedia.org/wiki?curid=3879746", "title": "Hobby &amp; Work", "text": "Hobby &amp; Work Publishing S.r.l. \u00e8 stata una casa editrice italiana con sede ad Arcore, Milano. Era specializzata in collezionismo attraverso pubblicazioni settimanali o quindicinali destinate ad appassionati che venivano distribuite sia in edicola che online.\nHa cessato di esistere come entit\u00e0 autonoma nel 2014; il marchio \u00e8 stato poi rilevato da Tema Promotional, che l'ha reimpiegato per la sua divisione part work su opere a volume e a fascicoli collezionabili."}
{"id": "3879750", "revid": "466539", "url": "https://it.wikipedia.org/wiki?curid=3879750", "title": "Llu\u00eds Homar", "text": "Biografia.\nStudi\u00f2 Giurisprudenza all'Universit\u00e0 autonoma di Barcellona senza completare gli studi ed entr\u00f2 all'Institut del Teatre della sua citt\u00e0 natale. Nel 1974 partecip\u00f2 all'opera Otello e successivamente entr\u00f2 nel gruppo del \"Teatro Escorpio\" prendendo parte a due lavori: \"Terra Baixa\" e \"Quiriquib\u00fa\". Nel 1976 fond\u00f2 con altri attori la Sociedad Cooperativa del Teatre Lliure di Barcellona in cui lavora ininterrottamente da allora (divenendone direttore artistico fra il 1992 e il 1998) e partecipando a numerosi spettacoli. Negli stessi anni Homar comparve per la prima volta in produzioni televisive, debuttando al cinema nel 1982 con \"La plaza del Diamante\".\nHomar ha interpretato molti ruoli al cinema. In Italia \u00e8 conosciuto per aver preso parte a \"La mala educaci\u00f3n\" (2004) e a \"Gli abbracci spezzati\" (2009), entrambi di Pedro Almod\u00f3var, e per aver interpretato il ruolo di Papa Alessandro VI nella serie tv italo-spagnola \"Los Borgia\". Ha lavorato con importanti registi spagnoli come Mario Camus, Vicente Aranda, Pilar Mir\u00f3, Gerardo Vera, Agust\u00ed Villaronga, Pau Freixas o Montxo Armend\u00e1riz. Ha preso parte a diverse fiction spagnole. Fra cui \"23-F: el d\u00eda m\u00e1s dif\u00edcil del rey\", film televisivo sul tentato golpe del 1981 in cui ha interpretato re Juan Carlos I."}
{"id": "3879753", "revid": "1543377", "url": "https://it.wikipedia.org/wiki?curid=3879753", "title": "Pestalotiopsis microspora", "text": "Pestalotiopsis microspora \u00e8 una specie di fungo ascomicete patogeno di piante superiori endofita, trovato anche nella foresta amazzonica, che ha mostrato la capacit\u00e0 di digerire e metabolizzare il poliuretano.\nInfatti in uno studio, apparso sulla rivista scientifica: \"Applied and Environmental Microbiology\" nel febbraio 2012, due ceppi di \"Pestalotiopsis microspora\" isolati hanno mostrato la capacit\u00e0 di crescere su un substrato di poliuretano (PUR) come unica fonte di carbonio sia in condizioni aerobiche e anaerobiche. La caratterizzazione molecolare di questa attivit\u00e0 metabolica suggerisce che una idrolasi dell'aminoacido serina \u00e8 responsabile della degradazione del PUR.\nAltre ricerche, pi\u00f9 datate, indicano la capacit\u00e0 del fungo \"Pestalotiopsis microspora\" di indurre la produzione di taxolo un potente chemioterapico da piante di origine himalaiana delle quali \u00e8 un endofita; mostrando, verso questa sostanza inibente la beta-tubulina presente microtubuli assemblati delle cellule eucariote, una resistenza (IC50) pari a 11,7 \u00b5M.\nIl genere fungino \"Pestalotiopsis\", e tra queste le specie: \"Pestalotiopsis microspora\", \"Pestalotiopsis vismiae\" e \"Pestalotiopsis leucothoes\", vantano anche propriet\u00e0 antibatteriche sui seguenti batteri: \"Escherichia coli\", \"Klebsiella pneumoniae\", \"Micrococcus luteus\", \"Staphylococcus aureus\", e \"Staphylococcus aureus\" meticillino-resistente (MRSA).\nInoltre, il fungo \u00e8 in grado di modificare strutturalmente l'acido ursolico."}
{"id": "3879765", "revid": "1573940", "url": "https://it.wikipedia.org/wiki?curid=3879765", "title": "Heteractis magnifica", "text": "L'anemone magnifica (Heteractis magnifica ()) \u00e8 un celenterato antozoo che vive nell'area indo-pacifica.\nDescrizione.\n\u00c8 un grosso antozoo solitario che pu\u00f2 raggiungere 1 m di diametro. Il corpo ha colorazione che varia dal rosa al viola. I tentacoli, di colore verde o brunastro, sono lunghi fino a 8\u00a0cm, e terminano con una punta arrotondata o leggermente rigonfia. Sono ricoperti da cellule urticanti, dette \"cnidoblasti\".\nBiologia.\nVive in simbiosi con diverse specie di pesci pagliaccio, tra cui \"Amphiprion ocellaris\", \"A. percula\", \"A. melanopus\", \"A. bicinctus\", \"A. clarkii\", \"A. nigripes\" e \"A. perideraion\". Pu\u00f2 avere inoltre rapporti di commensalismo con \"Dascyllus trimaculatus\", \"Periclimenes sarasvati\" e \"Periclimenes ornatus\".\nDistribuzione e habitat.\nVive nel mar Rosso e nell'indo-pacifico tropicale. \u00c8 specie tipica del \"reef\"."}
{"id": "3879767", "revid": "599013", "url": "https://it.wikipedia.org/wiki?curid=3879767", "title": "Edna O'Brien", "text": "Biografia.\nNata in un villaggio che pi\u00f9 tardi descriver\u00e0 come \"intenso\" e \"chiuso\", da una madre dal carattere forte che aveva fatto la cameriera a Brooklyn, prima di tornare in Irlanda e metter su famiglia con forti radici cattoliche, Edna O'Brien \u00e8 la figlia pi\u00f9 giovane ed \u00e8 stata educata dalle suore fino ai 16 anni. \nNel 1950 ha preso la licenza di farmacista e nel 1954 si \u00e8 sposata, nonostante il parere contrario dei suoi, con Ernest G\u00e9bler (1914-1998), scrittore e allora membro dell'Aosd\u00e1na, ente governativo irlandese composto da scrittori e artisti, dal quale divorzia nel 1964 dopo essersi trasferita a Londra e aver avuto due figli, Carlo e Sasha.\nSe in Irlanda si era formata leggendo autori come Tolstoj, Thackeray, e Francis Scott Fitzgerald, a Londra, dove ha vissuto nella periferia sud-ovest, ha scoperto James Joyce attraverso un libro di T. S. Eliot e leggendo \"A Portrait of the Artist as a Young Man\" ha capito che poteva diventare una scrittrice, di matrice autobiografica, ma con esplorazioni dell'universo interiore femminile che vanno oltre la persona singola.\nAll'inizio ha lavorato come lettrice per Hutchinson, poi le \u00e8 stato chiesto di scrivere. Il suo primo libro, \"The Country Girls\" (1960), scritto in tre mesi, in seguito parte di una trilogia che ne prende il nome e include \"The Lonely Girl\" (1962) e \"Girls in Their Married Bliss\" (1964), \u00e8 stato subito proibito in Irlanda per la franchezza con cui fa il ritratto della vita sessuale dei suoi personaggi. Anche per questo, si \u00e8 sottoposta negli anni 1960 alla cura del celebre psicologo e psichiatra Ronald David Laing, che invece di aiutarla a tornare sui binari della brava donna di casa l'aiut\u00f2 ad aprire altre porte della propria ricerca, spingendola a continuare a scrivere e a farsi portavoce dei problemi delle donne.\nIl successivo romanzo \"A Pagan Place\" (1970) parla di come si vive l'infanzia in una citt\u00e0 repressiva dell'infanzia stessa, e suscita ulteriori disapprovazioni da parte dei suoi parenti, in particolare la madre, la cui reazione alla carriera letteraria della figlia ha procurato diversi dubbi e problemi, ma anche nuove sfide e approfondimenti di ricerca alla scrittrice.\nNel 1981, ha scritto per il teatro, \"Virginia\" (su Virginia Woolf), opera andata in scena in Canada e poi all'Haymarket Theatre di Londra, con un'interpretazione eccellente di Maggie Smith. And\u00f2 poi in scena al \"The Public Theater\" di New York nella primavera del 1985. Altri lavori biografici della O'Brien includono una biografia di Joyce (1999) e \"Byron in Love\" (2009, su Lord Byron).\n\"House of Splendid Isolation\" (1994), \u00e8 un romanzo sull'Irish National Liberation Army, dove l'autrice in qualche modo si allontana da temi femministi, ai quali ritorna con \"Down by the River\" (1996), storia di una ragazzina violentata e costretta ad abortire, per poi scrivere \"In the Forest\" (2002) sul caso vero di uno schizofrenico che uccide una donna, il suo bambino di tre anni e un prete.\nHa ricevuto molti premi per la sua opera."}
{"id": "3879769", "revid": "599013", "url": "https://it.wikipedia.org/wiki?curid=3879769", "title": "Salaparuta bianco", "text": "Il Salaparuta bianco \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879772", "revid": "767487", "url": "https://it.wikipedia.org/wiki?curid=3879772", "title": "Stig (nome)", "text": "Origine e diffusione.\nNome originariamente danese, si tratta della forma moderna del norreno \"St\u00edgr\"; esso \u00e8 tratto dal verbo \"st\u00edga\" (\"passeggiare\", \"vagare\"), e il suo significato pu\u00f2 essere interpretato come \"sentiero\".\n\u00c8 pronunciato \"stig\" in norvegese e svedese, e \"sti\" in danese."}
{"id": "3879774", "revid": "599013", "url": "https://it.wikipedia.org/wiki?curid=3879774", "title": "Salaparuta Inzolia", "text": "Il Salaparuta Inzolia \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nVitigni con cui \u00e8 consentito produrlo.\nAnsonica ed Inzolia sono sinonimi.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879775", "revid": "599013", "url": "https://it.wikipedia.org/wiki?curid=3879775", "title": "Salaparuta Grillo", "text": "Il Salaparuta Grillo \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879776", "revid": "1543377", "url": "https://it.wikipedia.org/wiki?curid=3879776", "title": "Calendario internazionale femminile UCI 2012", "text": "Il calendario internazionale femminile UCI 2012 raggruppa le competizioni femminili di ciclismo su strada organizzate dall'Unione Ciclistica Internazionale.\nComposto da 76 eventi, iniziato il 1\u00ba febbraio con il Giro del Qatar e si concluder\u00e0 l'11 novembre con la Volta Feminina da Rep\u00fablica. Comprende sia gli eventi della Coppa del mondo di ciclismo su strada femminile 2012 sia le due gare dei Campionati del mondo di ciclismo su strada 2012.\nClassifiche.\n\"Risultati finali.\""}
{"id": "3879777", "revid": "599013", "url": "https://it.wikipedia.org/wiki?curid=3879777", "title": "Salaparuta Chardonnay", "text": "Il Salaparuta Chardonnay \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\""}
{"id": "3879778", "revid": "599013", "url": "https://it.wikipedia.org/wiki?curid=3879778", "title": "Salaparuta Catarratto", "text": "Il Salaparuta Catarratto \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879779", "revid": "88812", "url": "https://it.wikipedia.org/wiki?curid=3879779", "title": "Quipo", "text": ""}
{"id": "3879786", "revid": "124830761", "url": "https://it.wikipedia.org/wiki?curid=3879786", "title": "Giuseppe Ianigro", "text": "Biografia.\nNel 1962 interpret\u00f2 l'assessore Nicola De Bellis nella commedia di Luigi Zampa \"Gli anni ruggenti\", satira sulle ipocrisie della politica locale in epoca fascista. Nel 1973 ebbe il ruolo del nonno di Titta in \"Amarcord\" di Federico Fellini: particolarmente evocativa \u00e8 la scena, rimasta cara al regista, in cui l'anziano si smarrisce nella nebbia sul viale davanti a casa sua."}
{"id": "3879791", "revid": "363629", "url": "https://it.wikipedia.org/wiki?curid=3879791", "title": "Firbolg (Dungeons &amp; Dragons)", "text": ""}
{"id": "3879792", "revid": "282579", "url": "https://it.wikipedia.org/wiki?curid=3879792", "title": "Marina militare austro-ungarica", "text": ""}
{"id": "3879794", "revid": "599013", "url": "https://it.wikipedia.org/wiki?curid=3879794", "title": "Petter Christian Singsaas", "text": "Carriera.\nClub.\nSingsaas gioc\u00f2 nello Steinkjer, prima di passare al Molde. Esord\u00ec nella Tippeligaen con questa maglia, in data 22 aprile 1995, quando fu titolare nel successo per 0-6 in casa del Brann. Il 14 settembre 1997 segn\u00f2 la prima rete nella massima divisione norvegese, nel pareggio per 3-3 sul campo del Sogndal. Nel 2004 torn\u00f2 allo Steinkjer.\nNel 2005 firm\u00f2 ancora per il Molde e contribu\u00ec alla vittoria finale nell'edizione stagionale della Coppa di Norvegia. Al termine del campionato 2006, il club retrocesse nell'Adeccoligaen, ma Singsaas aiut\u00f2 la formazione a riconquistarsi la promozione immediata. Nel 2008 pass\u00f2 al S\u00f8rlia e nel 2009 torn\u00f2 nuovamente allo Steinkjer."}
{"id": "3879803", "revid": "1534511", "url": "https://it.wikipedia.org/wiki?curid=3879803", "title": "Victoria University of Manchester", "text": ""}
{"id": "3879806", "revid": "47767", "url": "https://it.wikipedia.org/wiki?curid=3879806", "title": "Tora (nome)", "text": "Origine e diffusione.\nContinua il nome norreno \"\u00de\u00f3ra\", che potrebbe trattarsi tanto di una forma femminile di \"\u00de\u00f3rr\" (l'attuale Thor) quanto di un'abbreviazione di svariati prenomi norreni che cominciavano con l'elemento \"\u00de\u00f3rr\" (\"tuono\"). Le forme Tova, Tove e Tuva sono derivate da \"T\u00f3fa\" un diminutivo analogo a \"\u00de\u00f3ra\".\nIl nome \u00e8 portato, nella mitologia norrena, dalla moglie del re danese Ragnarr Lo\u00f0br\u00f3k, \u00de\u00f3ra Town-Hart."}
{"id": "3879808", "revid": "767487", "url": "https://it.wikipedia.org/wiki?curid=3879808", "title": "Thora", "text": "I Thora sono stati un gruppo musicale gothic metal tedesco, formatosi ad Aquisgrana nel 1999."}
{"id": "3879812", "revid": "47767", "url": "https://it.wikipedia.org/wiki?curid=3879812", "title": "Tove", "text": ""}
{"id": "3879813", "revid": "47767", "url": "https://it.wikipedia.org/wiki?curid=3879813", "title": "\u00de\u00f3ra", "text": ""}
{"id": "3879814", "revid": "1543377", "url": "https://it.wikipedia.org/wiki?curid=3879814", "title": "Rino Avesani", "text": "Biografia.\nProfessore ordinario dal 1970 al 1976 nella Facolt\u00e0 di Lettere e Filosofia dell'Universit\u00e0 di Macerata, ha insegnato Letteratura umanistica e, per incarico, Paleografia e Diplomatica. A Macerata \u00e8 stato inoltre Direttore dell'Istituto di Filologia classica e di quello di Paleografia e Bibliologia; poi, dal 1974 al 1976, Preside della stessa Facolt\u00e0 di Lettere. A Roma, presso la Facolt\u00e0 di Lettere e Filosofia dell'Universit\u00e0 \"La Sapienza\" di Roma, dal 1976 al 2006 ha insegnato prima Filologia medievale e umanistica e quindi Letteratura latina medievale. Nella stessa universit\u00e0 ha ricoperto il ruolo di Direttore del Dipartimento di Filologia classica negli anni 1985-1990 e 2002-2005 ed \u00e8 dal 2009 professore emerito.\n\u00c8 stato Scrittore per i codici latini della Biblioteca Apostolica Vaticana dal 1960 al 1971 e dal 1968 al 1972 professore incaricato di Codicologia, alla Scuola vaticana di paleografia diplomatica e archivistica.\nDal 1976 al 1993 ha insegnato Codicologia e Storia della tradizione manoscritta presso la Scuola speciale per archivisti e bibliotecari della Sapienza di Roma.\nDal 1989 \u00e8 docente di Latino medievale presso la Pontificia Universit\u00e0 Antonianum di Roma.\n\u00c8 uno dei maggiori studiosi dell'umanesimo veronese.\n\u00c8 socio corrispondente dell'Accademia di agricoltura, scienze e lettere di Verona, dell'Accademia degli Intronati di Siena, socio effettivo della Societ\u00e0 romana di storia patria, dell'Istituto nazionale di studi romani, procustode della Societ\u00e0 letteraria Arcadia e socio onorario della Societ\u00e0 Dantesca Italiana. Dal 2012 \u00e8 socio corrispondente della Reial Acad\u00e8mia de Bones Lletres di Barcellona.\nCon Claudio Leonardi \u00e8 stato tra i fondatori e direttori del bollettino bibliografico Medioevo latino e tra i fondatori della Societ\u00e0 italiana per lo studio del Medioevo latino (SISMEL), della quale \u00e8 oggi socio onorario; \u00e8 nel Consiglio direttivo della Rivista di storia della Chiesa in Italia, di Italia medioevale e umanistica, degli Studi medievali e umanistici.\nI suoi principali interessi di ricerca vertono sulla storia della scuola medievale ai primi livelli, sulla figura di Enea Silvio Piccolomini (Pio II) e la sua cerchia; sulla letteratura veronese in et\u00e0 medievale e umanistica."}
{"id": "3879817", "revid": "47767", "url": "https://it.wikipedia.org/wiki?curid=3879817", "title": "T\u00f3fa", "text": ""}
{"id": "3879821", "revid": "1573940", "url": "https://it.wikipedia.org/wiki?curid=3879821", "title": "Seifuku ga jama o suru", "text": " \u00e8 il secondo singolo discografico major (quarto in assoluto) del gruppo di idol giapponesi AKB48, pubblicato dall'etichetta DefSTAR Records il 31 gennaio 2007. Il singolo \u00e8 arrivato alla settima posizione della classifica dei singoli pi\u00f9 venduti della settimana Oricon.\nFormazione.\nAll'incisione della title track del singolo hanno partecipato quattordici membri facenti parte del Team A e del Team K:\nAll'incisione del lato B hanno partecipato i seguenti membri:"}
{"id": "3879822", "revid": "36426", "url": "https://it.wikipedia.org/wiki?curid=3879822", "title": "Salaparuta Nero d'Avola", "text": "Il Salaparuta Nero d'Avola \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879823", "revid": "599013", "url": "https://it.wikipedia.org/wiki?curid=3879823", "title": "Salaparuta Nero d'Avola riserva", "text": "Il Salaparuta Nero d'Avola riserva \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nTecniche produttive.\nIl Salaparuta Nero d'Avola riserva deve esser invecchiato per almeno due anni (a partire dal 1\u00ba novembre dell'anno di vendemmia) di cui almeno sei mesi in recipienti di legno\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879825", "revid": "599013", "url": "https://it.wikipedia.org/wiki?curid=3879825", "title": "Salaparuta Merlot", "text": "Il Salaparuta Merlot \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879826", "revid": "1543377", "url": "https://it.wikipedia.org/wiki?curid=3879826", "title": "Aitakatta", "text": " \u00e8 il primo singolo discografico major (terzo in assoluto) del gruppo di idol giapponesi AKB48, pubblicato dall'etichetta DefSTAR Records il 25 ottobre 2006. Il singolo \u00e8 arrivato alla dodicesima posizione della classifica dei singoli pi\u00f9 venduti della settimana Oricon.\nFormazione.\nAll'incisione della title track e del lato B del singolo hanno partecipato venti membri facenti parte del Team A e del Team K:"}
{"id": "3879828", "revid": "599013", "url": "https://it.wikipedia.org/wiki?curid=3879828", "title": "Salaparuta Merlot riserva", "text": "Il Salaparuta Merlot riserva \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nTecniche produttive.\nIl Salaparuta rosso riserva deve esser invecchiato per almeno due anni (a partire dal 1\u00ba novembre dell'anno di vendemmia) di cui almeno sei mesi in recipienti di legno\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879829", "revid": "1906976", "url": "https://it.wikipedia.org/wiki?curid=3879829", "title": "Ferrari F2012", "text": "La Ferrari F2012 (numero di progetto 663) \u00e8 la cinquantottesima monoposto costruita dalla casa automobilistica Ferrari per partecipare al campionato mondiale di Formula 1 2012.\nPresentata il 3 febbraio 2012 tramite il sito web ufficiale della scuderia, la F2012 sostituisce la 150\u00ba Italia, la quale aveva disputato la stagione 2011. Il progetto non si pone come un'evoluzione del modello precedente ma \u00e8 stato realizzato partendo da zero, e presenta diversi elementi innovativi che hanno reso particolarmente ardua la fase di progettazione nonch\u00e9 il superamento dei crash test laterali.\nLa vettura \u00e8 affidata (come l'anno precedente) a Fernando Alonso e Felipe Massa; i collaudatori sono Giancarlo Fisichella, Marc Gen\u00e9 e Davide Rigon, sebbene a quest'ultimo spetti ufficialmente soltanto lo sviluppo del simulatore. Con la F2012, la Scuderia Ferrari si \u00e8 classificata al secondo posto nel campionato costruttori con 400 punti, alle spalle della vincitrice Red Bull; per quanto riguarda il campionato piloti, Alonso si \u00e8 anche lui piazzato secondo nella graduatoria con 278 punti, dietro al campione del mondo Sebastian Vettel, mentre l'altro ferrarista Massa ha chiuso la stagione in settima posizione.\nPresentazione.\nContrariamente alla tradizione, la presentazione della F2012 \u00e8 avvenuta il 3 febbraio 2012 via web alla presenza dei piloti e dei vertici della scuderia, conformandosi cos\u00ec al costume delle altre scuderie che gi\u00e0 da qualche anno utilizzavano la rete per presentare le proprie vetture. Tuttavia l'utilizzo della rete \u00e8 stato un ripiego, in quanto la classica presentazione davanti ai giornalisti \u00e8 stata annullata in seguito alla straordinaria ondata di maltempo che ha colpito l'Italia nelle prime settimane del 2012. Anche il classico shakedown sulla pista di Fiorano \u00e8 stato annullato a causa della massiccia presenza di neve sulla pista.\nLivrea e sponsor.\nLa vettura presenta la classica colorazione rossa con inserti bianchi, dovuti allo sponsor Santander. Sul cofano motore \u00e8 collocato il logo della Scuderia Ferrari, mentre sull'alettone ci sono i loghi delle aziende AMD e Kaspersky.\nSviluppo.\nContrariamente agli ultimi anni, la nuova monoposto di Maranello non si presenta come un'evoluzione del modello che l'ha preceduta, in questo caso la 150\u00ba Italia, ma \u00e8 una vettura completamente nuova. Naturalmente la sua progettazione ha seguito le nuove direttive regolamentari per la stagione 2012 come l'abolizione degli scarichi che soffiano sul diffusore, la modifica ai test di rigidit\u00e0 per l'omologazione dell'alettone anteriore e alla massima altezza da terra consentita del musetto.\nLa progettazione e lo sviluppo della nuova F2012 sono stati portati avanti sotto la direzione tecnica di Pat Fry che si \u00e8 avvalso della collaborazione, oltre che di Nicholas Tombazis, di diversi nuovi tecnici di secondo piano arrivati durante l'inverno onde cercare di risolvere alla base i problemi di aerodinamica che hanno afflitto le monoposto delle stagioni precedenti.\nNel complesso la F2012 si \u00e8 rivelata una vettura complicata e di non facile interpretazione, sia dal punto di vista della guida che degli assetti, proprio a causa del fatto di rappresentare un taglio netto col passato. Infatti prima di poter sfruttare a pieno tutto il potenziale della vettura, alla Scuderia hanno dovuto aspettare diverse gare per capire in quale direzione indirizzare lo sviluppo che gi\u00e0 dopo i primi test invernali sembrava aver preso la strada sbagliata rispetto a McLaren, Red Bull e Lotus. Infatti nelle prime gare entrambi i piloti lamentavano difficolt\u00e0 nell'inserimento in curva e mancanza di trazione, non tanto dovuta alle gomme ma alla mancanza di carico. Infatti, come nel 2011, la F2012 riusciva a dare il meglio di s\u00e9 in piste con curve lente dove conta la trazione meccanica, ma aveva difficolt\u00e0 in piste con curve di media percorrenza dove l'aerodinamica prevale sulla meccanica. Anche il comportamento con le gomme, che inizialmente entravano subito in temperatura ma si consumavano troppo presto, \u00e8 stato lentamente migliorato fino a raggiungere un buon livello. Un altro dei problemi che ha perseguitato la F2012 per quasi l'intera stagione \u00e8 stata la cronica carenza di velocit\u00e0 massima causata per lo pi\u00f9 da un non perfetto studio dei flussi interni.\nAerodinamica.\nDal punto di vista aerodinamico la F2012 presenta diverse novit\u00e0 ed elementi innovativi che la distinguono dalla concorrenza. Sicuramente il primo elemento caratteristico che balza all'occhio \u00e8 la presenza dell'antiestetica gobba anteriore introdotta per la necessit\u00e0 di abbassare il musetto. La F2012 \u00e8 una delle monoposto (insieme a Sauber C31 e Williams FW34) ad aver interpretato il regolamento con una soluzione piuttosto netta: scocca e relativo scalino sono piatti, con angoli netti, senza alcuna modellatura. In questo modo si pu\u00f2 mantenere un grande spazio per i flussi d'aria al di sotto della scocca. Per indirizzare al meglio tali flussi sono stati allungati verso l'intero i piloni che sostengono l'ala anteriore e introdotti dei deflettori sotto il musetto che, dopo i test al Mugello di maggio, sono stati spostati pi\u00f9 indietro e fissati al telaio.\nUn'altra caratteristica della F2012 sarebbe dovuta essere l'ala anteriore flessibile provata nelle ultime gare del , ma una modifica ai criteri di rigidit\u00e0 per l'omologazione degli alettoni ha in parte vanificato questo aspetto costringendo a scegliere un compromesso.\nMa gli interventi pi\u00f9 corposi si sono avuti nella zona del cambio onde migliorare la qualit\u00e0 dei flussi sul diffusore. Il cambio stesso infatti \u00e8 stato ridotto negli ingombri e le pance allungate e rastremate grazie all'adozione di nuovi radiatori. L'adozione della sospensione pull-rod ha permesso di contenere ulteriormente gli ingombri. Anche gli scarichi sono nuovi ma posizionati in modo da avere ancora un po' di quell'effetto soffiaggio perso a causa del nuovo regolamento. Infatti erano stati collocati in due \"orecchie\" alle estremit\u00e0 della carrozzeria e orientati in modo da indirizzare il flusso dei gas di scarico alle estremit\u00e0 del diffusore e siglillarlo sul flusso d'aria passante sotto la vettura. Tuttavia questa soluzione, adottata anche dalla McLaren, \u00e8 stata abbandonata dopo i primi test invernali in quanto i gas di scarico arrivavano a surriscaldare gli pneumatici degradandoli anzitempo. Per la prima gara del 2012 si \u00e8 deciso quindi di adottare una soluzione pi\u00f9 conservativa, stile Lotus e Mercedes, con gli scarichi collocati all'interno e indirizzati verso l'ala posteriore. Questa configurazione per\u00f2 era vistosamente posticcia in quanto non erano stati eliminati gli alloggiamenti degli scarichi originali alle estremit\u00e0 della carrozzaria che rimanevano cos\u00ec inutilizzati. Questa soluzione \u00e8 stata conservata fino ai test del Mugello dove finalmente si \u00e8 vista una carrozzeria meglio profilata sui nuovi scarichi e un nuovo diffusore, pi\u00f9 incurvato e con una piccola nervatura sul profilo superiore esterno, che sarebbe stato utilizzato nel successivo Gran Premio di Spagna. Tuttavia i tecnici di Maranello non avevano rinunciato alla soluzione originale che, dopo esser stata provata sempre al Mugello, \u00e8 riapparsa per la prima volta in gara a Montreal dove la F2012 ha presentato le prime importanti evoluzioni. La sostanziale differenza rispetto agli scarichi visti alla presentazione della vettura stava nella rinuncia alle vistose \"orecchie\" per annegare gli scarichi nella carrozzeria.\nInoltre, per riuscire a sfruttare al meglio i nuovi scarichi, sono state ridisegnate le paratie laterali dell'alettone posteriore che adesso offre meno resistenza all'avanzamento e garantisce una migliore velocit\u00e0 di punta.\nAltri elementi caratteristici della F2012 sono i deflettori laterali, che nel corso della stagione hanno cambiato pi\u00f9 volte forma, in cui sono state inglobate le strutture anti urto del telaio. Al lavoro di sviluppo non si sono nemmeno risparmiate le prese d'aria dei freni conformate in modo tale da ripulire il flusso d'aria nella zona delle ruote anteriori.\nTelaio e sospensioni.\nLe altre novit\u00e0 riguardavano il passaggio alle sospensioni pull-rod non solo al posteriore come tutte le altre squadre, ma anche all'anteriore con una configurazione estrema: il puntone lavora con un angolo ridottissimo, pi\u00f9 per motivi aerodinamici che meccanici. Soluzione resa possibile con l'innalzamento dei triangoli inferiori, ancorati alla scocca quasi all'altezza del centro ruota. \u00c8 la prima volta dal che si vede una sospensione a pull-rod anteriore su una F1. L'adozione del pull-rod anteriore ha avuto come conseguenza l'intera riprogettazione del telaio per alloggiare i nuovi attacchi della sospensione e in alcune occasioni c'\u00e8 chi ha sostenuto che proprio la presenza di questa nuova sospensione fosse una delle cause dei problemi di inserimento in curva della F2012 spesso lamentati da entrambi i piloti.\nMotore.\nEssendo stato stabilito da regolamento il blocco dello sviluppo dei motori a partire dal , il propulsore della F2012 \u00e8 l'ormai collaudatissimo V8 Tipo 056 a 90\u00b0 montato per la prima volta sulla 248 F1. Il lavoro dei motoristi si \u00e8 per questo concentrato sull'ottimizzazione dei consumi e sull'affidabilit\u00e0.\nNel 2012 \u00e8 venuta anche a mancare la discussione riguardo agli scarichi soffiati che aveva caratterizzato tutto il 2011. Infatti la Federazione ha deciso di vietare l'uso di mappature che permettessero di utilizzare i gas di scarico come un componente aerodinamico soffiando sul diffusore anche in rilascio ad acceleratore chiuso. La Federazione ha anche imposto severe limitazioni sul posizionamento degli scarichi. Tuttavia questo non \u00e8 bastato per evitare che tutte le squadre cercassero di sfruttare ancora in qualche modo i gas di scarico per generare carico aerodinamico. La sostanziale differenza a livello di motore tra le due configurazioni di scarichi \u00e8 una potenza leggermente inferiore per la configurazione introdotta a Montr\u00e9al.\nTrasmissione.\nLa trasmissione della F2012 si \u00e8 rivelata una delle migliori nel corso della stagione. Il cambio, interamente realizzato in carbonio e con tempi di cambiata minimi, \u00e8 stato infatti interamente riprogettato rispetto al 2011 e si presenta come lungo e stretto per cercare di ottenere una parte finale delle pance il pi\u00f9 possibile rastremata. La trasmissione si \u00e8 rivelata anche uno dei punti di forza della vettura nelle partenze da fermo.\nKERS.\nRispetto al 2011 il KERS rimane sostanzialmente invariato e, come per la 150\u00ba Italia, si trova in un vano ricavato nel serbatoio. Per quanto riguarda le prestazioni sono quelle imposte dalla FIA gi\u00e0 a partire dal 2009: 400 kilojoule di energia utilizzabile che equivalgono a circa 60 kilowatt (82 CV) di potenza per un periodo massimo di 6,7 secondi al giro.\nCarriera agonistica.\nStagione 2012.\nIn una prima parte di campionato molto caotica, all'esordio stagionale in Australia i piloti Ferrari non riescono a qualificarsi tra i primi dieci; a fine gara Fernando Alonso \u00e8 quinto, mentre Felipe Massa \u00e8 costretto al ritiro in seguito a una collisione con la Williams del connazionale Senna. La F2012 di Alonso ottiene la prima vittoria al Gran Premio della Malesia, precedendo sul traguardo la Sauber (anch'essa motorizzata Ferrari) del messicano P\u00e9rez; in una gara interrotta a pochi giri dal via da un violento temporale, e ripartita in regime di safety car, Massa termina al quindicesimo posto. A Shanghai \u00e8 ancora lo spagnolo a ottenere il miglior piazzamento del team, chiudendo in nona posizione, mentre \u00e8 necessario attendere il Gran Premio del Bahrein per vedere, per la prima volta nella stagione, entrambe le Ferrari in zona punti, rispettivamente settima e nona con Alonso e Massa.\nLa monoposto italiana rialza la testa in Spagna, dove Alonso finisce in seconda posizione alle spalle della Williams del venezuelano Maldonado; l'asturiano conquista nell'occasione la vetta della classifica piloti in coabitazione col campione in carica, il tedesco Vettel della Red Bull. Il pilota della rossa si conferma sulle strade di Monaco terminando la gara al terzo posto, col compagno di squadra brasiliano poco dietro al sesto posto. Al Gran Premio del Canada c'\u00e8 invece un passo indietro della F2012, con lo spagnolo che, dopo aver condotto la gara per parecchi giri, deve accontentarsi della quinta piazza a causa d'un elevato degrado delle gomme, mentre Massa finisce cinque posizioni indietro.\nAlonso si riscatta in patria a Valencia, dove raggiunge il gradino pi\u00f9 alto del podio dopo una rimonta dall'undicesima casella della griglia; chiude poi secondo a Silverstone, e infine trionfa in Germania \u2013 l'ultima vittoria stagionale della Scuderia Ferrari \u2013, risultati che lo portano alla testa solitaria del campionato. \u00c8 invece un periodo difficile per l'altra F2012 di Massa, spesso relegato ai margini della zona punti. Prima della pausa estiva si disputa il Gran Premio d'Ungheria, chiuso dalle monoposto di Alonso e Massa al quinto e nono posto.\nLa seconda parte del campionato ha inizio a Spa-Francorchamps, gara dove appena dopo il via, un incidente innescato dalla Lotus del francese Grosjean coinvolge l'inglese Hamilton e Alonso, col ferrarista costretto al ritiro ritrovandosi con un'auto estremamente danneggiata nonch\u00e9 una spalla dolorante. Dopo dodici Gran Premi, lo spagnolo \u00e8 tuttavia ancora il leader della classifica anche se il suo margine su alcuni degli inseguitori inizia ad assottigliarsi sensibilmente. Nell'appuntamento di casa della Ferrari, a Monza, durante le qualifiche l'auto di Alonso viene fermata da un problema alla barra posteriore che lo relega in decima posizione, ma il giorno dopo lo spagnolo riesce a rimontare fino all'ultimo gradino del podio; Massa \u00e8 subito dietro.\nNel Gran Premio di Singapore, che apre la fase conclusiva della stagione, Alonso ottiene ancora un terzo posto, mentre il suo compagno di squadra l'ottavo. A Suzuka lo spagnolo \u00e8 invece costretto al ritiro gi\u00e0 alla prima curva dopo la partenza, in seguito al contatto tra la sua posteriore sinistra e l'ala anteriore della Lotus del finlandese R\u00e4ikk\u00f6nen, vedendo cos\u00ec ridursi considerevolmente il suo margine in graduatoria generale da Vettel, vincitore della prova nipponica; Massa torna invece sul podio (da cui mancava dal Gran Premio di Corea 2010), al secondo posto, cogliendo il suo miglior risultato con la F2012 e superando per la seconda volta in stagione il compagno di scuderia.\nLe vetture dei due ferraristi chiudono terza e quarta, rispettivamente con l'asturiano e il brasiliano, sul tracciato sudcoreano di Yeongam, mentre in India Alonso \u00e8 secondo con Massa sesto. Tuttavia, \u00e8 gi\u00e0 avvenuto il sorpasso di Vettel nella classifica piloti; anche a fronte di una F2012 che, pur portando stabilmente i suoi due alfieri sul podio, a differenza della rivale Red Bull non ottiene pi\u00f9 vittorie sino al termine dell'anno.\nArrivati al rush finale del campionato, ad Abu Dhabi Alonso \u00e8 ancora secondo dietro al vincitore R\u00e4ikk\u00f6nen, rosicchiando solo pochi punti a Vettel, terzo e autore di una grande rimonta dal fondo dello schieramento; punti per giunta subito restituiti nel penultimo appuntamento degli Stati Uniti, dove il tedesco e lo spagnolo chiudono a posizioni invertite rispetto alla gara araba. Si arriva cos\u00ec all'ultima gara del campionato, ovvero Interlagos, dove Alonso \u00e8 staccato da Vettel di 13 punti: in gara lo spagnolo non sfigura e ottiene un nuovo podio giungendo secondo, dietro alla McLaren di Button e davanti al compagno di scuderia Massa, terzo di fronte al pubblico casalingo; alla partenza, Vettel viene toccato da Senna e finisce in coda al gruppo, tuttavia a fine gara riesce a conquistare una sesta posizione che gli garantisce il titolo mondiale a discapito dello spagnolo.\nCon la F2012, la Scuderia Ferrari conclude il campionato costruttori al secondo posto, dietro all'angloaustriaca Red Bull. La monoposto italiana conquista tre vittorie e due pole position nell'arco della stagione, tutte appannaggio di un Alonso che termina anch'egli secondo nella classifica piloti; l'altro ferrarista Massa \u00e8 settimo in graduatoria. Neanche un giro veloce, invece, viene fatto registrare dalla monoposto di Maranello, a dimostrazione di una F2012 affidabile e costante durante tutto il campionato, ma carente in gara dal punto di vista prettamente velocistico."}
{"id": "3879832", "revid": "599013", "url": "https://it.wikipedia.org/wiki?curid=3879832", "title": "Salaparuta Cabernet Sauvignon", "text": "Il Salaparuta Cabernet Sauvignon \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879833", "revid": "767487", "url": "https://it.wikipedia.org/wiki?curid=3879833", "title": "Gard Kristiansen", "text": "Carriera.\nClub.\nKristiansen cominci\u00f2 la carriera con la maglia dello Holter. Pass\u00f2 poi al Lillestr\u00f8m, per cui debutt\u00f2 nella Tippeligaen il 30 luglio 1995, sostituendo Jan Ove Pedersen nella vittoria per 6-0 sullo H\u00f8dd. Il 4 settembre 1996 segn\u00f2 la prima rete nella massima divisione norvegese, nel successo per 3-0 sul Molde.\nSi trasfer\u00ec poi al Sarpsborg, club militante nella 1. divisjon. Esord\u00ec in squadra il 20 aprile 1997, quando fu titolare nel pareggio a reti inviolate contro il V\u00e5lerenga. Il 5 ottobre segn\u00f2 la prima rete, nella sconfitta per 2-4 contro il Runar.\nL'anno successivo firm\u00f2 per il Moss, tornando cos\u00ec nella Tippeligaen. Gioc\u00f2 il primo incontro in squadra il 13 aprile 1998, subentrando a Christian Petersen nel successo per 0-1 sul Brann. Il 25 luglio 1999 arriv\u00f2 la prima rete, nella vittoria per 2-0 sullo Stab\u00e6k. Nel 2002 gioc\u00f2 allo Sprint-Jel\u00f8y, per poi tornare al Moss.\nNel 2007 ebbe una breve esperienza all'Eidsvold Turn e, nel corso dello stesso anno, divent\u00f2 allenatore-giocatore del Rapid."}
{"id": "3879834", "revid": "123260710", "url": "https://it.wikipedia.org/wiki?curid=3879834", "title": "Torsten", "text": "Origine e diffusione.\nDeriva dal nome norreno \"\u00de\u00f3rsteinn\" che significa \"pietra di Thor\", essendo composto dal nome Thor combinato con \"steinn\", \"pietra\". Il nome Dustin \u00e8, tramite il cognome \"Thurstan\", un derivato di \"\u00de\u00f3rsteinn\"."}
{"id": "3879836", "revid": "47767", "url": "https://it.wikipedia.org/wiki?curid=3879836", "title": "\u00deorsteinn", "text": ""}
{"id": "3879837", "revid": "47767", "url": "https://it.wikipedia.org/wiki?curid=3879837", "title": "Thorsten", "text": ""}
{"id": "3879838", "revid": "1442080", "url": "https://it.wikipedia.org/wiki?curid=3879838", "title": "Campionato europeo di pallavolo femminile Under-19 1966", "text": "Il Campionato europeo di pallavolo femminile Under-19 1966 si \u00e8 svolto dal 21 al 29 luglio 1966 a Budapest, in Ungheria. Al torneo hanno partecipato 12 squadre nazionali europee e la vittoria finale \u00e8 andata per la prima volta all'URSS.\nGironi.\nDopo la prima fase a gironi, le prime due classificate hanno acceduto al girone per il primo posto, conservando il risultato dello scontro diretto; le ultime due classificate hanno acceduto al girone per il settimo posto, conservando il risultato dello scontro diretto.\nPodio.\nCampione.\nURSS(Primo titolo)\nSecondo posto.\nGermania dell'Est\nTerzo posto.\nCecoslovacchia"}
{"id": "3879839", "revid": "599013", "url": "https://it.wikipedia.org/wiki?curid=3879839", "title": "Salaparuta Cabernet Sauvignon riserva", "text": "Il Salaparuta Cabernet Sauvignon riserva \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nTecniche produttive.\nIl Salaparuta Cabernet Sauvignon riserva deve esser invecchiato per almeno due anni (a partire dal 1\u00ba novembre dell'anno di vendemmia) di cui almeno sei mesi in recipienti di legno\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879840", "revid": "47767", "url": "https://it.wikipedia.org/wiki?curid=3879840", "title": "Thorstein", "text": ""}
{"id": "3879841", "revid": "47767", "url": "https://it.wikipedia.org/wiki?curid=3879841", "title": "Torstein", "text": ""}
{"id": "3879843", "revid": "47767", "url": "https://it.wikipedia.org/wiki?curid=3879843", "title": "Torsti", "text": ""}
{"id": "3879844", "revid": "599013", "url": "https://it.wikipedia.org/wiki?curid=3879844", "title": "Salaparuta Syrah", "text": "Il Salaparuta Syrah \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nTecniche produttive.\nIl Salaparuta rosso riserva deve esser invecchiato per almeno due anni (a partire dal 1\u00ba novembre dell'anno di vendemmia) di cui almeno sei mesi in recipienti di legno\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879847", "revid": "599013", "url": "https://it.wikipedia.org/wiki?curid=3879847", "title": "Salaparuta Syrah riserva", "text": "Il Salaparuta Syrah riserva \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nTecniche produttive.\nIl Salaparuta Syrah riserva deve esser invecchiato per almeno due anni (a partire dal 1\u00ba novembre dell'anno di vendemmia) di cui almeno sei mesi in recipienti di legno\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3879848", "revid": "767487", "url": "https://it.wikipedia.org/wiki?curid=3879848", "title": "Skirt, hirari", "text": " \u00e8 il secondo singolo discografico del gruppo di idol giapponesi AKB48, pubblicato dall'etichetta indipendente AKS il 7 giugno 2006. Il singolo \u00e8 arrivato alla tredicesima posizione della classifica dei singoli pi\u00f9 venduti della settimana Oricon.\nFormazione.\nAll'incisione della title track del singolo hanno partecipato sette membri facenti parte del Team A:\nAll'incisione del lato B hanno partecipato i seguenti membri:"}
{"id": "3879849", "revid": "84184", "url": "https://it.wikipedia.org/wiki?curid=3879849", "title": "Gotescalco il Sassone", "text": ""}
{"id": "3879853", "revid": "1861950", "url": "https://it.wikipedia.org/wiki?curid=3879853", "title": "Air Atlanta Icelandic", "text": "Air Atlanta Icelandic \u00e8 una compagnia aerea charter e cargo con sede a K\u00f3pavogur, Islanda. \u00c8 specializzata in leasing di aerei con la modalit\u00e0 wet lease sia per voli cargo che passeggeri; inoltre si occupa di servizi charter per i tour operator islandesi. La sua base logistica \u00e8 l'aeroporto di Keflav\u00edk.\nStoria.\nLa compagnia aerea venne fondata il 10 febbraio 1986 dal comandante Arngrimur Johannsson e da sua moglie, Thora Gudmundsdottir. Inizi\u00f2 ad operare nel 1986. Il suo primo contratto arriv\u00f2 quando Caribbean Airways aveva affittato un Boeing 707-320 per i suoi voli da Londra a Barbados. Nel 1988, la compagnia aerea noleggi\u00f2 aerei per Air Afrique da utilizzare durante i viaggi di pellegrinaggio dell'Hajj. Questo sarebbe diventato in seguito una parte importante della struttura di Air Atlanta Icelandic. Sudan Airways e Lufthansa sono state tra le altre compagnie aeree che hanno beneficiato del noleggio di aerei passeggeri da Air Atlanta Icelandic durante la fine degli anni '80, cos\u00ec come Finnair, che prese in leasing un Boeing 737 dalla compagnia islandese.\nNel 1991, Air Atlanta Icelandic fu in grado di trasportare i passeggeri con il proprio nome. Il primo volo fu con un Lockheed L-1011-500. Pi\u00f9 tardi, nel 1992, Air Atlanta Icelandic partecip\u00f2 al trasporto aereo delle forze di pace delle Nazioni Unite, portando i rappresentanti delle Nazioni Unite dall'ex Jugoslavia in Nigeria e Francia.\nNel 1993 arriv\u00f2 il primo Boeing 747 e Saudia divenne una delle prime compagnie aeree a noleggiarlo, anche per i voli dell'Hajj. Dopo aver firmato un contratto con Samvinn Travel, Air Atlanta Icelandic inizi\u00f2 a operare anche voli charter nazionali. Pi\u00f9 tardi, nel 1993, un volo da Phnom Penh a Bangkok fu lanciato utilizzando un Boeing 737-200.\nNel 1994, Air Atlanta Icelandic aveva ottenuto i diritti per operare servizi da molti altri paesi, compresi gli Stati Uniti, da cui aveva un volo verso la Colombia; e le Filippine, da dove era consentito operare voli charter nazionali. In quel periodo inizi\u00f2 a offrire voli all'interno dell'Europa, con il primo in Portogallo.\nNel 1996, una coppia noleggi\u00f2 un Lockheed L-1011-500 di Air Atlanta per organizzare un matrimonio nel cielo. La coppia e gli invitati al matrimonio poterono assistere a un volo sul circolo polare artico mentre il matrimonio era celebrato all'interno del jet.\nIl 1997 vide l'arrivo di contratti con compagnie aeree come Britannia Airways e Iberia, che avrebbero utilizzato un aereo Air Atlanta per le rotte dall'aeroporto Barajas di Madrid all'aeroporto internazionale Jos\u00e9 Mart\u00ed dell'Avana e in altri punti dei Caraibi. Quell'anno vide anche l'arrivo del primo Boeing 747SP della compagnia, che sarebbe stato successivamente utilizzato da funzionari governativi, squadre sportive, The Rolling Stones e altri.\nNel 1998, Air Atlanta Icelandic noleggi\u00f2 aerei per British Airways. Nel 1999, Magnus G. Thorstenn fu nominato nuovo CEO dell'azienda. Air Atlanta divenne una compagnia aerea interamente comoposta da wide body nel 1999 quando vendette l'ultimo dei suoi Boeing 737. Nel 2000, Air India entr\u00f2 a far parte dell'elenco crescente di compagnie aeree che noleggiavano aerei da Air Atlanta.\nNel 2003, Air Atlanta Icelandic si espanse nel Regno Unito con la sua controllata, Air Atlanta Europe, che gestiva Boeing 747 ad-hoc, charter e per il tour operator Travel City Direct.\nNel marzo 2004, la societ\u00e0 acquis\u00ec una partecipazione del 40,5% nella compagnia aerea charter britannica Excel Airways. Tale quota aument\u00f2 successivamente al 76,9%. Nel gennaio 2005 venne formato il gruppo Avion, e Air Atlanta Icelandic e Islandsflug si fusero sotto il marchio Air Atlanta Icelandic.\nNel 2005, il gruppo Avion acquis\u00ec Eimskip, una delle principali societ\u00e0 di trasporto marittimo islandese, e Travel City Direct, un tour operator del Regno Unito. Nel 2006, il Gruppo Avion annunci\u00f2 l'acquisto dell'intero capitale sociale emesso dalla compagnia aerea charter francese Star Airlines, la seconda compagnia aerea charter nel mercato francese. Star Airlines operava voli charter principalmente verso destinazioni in Africa, Medio Oriente e Mediterraneo, oltre a servizi regolari per Libano, Mal\u00e9 e citt\u00e0 del Messico.\nNel giugno 2006, Air Atlanta Icelandic noleggi\u00f2 un Boeing 747-200 alla Yangtze River Express per operare il trasporto merci sulla rotta Shanghai-Anchorage-Los Angeles.\nNell'ottobre 2006, il gruppo Avion cambi\u00f2 il proprio nome in HF Eimskipaf\u00e9lag \u00cdslands e allo stesso tempo vendette UK Leisure Group Excel e il 51% di Avion Aircraft Trading. Venne inoltre presa la decisione di unire Excel Airways e Air Atlanta Europe in un'unica compagnia aerea.\nA met\u00e0 del 2007, la compagnia aerea decise di spostare la sua attenzione sulle operazioni di trasporto aereo di merci. La compagnia aerea prevedeva di passare a un aereo cargo e licenziare la maggior parte del suo personale di volo.\nBritflights ha annullato i piani per operare aerei da Air Atlanta Icelandic dal Regno Unito al Canada da giugno 2011, citando incertezze sul carburante.\nAir Atlanta Icelandic ha operato due Boeing 747-400 per National Airlines nel 2011.\nNel dicembre 2015, tre ex Boeing 747-200 di Air Atlanta, con marche TF-ARH, TF-ARM e TF-ARN, sono stati segnalati abbandonati all'aeroporto Internazionale di Kuala Lumpur. Baldvin M. Hermannsson, vicepresidente senior delle vendite e del marketing di Air Atlanta, ha affermato che i tre velivoli erano appartenuti ad Air Atlanta, ma erano stati restituiti al loro proprietario nel 2010.\nNel 2016 la compagnia aerea ha fornito un Boeing 747-428 (registrazione TF-AAK) alla band heavy metal Iron Maiden per il The Book of Souls World Tour, che ha sostituito un Boeing 757 della Astraeus Airlines modificato come \"Ed Force One\". Il 12 marzo, l'aereo ha subito danni ai motori 1 e 2 durante il traino per il rifornimento a Santiago del Cile. L'entit\u00e0 del danno ha richiesto alla banda e al suo equipaggio di noleggiare ulteriori aeromobili per continuare a viaggiare attraverso l'Argentina e il Brasile mentre l'aereo era in attesa di riparazioni all'aeroporto internazionale di Santiago. Le riparazioni hanno comportato la sostituzione di entrambe le carenature e gli inversori dei motori; le operazioni furono completate il 20 marzo e l'aereo torn\u00f2 al tour.\nFlotta.\nFlotta attuale.\nA gennaio 2022 la flotta di Air Atlanta Icelandic \u00e8 cos\u00ec composta:\nFlotta storica.\nAir Atlanta Icelandic operava in precedenza con i seguenti aeromobili:"}
{"id": "3879857", "revid": "84184", "url": "https://it.wikipedia.org/wiki?curid=3879857", "title": "Gotescalco d'Orbais", "text": ""}
{"id": "3879860", "revid": "74801", "url": "https://it.wikipedia.org/wiki?curid=3879860", "title": "Stanno tutti bene (album)", "text": "Stanno tutti bene \u00e8 il dodicesimo album in studio solista del rapper Bassi Maestro, uscito il 14 febbraio 2012.\nIl disco.\nLa scelta della data ha una particolarit\u00e0, spiegata direttamente dal rapper milanese sul suo sito ufficiale: l'album esce nello stesso giorno di apertura del 62\u00ba Festival della Canzone Italiana di Sanremo, come sfida personale del rapper vista la nota paura delle major e delle piccole etichette di fronte al business commerciale di Sanremo, durante il quale spesso gli artisti preferiscono rimandare l'uscita dei propri lavori, affinch\u00e9 non ne risentano le vendite.\nIl 14 gennaio 2012, ad un mese dalla sua uscita, sono rese pubbliche la tracklist e la cover di \"Stanno tutti bene\".\nCover e grafica sono a cura di Mecna aka Corrado Grilli e il logo a cura di Luca Barcellona aka Lord Bean, entrambi rapper con cui Bassi Maestro ha collaborato nella sua carriera musicale. L'album \u00e8 acquistabile su tutti i digital store e in cd con booklet e testi in tiratura limitata ( copie), in tutti i migliori music store d'Italia, oltre ad essere ordinabile a prezzo speciale sul sito ufficiale dell'artista. Viene inoltre pubblicato anche in vinile a tiratura limitata (circa 300 copie).\nIl disco vanta le collaborazioni di Gu\u00e9 Pequeno, membro dei Club Dogo, Ghemon (gi\u00e0 presente nell'EP \"Musica che non si tocca\"), Salmo, L'Aura e Hernan Brando.\nI beat sono prodotti tutti dal rapper milanese ad eccezione di \"Come sospeso nel tempo\" prodotta da Don Joe e \"Dammi indietro\" prodotta da Zef.\nIl 16 febbraio esce il video ufficiale di \"Pluristellato\" realizzato, animato e diretto da Frank Siciliano aka Matteo Podini (Frame24), con le preziose invenzioni grafiche a cura di Mecna aka Corrado Grilli. Il 23 aprile 2012 esce il video di \"Hai sbagliato artista\" con Salmo per la regia di Alberto Salvucci."}
{"id": "3879863", "revid": "116493179", "url": "https://it.wikipedia.org/wiki?curid=3879863", "title": "Meteorologia sinottica", "text": "Con il termine meteorologia sinottica (dal greco \"sinossi\" che significa \"sguardo d'insieme\") si intende quella branca della meteorologia che si occupa dell'analisi e della prognosi dell'atmosfera terrestre in riferimento al tempo meteorologico a scala sinottica cio\u00e8 della dinamica della circolazione atmosferica su vasta scala (fino a qualche migliaia di km).\nDescrizione.\nEssa fa ampio uso di tecniche empiriche di analisi delle carte meteorologiche relative al campo di pressione atmosferica (isobare) e a quelle affini di geopotenziale a varie quote altimetriche studiando la disposizione e l'evoluzione probabile delle principali figure bariche (anticicloni, cicloni, vortice polare) e le correnti d'aria ad esse associate. Se le analisi sinottiche servono ad interpretare la situazione atmosferica attuale, le prognosi ricavate, tipicamente a livello qualitativo o semiquantitativo rinunciando ai dettagli, raggiungono l'arco temporale delle due settimane e sono utilizzate per ricavare informazioni di tendenza sulla circolazione atmosferica collocandosi dunque a met\u00e0 tra le prognosi fornite dai modelli matematici a breve scadenza (fino a 6 giorni), le analisi teleconnettive di pi\u00f9 lunga scadenza e le previsioni stagionali. \nPrima dell'avvento di modelli numerici ed il raggiungimento della loro attuale buona affidabilit\u00e0, tale analisi rappresentava il metodo principale di studio e prognosi del tempo atmosferico anche a breve scadenza laddove si evidenziava la bravura e l'esperienza del meteorologo nel distinguere situazioni atmosferiche simili, le differenze e i loro dettagli pi\u00f9 spinti (\"metodo delle analogie\")."}
{"id": "3879867", "revid": "599013", "url": "https://it.wikipedia.org/wiki?curid=3879867", "title": "Tor Trondsen", "text": "Carriera.\nClub.\nTrondsen gioc\u00f2 al Nardo, prima di passare al Moss. Esord\u00ec nella Tippeligaen il 13 aprile 1998, quando fu titolare nel successo per 0-1 sul campo del Brann. Nella sfida di ritorno contro il Brann, datata 13 luglio dello stesso anno, segn\u00f2 la prima rete nella massima divisione norvegese, contribuendo al successo per 3-0 della sua squadra.\nNel 2000 pass\u00f2 al Rosenborg, per cui disput\u00f2 il primo match il 21 ottobre, schierato titolare nel pareggio per 1-1 contro il Moss. Nel 2001 torn\u00f2 in prestito al Moss. Nel 2002 fu invece ceduto a titolo definitivo al Fredrikstad, nella 2. divisjon, e contribu\u00ec all'immediata promozione. L'anno seguente, il club fu promosso nuovamente e arriv\u00f2 quindi nella Tippeligaen. Rimase in squadra fino al 2005.\nNel 2010 gioc\u00f2 nel Lisleby."}
{"id": "3879871", "revid": "124586015", "url": "https://it.wikipedia.org/wiki?curid=3879871", "title": "Luciano Portolano", "text": "Biografia.\nNato e cresciuto ad Agrigento, nella citt\u00e0 sicula ha frequentato il Liceo classico Empedocle e ha militato nella locale squadra di atletica \"Libertas\".\nHa iniziato la carriera militare frequentando l'Accademia Militare di Modena prima (161\u00ba corso) e la Scuola di applicazione di Torino poi, conseguendo la Laurea in Scienze Strategiche. Successivamente ha conseguito i Master in \"Gestione Integrata e Sviluppo delle Risorse Umane\" e in \"Scienze Strategiche\".\nNegli anni ha frequentato diversi corsi di Stato Maggiore italiani ed esteri: il Corso di Stato Maggiore dell'Esercito; il Corso Superiore di Stato Maggiore; l'Istituto Superiore di Stato Maggiore Interforze; l'United States Army Command and Staff College (Kansas - USA).\nHa ricoperto molteplici ruoli di comando di diverse unit\u00e0 in relazione al suo grado. Da tenente e capitano ha comandato plotone e compagnia presso l'Unit\u00e0 corazzata \"Ariete\" nel 27\u00ba Battaglione bersaglieri \"Jamiano\" di Aviano. In seguito ha comandato il 67\u00ba Battaglione bersaglieri prima e poi il 18\u00ba Reggimento bersaglieri della Brigata \u201cGaribaldi\u201d. Ha svolto numerosi incarichi presso lo Stato Maggiore dell'Esercito: Ufficiale addetto alla sezione \"Dottrina dell'Ufficio Regolamenti e Politica Militare\"; ufficiale addetto alla sezione \"Formazione e Addestramento\" dell'ufficio Addestramento; capo sezione Regolamenti dell'Ufficio Dottrina, Addestramento e Regolamenti; capo ufficio \"Operazioni\" del Reparto Impiego delle Forze/COE.\nDal 2007 al 2010 ha prestato servizio come addetto militare presso l'ambasciata italiana a Londra.\nPromosso generale di brigata, dal 10 settembre 2010 al 10 settembre 2012 ha comandato la Brigata meccanizzata \"Sassari\"\nDal 24 settembre 2012 al luglio 2014 \u00e8 stato impiegato presso il Comando Operativo di Vertice Interforze quale Capo Reparto Operazioni.\nDal luglio 2014 al 18 luglio 2016 \u00e8 stato comandante della missione UNIFIL in Libano. A settembre 2016 assume l'incarico di Capo di Stato Maggiore dell'Allied Joint Force Command di Napoli e nel 2017 \u00e8 promosso generale di corpo d'armata.\nIl 2 settembre 2019 assume la guida del Comando operativo di vertice interforze. Il 26 luglio 2021, contestualmente alla riconfigurazione del COI in COVI, al Gen. Portolano viene consegnata la 4\u00aa stella funzionale \"in virt\u00f9 delle nuove mansioni e\u00a0per la rilevanza dell\u2019incarico che assume quale Comandante del neocostituito COVI\".\nIl 29 settembre 2021 il Consiglio dei Ministri lo nomina segretario generale della difesa e direttore nazionale degli armamenti, insediandosi il successivo 8 ottobre.\nMissioni.\nHa operato in molte missioni/operazioni militari al di fuori del territorio italiano:\nOnorificenze.\nOnorificenze straniere.\nNational Defence System of the Republic of LITHUANIA Medal of Merit;\nMedaljo Mednarodno Sodelovanje (Repubblica di SLOVENIA)."}
{"id": "3879873", "revid": "729019", "url": "https://it.wikipedia.org/wiki?curid=3879873", "title": "Isola Nord", "text": "L'isola Nord (in russo \u041e\u0441\u0442\u0440\u043e\u0432 \u041d\u043e\u0440\u0434, \"ostrov Nord\") \u00e8 un'isola russa del gruppo delle isole Vosto\u010dnye che fanno parte dell'arcipelago di Nordenski\u00f6ld e sono bagnate dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Distretto Federale Siberiano.\nGeografia.\nL'isola \u00e8 una delle maggiori del gruppo, si trova nella parte orientale del gruppo, e dista 40\u00a0km dalla terraferma. A nord dell'isola si trovano le isole di Kolomejcev, a nord-ovest quelle di Evgenij F\u0451dorov, a ovest l'isola di Bianki e a sud-sud-est la piccola isola Dal'nij.\nL'isola Nord ha una forma irregolare, si estende da nord a sud con una lunghezza di circa 10\u00a0km da capo Severnyj (\u043c\u044b\u0441 \u0421\u0435\u0432\u0435\u0440\u043d\u044b\u0439), a nord, all'estremit\u00e0 meridionale, capo Foca (\u043c\u044b\u0441 \u0424\u043e\u043a\u0438); la larghezza dell'isola \u00e8 di circa 6\u00a0km nella parte nord e di 1,3\u00a0 al centro. Al centro l'isola si restringe e presenta poi due penisole sui lati opposti che terminano in capo Krutoj (\u043c\u044b\u0441 \u041a\u0440\u0443\u0442\u043e\u0439) ad ovest, e capo Tupoj (\u043c\u044b\u0441 \u0422\u0443\u043f\u043e\u0439) ad est. L'isola presenta due colline, una al centro alta 41\u00a0m, l'altra, la pi\u00f9 alta (75\u00a0m), occupa quasi tutta la parte nord-orientale, sulla sua sommit\u00e0 si trova un punto geodetico.\nDue piccoli torrenti, gelati d'inverno, scorrono nella parte settentrionale, dove si trova anche una piccola laguna. Sull'isola non c'\u00e8 vegetazione.\nStoria.\nL'isola fu cos\u00ec chiamata nel 1930 in onore della nave \"Nord\" del Dipartimento Idrografico. L'estremit\u00e0 meridionale dell'isola, capo Foki, ha ricevuto il suo nome nel 1939 in memoria della scuna a vapore \"Santo martire Foca\" (\"\u0421\u0432\u044f\u0442\u043e\u0439 \u043c\u0443\u0447\u0435\u043d\u0438\u043a \u0424\u043e\u043a\u0430\") della spedizione di Georgij Jakovlevi\u010d Sedov."}
{"id": "3879878", "revid": "1305772", "url": "https://it.wikipedia.org/wiki?curid=3879878", "title": "Liceo ginnasio Giovan Battista Morgagni", "text": "Il Liceo Classico \"Giovanni Battista Morgagni\" \u00e8 uno storico liceo della citt\u00e0 di Forl\u00ec, risalente al Settecento.\nStoria.\nL'istituto ebbe diverse sedi e fu fondato nel 1764 da Vincenzo Cesarini-Mazzoni, il quale volle lasciare un legato per il suo funzionamento. Il ginnasio doveva impartire lezioni anche di teologia, filosofia, medicina e diritto civile e canonico.\nIl legato decorse dal 1777, morto il Cesarini-Mazzoni, allorquando l'Istituto era noto come Ginnasio \"Cesarini-Mazzoni\". Nel 1797, il comune acquis\u00ec la gestione della scuola, la quale si trasfer\u00ec, durante la Restaurazione, nel palazzo dei Signori della Missione, acquistato nel 1815; il palazzo divenne noto, in citt\u00e0, anche come palazzo degli Studi. In questa sede, l'Istituto assunse il nome di Giovanni Battista Morgagni e divenne un regio liceo, col passaggio allo Stato.\nNel 1903, vi giunse, per qualche giorno, in qualit\u00e0 di Regio ispettore scolastico, Giovanni Pascoli. Cos\u00ec lo incontr\u00f2 per la prima volta l'allora studente e futuro poeta Aldo Spallicci.\nNel 1925 l'istituto \"Morgagni\" fu trasferito dal palazzo degli Studi alla nuova sede di corso Vittorio Emanuele, l'antico borgo Cotogni, divenuto in seguito corso della Repubblica. Si tratta dell'edificio detto \"dell'Abbondanza\", poich\u00e9 fu un deposito alimentare ai tempi del governo pontificio. Dopo essere diventato, con gli opportuni adattamenti, prima caserma e poi sede del Circolo Giuseppe Mazzini, l'edificio, allo scioglimento del circolo, decretato dal fascismo in quanto associazione di stampo repubblicano, divenne propriet\u00e0 del comune, che ne fece la nuova sede del liceo.\nDopo la seconda guerra mondiale, il Circolo Giuseppe Mazzini recuper\u00f2 la sua sede, mentre il liceo si installava in un altro edificio d'importanza storica, il palazzo dell'ex collegio aeronautico, in viale Roma.\nNel 1997 il \"Morgagni\" ha accorpato l'istituto magistrale \"Marzia degli Ordelaffi\", sorto nel 1848 e ubicato in un'altra ala del medesimo palazzo.\nStruttura.\nLa scuola propone quattro indirizzi di studio: liceo classico, liceo linguistico, liceo delle scienze umane tradizionale ed economico sociale."}
{"id": "3879880", "revid": "599013", "url": "https://it.wikipedia.org/wiki?curid=3879880", "title": "Carsten Johansen", "text": "Carriera.\nClub.\nJohansen debutt\u00f2 nella Tippeligaen con la maglia dello Skeid. Il 13 aprile 1996 fu infatti titolare nella sconfitta per 2-3 contro lo Str\u00f8msgodset, incontro nel quale segn\u00f2 anche una rete. Nel 1998 pass\u00f2 al Moss, esordendo con questa maglia il 13 aprile 1998, quando fu titolare nel successo per 0-1 sul campo del Brann. Il 7 giugno dello stesso anno segn\u00f2 la prima rete, nella vittoria per 3-2 sul Troms\u00f8.\nNel 2000 pass\u00f2 in prestito all'Eik-T\u00f8nsberg, club militante nella 1. divisjon. Il primo incontro in squadra fu datato 28 maggio, nel pareggio per 0-0 sul campo del Raufoss. Il 1\u00ba giugno segn\u00f2 l'unica rete in campionato, nella sconfitta casalinga per 1-2 contro il Kjels\u00e5s."}
{"id": "3879886", "revid": "726373", "url": "https://it.wikipedia.org/wiki?curid=3879886", "title": "Mayflower Photoplay Company", "text": "La Mayflower Photoplay Company fu una piccola compagnia indipendente di Boston che produsse una quindicina di film nell'arco di tre anni, dal 1919 al 1922. Vi lavorarono - tra altri - i registi George Loane Tucker, Allan Dwan, \u00c9mile Chautard e Raoul Walsh."}
{"id": "3879887", "revid": "1971044", "url": "https://it.wikipedia.org/wiki?curid=3879887", "title": "Cerved Group", "text": "Cerved Group S.p.A. \u00e8 un gruppo con sede a San Donato Milanese che opera come agenzia di informazioni commerciali: valuta la solvibilit\u00e0 e il merito creditizio delle imprese, monitora e gestisce il rischio di credito durante tutte le fasi e definisce strategie di \"marketing\". Cerved opera come agenzia di \"rating\" tramite Cerved Rating Agency S.p.A.\nDal 2014 al febbraio 2022 ha fatto parte dell'indice FTSE Italia Mid Cap della Borsa di Milano. Cerved Group Spa a seguito dell\u2019Offerta Pubblica di Acquisto sul capitale di Cerved \u00e8 entrata in ION Group a settembre 2021.\nStoria.\nCerved Information Solutions S.p.A. nasce nel settembre 2009 dai fondi di private equity Bain Capital e Clessidra con l'integrazione di sette storiche agenzie di ragguaglieria commerciale: Centrale dei Bilanci, Cerved, Lince, Pitagora, Databank, Finservice e Consit. Nel novembre 2011 vengono acquisite Jupiter Asset Management, Jupiter Iustitia e Resolution, societ\u00e0 specializzate nella valutazione e nella gestione dei crediti problematici. A fine 2011 viene anche acquisita, da Class Editori e Intesa Sanpaolo, la societ\u00e0 bresciana MF Honyvem. L'azienda, che raggruppa Centrale dei Bilanci, Cerved, Lince, Databank, Finservice, Consit, Honyvem e Jupiter, ha come azionista di riferimento il fondo di private equity CVC Capital Partners che agli inizi del 2013 ne ha rilevato il 100% dai fondi Bain Capital e Clessidra.\nA maggio 2014 l'Assemblea degli azionisti di Cerved Group S.p.A., conferisce il ramo d'azienda dedicato all'esercizio delle attivit\u00e0 di determinazione del merito creditizio a Cerved Rating Agency S.p.A., interamente controllato da Cerved Information Solutions S.p.A.\nNel giugno 2014 Cerved Information Solutions S.p.A. - Holding direzionale del Gruppo Cerved - debutta alla Borsa di Milano.\nA ottobre 2014 Cerved Information Solutions S.p.A. acquisisce, tramite la controllata Cerved Credit Management Group S.r.l., l'80% di Recus S.p.A. e nell'aprile 2015 acquisisce da Creval il 100% di Finanziaria San Giacomo S.p.A.\nNel settembre 2017 sigla un accordo con la Banca Popolare di Bari per 1,1 miliardi di Npl (crediti deteriorati) da recuperare. Un mese pi\u00f9 tardi accordo con Mps: la banca senese vende a Cerved 13 dei 21 miliardi di sofferenze.\nIl 30 Luglio 2019 Cerved Group S.p.A. ha siglato un accordo vincolante per acquisire il controllo di MBS Consulting S.p.A., una delle principali societ\u00e0 di business consulting a capitale italiano, all'interno di un programma di crescita della partecipazione che prevede l'acquisizione del 100% del capitale in 5 anni.\nAttivit\u00e0.\nInformazioni commerciali: valuta il profilo economico-finanziario e l'affidabilit\u00e0 di imprese e persone fisiche, compresa la rischiosit\u00e0 del portafoglio crediti e la definizione di modelli di valutazione e sistemi decisionali.\nAnalisi di mercato: identifica i nuovi clienti e partner, conduce analisi sul contesto competitivo, migliora la performance e approfondisce la conoscenza sui clienti. Sviluppa soluzioni e progetti personalizzati per definire strategie commerciali.\nRecupero crediti: gestione stragiudiziale e legale, valutazione dei credit e remarketing di beni mobili e immobili.\nDati economici.\nNel 2017 Cerved ha registrato ricavi per 401,6 milioni di euro con un aumento del 6,5% sul 2016, un utile di 58,3 milioni, un Ebitda pari a 185,4 milioni (+3,4%). Gli asset gestiti da Cerved Credit Management, la societ\u00e0 che si occupa di gestire gli Npl (i crediti deteriorati) raggiungono i 48,8 miliardi di euro.\nRiconoscimenti.\nCerved Rating Agency, azienda del Gruppo Cerved, ha ottenuto i seguenti riconoscimenti:"}
{"id": "3879894", "revid": "838137", "url": "https://it.wikipedia.org/wiki?curid=3879894", "title": "Stele di confine di Akhenaton", "text": "Le stele di confine di Akhetaton sono una serie di cippi, anche scultorialmente elaborati, erette sulle alture che circondano la piana di Amarna, l'antica Akhetaton, dal faraone Akhenaton della XVIII dinastia. Il sovrano trasfer\u00ec la capitale delle Due Terre, e la sua Corte, nell'area di Amarna con il preciso intento di allontanarsi da ogni divinit\u00e0 e, in special modo, dal clero amoniano. Onde sottolineare l\u2019intento di allontanarsi definitivamente dalla citt\u00e0 di Tebe, Akhenaton fece scolpire sulle stele il suo giuramento di mai \"sconfinare in eterno\"\".\nRealizzazione e tipologia.\nLe stele confinarie di Amarna note sono 15, classificate con lettere dell'alfabeto solo in parte progressive (A, B, F, J, K, L, M, N, P, Q, R, S, U, V, X). Se ne riconoscono, in genere, due versioni K, X, M risalenti agli anni IV e V, e le altre risalenti all'anno VI; quasi tutte prevedono un rinnovo del giuramento nell'anno VIII.. In linea generale, tutte le steli seguono una medesima struttura: sono arrotondate in alto ove si trova il disco solare dell'Aton i cui raggi divergenti puntano verso il basso e recano, alle narici dei personaggi rappresentati, il simbolo \"ankh\" della vita; la parte superiore \u00e8 generalmente occupata dal re, dalla regina, in atto di adorazione, e da due principesse recanti sistri; la parte inferiore \u00e8 occupata da linee di testo.\nStoria.\nLa prima stele, sul lato occidentale, venne scoperta nel 1714 dal viaggiatore, gesuita, Padre Claude Sicard.La stele era affiancata da statue riportate in un disegno della spedizione di Robert Hay, ma che gi\u00e0 non erano pi\u00f9 esistenti nel 1908, come risulta dalle tavole XXXIV e XLIII di Norman de Garis Davies. Nel 1798 gli scienziati aggregati alla spedizione napoleonica realizzarono una prima planimetria dell'area amarniana che venne pubblicata nella Description de l'\u00c9gypte. Nel 1833 una spedizione, guidata da Robert Hay e Nestor L\u2019H\u00f4te, visita la localit\u00e0 scoprendo alcune tombe della necropoli di Amarna, e ricopiando i rilievi anche di alcune stele. Nel 1843 la spedizione prussiana capeggiata da Karl Richard Lepsius visita le rovine della citt\u00e0 e ne traccia una planimetria; solo alcuni anni dopo la scoperta della stele \"U\", Karl Richard Lepsius rese pubblica l'esistenza delle steli il cui testo, tuttavia, fu disponibile solo dal 1908 grazie al lavoro, e ai disegni, di Norman de Garis Davies. Tutto quanto \u00e8 noto della fondazione di Akhetaton e delle ragioni per cui Amenhotep IV/Akhenaton abbandon\u00f2 Tebe, ci deriva proprio dal contenuto delle steli il cui valore documentario \u00e8, perci\u00f2, massimo. Prima pubblicazione significativa sull'argomento fu quella di Karl Richard Lepsius del 1849; Norman de Garis Davies agli inizi del XX secolo, basandosi anche sui lavori dei predecessori a causa dei molteplici danni nel frattempo intervenuti, bas\u00f2 la sua opera considerata fondamentale sull'argomento."}
{"id": "3879899", "revid": "767487", "url": "https://it.wikipedia.org/wiki?curid=3879899", "title": "Mustapha Jarju", "text": ""}
{"id": "3879900", "revid": "1926649", "url": "https://it.wikipedia.org/wiki?curid=3879900", "title": "Football Club Crotone 2011-2012", "text": "Questa voce raccoglie le informazioni riguardanti il Football Club Crotone per la stagione sportiva 2011-2012.\nStagione.\nLa stagione parte ufficialmente il 14 agosto 2011 allo Stadio Ezio Scida di Crotone dove la squadra \u00e8 impegnata nel secondo turno della Coppa Italia 2011-2012 contro il . La sfida finisce 1-0 per il Crotone grazie a un gol al 79\u00ba minuto di Galardo che qualifica i calabresi al terzo turno preliminare contro il Lecce. La sfida avviene il 21 agosto 2011 allo Stadio Via del Mare di Lecce dove i calabresi battono i padroni di casa per 2-0 grazie ai gol di Djuric al 44\u00ba minuto e di Ciano al 50\u00ba minuto.\nCon questa vittoria il Crotone si qualifica al quarto turno preliminare nel quale il 23 novembre 2011 incontrer\u00e0 allo Stadio Renato Dall'Ara il Bologna.\nIl 27 agosto 2011, per la compagnia rossobl\u00f9 ha inizio ufficialmente il campionato di Serie Bwin 2011-2012.\nGli squali ospitano allo stadio \"Ezio Scida\" i toscani del , guidati da Mister Walter Novellino. Davanti a circa 4.000 spettatori il Crotone viene sconfitto per 2-1 dai labronici. Le successive giornate vedono la squadra arrancare inizialmente per poi venir fuori alla lunga grazie a tre vittorie consecutive contro (2-1); AlbinoLeffe (1-3) e (2-1) che consentono ai pitagorici di collocarsi nella zona alta della parte destra della classifica.\nIl 15 novembre 2011, in accordo con il consiglio di amministrazione e con la famiglia Vrenna il presidente Salvatore Gualtieri si dimette e la carica passa al nuovo presidente Gianni Vrenna, fratello di Raffaele Vrenna ex presidente \"Storico\" della compagine rossobl\u00f9. Salvatore Gueltieri rimane comunque in societ\u00e0 con la carica di Vice Presidente e mantiene la carica di Consigliere di Lega.\nIl Crotone continua la sua marcia in campionato con la sconfitta di Verona (2-1) il pareggio casalingo col capolista (0-0); la sconfitta immeritata nel Quarto Turno di Coppa Italia a Bologna (4-2) e la successiva vittoria \"Storica\" in campionato a Padova col (0-1) stadio nel quale il Crotone nelle quattro precedenti occasioni aveva sempre perso, le ultime due delle quali sono costate la partecipazione ai play-off nei due campionati precedenti. Il campionato dei Rossobl\u00f9 prosegue con il pareggio interno ottenuto giocando in inferiorit\u00e0 numerica contro il terzo in classifica (1-1) e con la successiva vittoria sul campo della (0-2). Il Girone di andata si conclude con due pesanti sconfitte; quella casalinga contro l' ultimo in classifica (1-2) e a Brescia (3-0).\nIl girone di ritorno non incomincia nei migliori dei modi; i Rossobl\u00f9 rimediano altre due sconfitte a (2-1) e in casa con il Vicenza (1-2); conseguendo cos\u00ec una striscia di quattro sconfitte consecutive nelle ultime quattro gare giocate. Il 23 gennaio, l'Fc Crotone comunica l'esonero di Mister Leonardo Menichini e solleva dall'incarico anche il preparatore atletico Bonatti. La squadra viene affidata a colui che, sino a quel giorno era stato il vice allenatore dei pitagorichi, Massimo Drago il quale viene promosso allenatore in prima della squadra e diventa cos\u00ec il secondo allenatore Crotonese a guidare la squadra della sua citt\u00e0 in un campionato professionistico. Drago, debutta in quel di Castellamare di Stabia dove riesce a strappare un pareggio (2-2) anche se fino al 95' i rossobl\u00f9 conducevano per 2-1, grazie alle due reti messe a segno dal brasiliano Caetano Calil, interrompendo la striscia negativa di sconfitte di sconfitte consecutive (4). Il 9 febbraio la famiglia Vrenna viene premiata per il traguardo raggiunto dei 20 anni alla guida del club pitagorico: vengono premiati il presidente Gianni Vrenna e il vice presidente Salvatore Gualtieri davanti a ospiti prestigiosi, tra cui l'ex allenatore del Crotone, Gigi De Rosa. Nelle cinque gare consecutive sotto la gestione Drago arrivano una sconfitta in casa con il Pescara del tecnico boemo Zden\u011bk Zeman (1-2), e ben sei pareggi consecutivi con (1-1); (2-2); Vicenza (1-1); (1-1); (2-2) e (3-3).\nIl Crotone ritorna alla vittoria nel turno casalingo con l'AlbinoLeffe, e lo fa in modo convincente (5-2), e allunga la striscia di risultati utili consecutivi vincendo anche nelle successive gare a (1-2) e in casa con una prestigiosa avversaria, la (1-0). Alle 35\u00aa Giornata \u00e8 tempo di Derby di ritorno, e i pitagorici di mister Drago sono di scena allo stadio Oreste Granillo di Reggio Calabria: La gara si conclude in parit\u00e0 (1-1) con gli squali che riescono in una gara nervosa (conclusa con 9 calciatori amaranto e 10 rossobl\u00f9 in campo) ad agguantare il pareggio a pochi secondi dal termine e in pieno recupero grazie a una rete messa a segno dal giovane attaccante scuola Roma Stefano Pettinari. Nel Turno successivo la striscia di risultati utili consecutivi sale addirittura a undici grazie alla vittoria schiacciante contro il Verona capolista (3-1) con i rossobl\u00f9 che agilmente riescono gi\u00e0 nel primo tempo a segnare tre reti davanti ai circa 4.100 spettatori calorosi dello Scida e a indirizzare la gara a loro favore, raggiungendo cos\u00ec quota 43 punti in classifica.\nLa stagione dei rossobl\u00f9 prosegue a ritmo alterno susseguendosi una serie di vittorie e sconfitte ciclo che incomincia con una sconfitta in trasferta a (2-1); una vittoria casalinga contro il (3-1); una sconfitta a Modena con il (2-0) e una vittoria casalinga con una diretta rivale per la salvezza, la (3-1). Questa gara casalinga contro i Molossi consegna la matematica salvezza alla squadra guidata egregiamente da mister Drago che con 49 punti a due giornate dal termine consegna alla societ\u00e0 guidata dai fratelli Vrenna la quarta consecutiva e storica partecipazione alla serie cadetta.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "3879907", "revid": "986213", "url": "https://it.wikipedia.org/wiki?curid=3879907", "title": "J\u00f3zef Sebastian Pelczar", "text": "Biografia.\nJ\u00f3zef Sebastian Pelczar \u00e8 stato vescovo di Przemy\u015bl dei Latini dal 1900 alla morte; ha fondato, insieme a Ludwika Szcz\u0119sna, la congregazione delle Ancelle del Sacro Cuore di Ges\u00f9.\nCulto.\nLa causa del santo fu introdotta il 25 gennaio 1983.\nIl 18 febbraio 1989 papa Giovanni Paolo II ha promulgato il decreto sulle sue virt\u00f9 eroiche, riconoscendogli il titolo di venerabile.\nLo stesso pontefice lo ha beatificato a Rzesz\u00f3w il 2 giugno 1991, nel corso di un suo viaggio apostolico in Polonia.\nFu proclamato santo in piazza San Pietro a Roma il 18 maggio 2003, assieme ad altre tre beate fondatrici.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3879908", "revid": "729019", "url": "https://it.wikipedia.org/wiki?curid=3879908", "title": "Ferrovia Coleraine-Portrush", "text": "La ferrovia Coleraine\u2013Portrush (in inglese \"Coleraine\u2013Portrush railway line\") \u00e8 una linea ferroviaria dell'Irlanda del Nord che collega Coleraine, contea di Londonderry a Portrush, contea di Antrim. La linea \u00e8 una diramazione della Belfast-Derry\n\u00c8 gestita dalla Northern Ireland Railways (NI Railways), la compagnia che esercisce tutte le ferrovie dell'Ulster.\nServizi.\nDurante i giorni feriali, incluso il sabato, c'\u00e8 un treno per ora e direzione tra i due capolinea, treni che aumentano in numero durante le ore di punta, durante le quali alcuni treni proseguono o provengono dalla stazione di Belfast Great Victoria Street. La domenica la frequenza diminuisce ad un treno ogni due ore per direzione. \nStoria.\nLa linea fu costruita come parte della diramazione per Ballymena, Ballymoney, Coleraine e Portrush. I lavori iniziarono appena ottenuta l'autorizzazione nel 1853. L'ingegnere incaricata era Charles Lanyon, mentre il maggiore investitore era William Dargan. Fu aperta nel 1855. Nel 1860 la stazione di Coleraine fu resa un nodo ferroviario per connettere Portrush con la linea per Derry.\nNel 1960 vennero sospesi i servizi durante l'inverno, ma l'apertura della New University of Ulster ne comport\u00f2 il riutilizzo. La nuova universit\u00e0 comport\u00f2 anche la costruzione di due nuove stazioni: quella di University (1968) e quella di Dhu Varren (1969), vista l'elevata richiesta da parte degli studenti universitari."}
{"id": "3879911", "revid": "729019", "url": "https://it.wikipedia.org/wiki?curid=3879911", "title": "Unione nazionale comuni comunit\u00e0 enti montani", "text": "L'Unione nazionale dei comuni, comunit\u00e0 ed enti montani (in sigla UNCEM) \u00e8 un'organizzazione nazionale presente in ogni regione italiana, che raduna e rappresenta i comuni montani e le comunit\u00e0 montane, oltre ad associare province, consorzi, camere di commercio e altre entit\u00e0 operanti in montagna. \nUNCEM esiste da pi\u00f9 di cinquanta anni ed \u00e8 rappresentativa di un bacino territoriale pari al 54% di quello italiano e nel quale vivono oltre dieci milioni di abitanti.\nDal gennaio 2011 UNCEM ha avviato un processo di integrazione con l'ANCI, Associazione nazionale comuni italiani.\nDopo il XV congresso di Trento di febbraio 2010, l'UNCEM ha assunto una direzione \"green\": accrescere la capacit\u00e0 di autoproduzione energetica sostenibile dei territori montani attraverso i settori dell'idroelettrico, eolico, biomasse e fotovoltaico infatti, attualmente costituisce il nuovo obiettivo dell'organizzazione.\nL'UNCEM ha messo in moto vari progetti dedicati all'efficienza energetica e allo sviluppo sostenibile attraverso cui mettere a punto un sistema di rating che potr\u00e0 essere adoperato come strumento di misura del rendimento degli investimenti.\nIn particolare UNCEM con il MATTM attraverso il progetto \"Green communities\", vuole giungere nelle regioni \u201cObiettivo convergenza\u201d (Calabria, Campania, Puglia e Sicilia), agli scopi di:\nQuesti obiettivi vengono mirati attraverso attivit\u00e0 come la diagnosi energetica sulle diverse tipologie di edifici, gli studi di fattibilit\u00e0 e la definizione di un sistema di management e valorizzazione del patrimonio forestale a fini energetici e climatici."}
{"id": "3879912", "revid": "709565", "url": "https://it.wikipedia.org/wiki?curid=3879912", "title": "Sacchettificio Monzese", "text": "La Sacchettificio Monzese \u00e8 stata un'azienda cartaria italiana, con sede a Monza. La sua attivit\u00e0 era la produzione industriale di buste, sia da lettera che a sacco, di vari formati.\nStoria.\nNel 1953 Cesare Rovelli e Adalgisa Genovesi fondano il Sacchettificio Monzese. Inizialmente le buste sono confezionate interamente a mano. Tre anni dopo diversificano la produzione, che va dalle buste sino alle scatole dei panettoni Motta.\nDal 1970 l'azienda cambia sede e acquista la prima macchina automatica per la confezione dei sacchetti.\nNel 1992, alcune buste prodotte dall'azienda in collaborazione con la cartiera finlandese \"Veitsiluoto Oy\" vengono iscritte nel Guinness dei primati come le buste pi\u00f9 grandi del mondo. La pi\u00f9 grande di esse misura , e pesa . Nel 1996 L'azienda si trasferisce nella sede di Vimercate e due anni dopo ottiene la certificazione Forest Stewardship Council.\nNel 2009 l'azienda vince il premio \"Brianza Economica\" della \"Camera di Commercio Industria Artigianato e Agricoltura Monza e Brianza\".\nNel 2010 viene brevettata la busta EnvEcoLaser (Envelope Ecological Laserprint), idonea al passaggio in stampante laser. Inoltre, l'azienda ottiene la certificazione Programme for the Endorsement of Forest Certification schemes.\nNel 2012 l'azienda richiede un concordato preventivo e volontario per fallimento."}
{"id": "3879913", "revid": "478133", "url": "https://it.wikipedia.org/wiki?curid=3879913", "title": "Giovanni Battista Agus", "text": ""}
{"id": "3879914", "revid": "486946", "url": "https://it.wikipedia.org/wiki?curid=3879914", "title": "Cerved Group Spa", "text": ""}
{"id": "3879917", "revid": "478133", "url": "https://it.wikipedia.org/wiki?curid=3879917", "title": "Alfonso Joseph D'Abruzzo", "text": ""}
{"id": "3879918", "revid": "1310927", "url": "https://it.wikipedia.org/wiki?curid=3879918", "title": "Igor Lolo", "text": ""}
{"id": "3879919", "revid": "478133", "url": "https://it.wikipedia.org/wiki?curid=3879919", "title": "Claudine Oger", "text": ""}
{"id": "3879922", "revid": "301422", "url": "https://it.wikipedia.org/wiki?curid=3879922", "title": "Joint Base Langley\u2013Eustis", "text": ""}
{"id": "3879924", "revid": "767487", "url": "https://it.wikipedia.org/wiki?curid=3879924", "title": "Christian Johnsen", "text": "Carriera.\nGiocatore.\nClub.\nJohnsen gioc\u00f2 nel Faaberg, prima di passare al Moss. Esord\u00ec nella Tippeligaen il 13 aprile 1998, quando fu titolare nel successo per 0-1 sul campo del Brann, in cui segn\u00f2 la rete che sanc\u00ec la vittoria della sua squadra. Nel 2000 pass\u00f2 al Raufoss, militante nella 1. divisjon, per cui debutt\u00f2 il 16 luglio, realizzando una doppietta nel successo per 4-2 sullo HamKam. Arriv\u00f2 al secondo posto nella graduatoria dei marcatori nel campionato 2003.\nNel 2004 fu ingaggiato dagli svedesi dell'\u00d6rebro, per cui gioc\u00f2 il primo incontro nella Allsvenskan l'8 luglio, sostituendo Ricardo Costa nel pareggio per 0-0 contro il G\u00f6teborg.\nNazionale.\nConta 2 presenze per la . Esord\u00ec il 24 marzo 1998, schierato titolare nella sconfitta per 2-1 contro la .\nAllenatore.\nIl 7 dicembre 2016, Johnsen \u00e8 stato nominato nuovo allenatore del Raufoss, a partire dal 1\u00ba gennaio 2017."}
{"id": "3879927", "revid": "6923", "url": "https://it.wikipedia.org/wiki?curid=3879927", "title": "Stazione di University (Coleraine)", "text": "La stazione di University (in inglese britannico \"University railway station\") \u00e8 una fermata ferroviaria che fornisce servizio a Coleraine e dintorni, contea di Derry, Irlanda del Nord. Attualmente l'unica linea che vi passa \u00e8 la Coleraine\u2013Portrush. La stazione fu aperta il 12 giugno 1968.\nLa stazione per essere dotata di un solo binario \u00e8 piuttosto affollata (1,6 milioni di passeggeri nell'anno 2013/2014). Tale notevole utilizzo, con un significativo picco nella fascia oraria tra le ore 7 e ore 9 nei giorni feriali, \u00e8 imputabile alla sua vicinanza al campus dell'universit\u00e0 di Ustler a Coleraine, dato che molti studenti vivono a Portrush.\nNel 2017 sono stati annunciati interventi per 10 milioni di sterline al fine di ridurre i disagi connessi al sovrautilizzo.\nMovimento.\nDa luned\u00ec a sabato c'\u00e8 un treno per ora e per direzione per Coleraine o Portrush, con ulteriori servizi durante le ore di punta. Qualche treno proviene da Belfast Great Victoria Street o \u00e8 diretto verso essa.\nLa domenica la frequenza del servizio diminuisce a un treno ogni due ore per direzione."}
{"id": "3879928", "revid": "640277", "url": "https://it.wikipedia.org/wiki?curid=3879928", "title": "Io vorrei... non vorrei... ma se vuoi...", "text": ""}
{"id": "3879930", "revid": "478133", "url": "https://it.wikipedia.org/wiki?curid=3879930", "title": "Julia Elizabeth Wells", "text": ""}
{"id": "3879932", "revid": "461603", "url": "https://it.wikipedia.org/wiki?curid=3879932", "title": "Alexandre Igor Lolo", "text": ""}
{"id": "3879933", "revid": "287204", "url": "https://it.wikipedia.org/wiki?curid=3879933", "title": "Salame all\u2019aglio", "text": ""}
{"id": "3879934", "revid": "461603", "url": "https://it.wikipedia.org/wiki?curid=3879934", "title": "Alexandre Lolo", "text": ""}
{"id": "3879944", "revid": "478133", "url": "https://it.wikipedia.org/wiki?curid=3879944", "title": "Marcantonio Armenise", "text": ""}
{"id": "3879947", "revid": "767487", "url": "https://it.wikipedia.org/wiki?curid=3879947", "title": "Living Lies", "text": "Living Lies \u00e8 un film muto del 1922 diretto da \u00c9mile Chautard e interpretato da Edmund Lowe. La sceneggiatura prende spunto dal racconto \"A Scrap of Paper\" di Arthur Somers Roche pubblicato sul \"Saturday Evening Post\" e dal suo romanzo \"Plunder\" del 1917.\nTrama.\nIl reporter Dixon Grant viene incaricato di seguire un'inchiesta su degli illeciti finanziari in cui \u00e8 coinvolto un gruppo di uomini di affari. L'accordo firmato da Masterman, capo di un sindacato, e dagli altri suoi complici di malversazioni cade per caso nelle mani di Dixon che mette al sicuro le carte. Ma il giornalista viene catturato da Masterson: prigioniero insieme alla fidanzata, Dixon viene torchiato dal malvivente che vuole indietro il documento. I due, per\u00f2, riescono a scappare: il reporter pubblica la storia, fornendo le prove dello scandalo, mentre Masterson, in fuga sulla sua barca, perisce nel naufragio dell'imbarcazione, travolta dalla corrente impetuosa\nProduzione.\nIl film fu prodotto dalla Mayflower Photoplay Company, una piccola compagnia indipendente che chiuse la sua breve attivit\u00e0 triennale producendo questo film.\nDistribuzione.\nDistribuito dalla Clark-Cornelius Corporation, il film usc\u00ec nelle sale cinematografiche statunitensi il 1\u00ba maggio 1922."}
{"id": "3879948", "revid": "16066", "url": "https://it.wikipedia.org/wiki?curid=3879948", "title": "Sci alpino ai XX Giochi olimpici invernali \u2013 Combinata maschile", "text": ""}
{"id": "3879950", "revid": "16066", "url": "https://it.wikipedia.org/wiki?curid=3879950", "title": "Sci alpino ai XX Giochi olimpici invernali \u2013 Combinata femminile", "text": ""}
{"id": "3879952", "revid": "729019", "url": "https://it.wikipedia.org/wiki?curid=3879952", "title": "Stazione di Dhu Varren", "text": "La stazione di Dhu Varren (in inglese britannico \"Dhu Varren halt\") \u00e8 una fermata ferroviaria che fornisce servizio a Portrush e dintorni, contea di Antrim, Irlanda del Nord. Attualmente l'unica linea che vi passa \u00e8 la Coleraine\u2013Portrush. La stazione fu aperta il 10 febbraio 1969, principalmente per gli studenti diretti alla stazione di University.\nTreni.\nDa luned\u00ec a sabato c'\u00e8 un treno per ora e per direzione per Coleraine o Portrush, con ulteriori servizi durante le ore di punta. Qualche treno proviene da Belfast Great Victoria Street o \u00e8 diretto verso essa.\nLa domenica la frequenza del servizio diminuisce a un treno ogni due ore per direzione."}
{"id": "3879953", "revid": "124662340", "url": "https://it.wikipedia.org/wiki?curid=3879953", "title": "(I Like) the Way You Love Me", "text": "(I Like) the Way You Love Me \u00e8 il quarto e ultimo singolo estratto dall'album postumo \"Michael\" del cantante statunitense Michael Jackson l'8 luglio 2011 dalla Epic Records. \nIl brano apparve per la prima volta nel 2004 nella raccolta \"\", anche se in una versione diversa e con il titolo \"The Way You Love Me\"."}
{"id": "3879955", "revid": "33689", "url": "https://it.wikipedia.org/wiki?curid=3879955", "title": "Gabinio Vettio Probiano", "text": "Probiano \u00e8 noto attraverso diverse iscrizioni relative a basi di statue da lui erette mentre ricopriva la carica di \"praefectus urbi\" di Roma. In particolare, egli eresse o ri-eresse statue di fronte alla Basilica Emilia, alla Basilica Giulia e alla Curia Iulia. Secondo studi recenti, quello di Probiano fu un programma di abbellimento del Foro attraverso l'erezione di statue, probabilmente di suoi illustri predecessori, di fronte alle strutture architettoniche restaurate.\nLa data della prefettura di Probiano \u00e8 nota solo con qualche dubbio. Due Probiano, infatti, sono attestati in carica come \"praefecti urbi\" nel IV e V secolo, il Probiano prefetto il 17 settembre 377 e il Probiano prefetto nel 416; Gabinio Vettio \u00e8 identificato col primo, mentre il secondo sarebbe Rufio Probiano."}
{"id": "3879956", "revid": "599013", "url": "https://it.wikipedia.org/wiki?curid=3879956", "title": "Abu Hanifa al-Nu\u2018man", "text": ""}
{"id": "3879958", "revid": "599013", "url": "https://it.wikipedia.org/wiki?curid=3879958", "title": "Tommy Sylte", "text": "Carriera.\nClub.\nSylte debutt\u00f2 nella Tippeligaen con la maglia dello H\u00f8dd. Il 22 aprile 1995, infatti, fu titolare nel pareggio per 1-1 contro lo Strindheim. Il 16 maggio segn\u00f2 la prima rete, nella sconfitta per 7-2 sul campo del Molde.\nL'anno seguente pass\u00f2 al Moss, esordendo in squadra il 14 aprile 1996, nella sconfitta per 0-1 contro il Bod\u00f8/Glimt. Il 9 giugno arrivarono le prime reti, grazie ad una doppietta nel 5-2 inflitto allo Str\u00f8msgodset.\nNel 2000 torn\u00f2 allo H\u00f8dd, rimanendovi fino al 2006."}
{"id": "3879960", "revid": "767487", "url": "https://it.wikipedia.org/wiki?curid=3879960", "title": "Assalonne (nome)", "text": "Origine e diffusione.\nDeriva dall'ebraico \u05d0\u05b7\u05d1\u05b0\u05e9\u05b8\u05c1\u05dc\u05d5\u05b9\u05dd (\"'Avshalom\"), composto da \"abh\" (\"padre\") e \"shalom\" (\"pace\"); tra le varie interpretazioni del nome si contano \"padre della pace\", \"mio Padre \u00e8 pace\", \"il Padre \u00e8 prosperit\u00e0\" o \"pace del Padre\". \u00c8 un nome di tradizione biblica, presente nell'Antico Testamento, dove Assalonne \u00e8 un figlio di Davide che guida una rivolta contro suo padre.\nLa forma scandinava \"Axel\" \u00e8 omografa con un nome usato in inglese nel tardo XVII secolo, \"Axel\" o \"Axell\", derivante da un cognome a sua volta basato sul nome norreno \"\u00c1sketill\".\nOnomastico.\nL'onomastico si pu\u00f2 festeggiare il 2 marzo (o il 1\u00ba) in memoria di sant'Assalonne, martire a Cesarea in Cappadocia."}
{"id": "3879962", "revid": "47767", "url": "https://it.wikipedia.org/wiki?curid=3879962", "title": "Aksel", "text": ""}
{"id": "3879963", "revid": "47767", "url": "https://it.wikipedia.org/wiki?curid=3879963", "title": "Axelle", "text": ""}
{"id": "3879964", "revid": "47767", "url": "https://it.wikipedia.org/wiki?curid=3879964", "title": "Akseli", "text": ""}
{"id": "3879965", "revid": "1431409", "url": "https://it.wikipedia.org/wiki?curid=3879965", "title": "Max Gradel", "text": "Caratteristiche tecniche.\nGioca nel ruolo di ala destra, dotato soprattutto di un'ottima velocit\u00e0, pu\u00f2 giocare su entrambe le fasce offensive, inoltre \u00e8 molto abile nei dribbling ed in zona goal.\nCarriera.\nNazionale.\nDebutta in nazionale il 5 giugno 2011, nella partita vinta dalla Costa d'Avorio contro il Benin per 6-2. Il 24 ed il 28 gennaio 2015 gioca in Coppa d'Africa e segna in entrambe le partite del girone, rispettivamente contro Mali e Camerun. L'8 febbraio 2015 si laurea campione d'Africa con la sua nazionale, grazie alla vittoria in finale contro il Ghana ai calci di rigore; \u00e8 stato convocato per la Coppa delle nazioni africane 2021.\nStatistiche.\nPresenze e reti nei club.\n\"Statistiche aggiornate al 10 aprile 2020.\""}
{"id": "3879967", "revid": "461603", "url": "https://it.wikipedia.org/wiki?curid=3879967", "title": "Max-Alain Gradel", "text": ""}
{"id": "3879970", "revid": "33689", "url": "https://it.wikipedia.org/wiki?curid=3879970", "title": "Probiano (praefectus urbi 377)", "text": "In quella data, infatti, gli imperatori Valente, Graziano e Valentiniano II gli indirizzarono una legge riguardante la conservazione del vino, legge che fu poi inserita nel \"Codice teodosiano\".\nProbiano \u00e8 stato identificato con Gabinio Vettio Probiano, \"praefectus urbi\" di Roma che si occup\u00f2 di restaurare alcuni edifici del Foro romano, ornandoli di statue."}
{"id": "3879972", "revid": "729019", "url": "https://it.wikipedia.org/wiki?curid=3879972", "title": "Stazione di Portrush", "text": "La stazione di Portrush (in inglese britannico \"Portrush railway station\") \u00e8 una fermata ferroviaria che fornisce servizio a Portrush e dintorni, contea di Antrim, Irlanda del Nord. Attualmente l'unica linea che vi passa \u00e8 la Coleraine\u2013Portrush.\nStoria.\nLa stazione, che si trova a 109 km da Belfast, fu aperta il 4 dicembre 1855. Sarebbe stata completata nel 1893. Inizialmente essa era dotata di 3 binari, di cui uno solo \u00e8 ora in uso regolare, coperti da un tetto. La stazione era in stile Tudor, con una torre dell'orologio e per queste decorazioni era descritta come una delle pi\u00f9 belle dell'Irlanda. \nIl 20 settembre 1954 i treni merci smisero di circolare.\nNel 2007 il comtoise del 1892 della stazione ritorn\u00f2 nel centro del paese.\nTreni.\nDa luned\u00ec a sabato c'\u00e8 un treno per ora e per direzione per Coleraine o in arrivo a Portrush, che \u00e8 il capolinea, con ulteriori servizi durante le ore di punta. Qualche treno proviene da Belfast Great Victoria Street o \u00e8 diretto verso essa.\nLa domenica la frequenza del servizio diminuisce a un treno ogni due ore per direzione."}
{"id": "3879975", "revid": "287204", "url": "https://it.wikipedia.org/wiki?curid=3879975", "title": "Spurio Mecilio", "text": "Biografia.\nSpurio Mecilio divenne tribuno della plebe nel 416 a.C., nell'anno del tribunato consolare di Aulo Sempronio Atratino, Quinto Fabio Vibulano Ambusto, Spurio Nauzio Rutilo e Marco Papirio Mugillano.\nSpurio, con il collega tribuno Marco Metilio, propose una legge per la quale la terra tolta al nemico dovesse essere divisa un tanto a testa tra i cittadini romani. La proposta non fu vota per il veto posto da altri colleghi tribuni, a ci\u00f2 convinti dai Senatori."}
{"id": "3879976", "revid": "125129575", "url": "https://it.wikipedia.org/wiki?curid=3879976", "title": "Renato Sobral", "text": "Specialista della lotta a terra, Sobral \u00e8 un lottatore con un passato di grandi successi, avendo combattuto in molte delle migliori leghe di arti marziali miste vincendo i titoli dei pesi mediomassimi Strikeforce e IFC; \u00e8 stato inoltre un contendente al titolo dei pesi mediomassimi UFC e finalista del torneo RINGS del 1999.\nVanta anche un titolo di campione nazionale di lotta libera.\n\u00c8 cintura nera di jiu jitsu brasiliano come allievo di Carlos Gracie Jr e dal 2008 si allena nella propria palestra \"Gracie Barra Cerritos\", parte del gruppo di palestre internazionali Gracie Barra e localizzata a Cerritos.\nDal 2014 compete anche nell'organizzazione statunitense di grappling Metamoris.\nCarriera nelle arti marziali miste.\nInizi.\nSobral nasce tecnicamente come wrestler: fu infatti campione nazionale di lotta libera e si allen\u00f2 nella particolare disciplina Ruas Vale Tudo, ovvero un'interpretazione della vale tudo ad opera della leggenda del combattimento Marco Ruas.\nL'esordio come professionista avvenne nel 1997 in alcune leghe brasiliane, dove Sobral dimostra subito di saperci fare vincendo sette incontri di fila.\nFighting Network Rings.\nNel 1999 Sobral lascia il Brasile per proseguire la sua carriera in Giappone nell'organizzazione RINGS.\nQui prende parte al torneo King of Kings 1999, dove al primo turno sottomette il lottatore olimpico georgiano Zaza Tkeshelashvili.\nSuccessivamente si impone sul kickboxer Lee Hasdell e passa quindi ai quarti di finale del torneo.\nIl cammino di Sobral \u00e8 inarrestabile e prima mette KO l'ex UFC Brad Kohler, poi sottomette l'esperto Mikhail Ilyukhin e in semifinale vince ai punti contro il wrestler Kiyoshi Tamura.\nLa finale, giocatasi nel medesimo evento dei quarti di finale e della semifinale, fu per\u00f2 una disfatta ai punti contro il forte Dan Henderson.\nSobral resta nella RINGS fino alla fine del 2001 terminando con un record personale di carriera di 19-3, dove sconfigge anche il navigato Travis Fulton ma per la prima volta in carriera viene sottomesso ad opera dell'olandese Valentijn Overeem che lo estromette dal torneo King of Kings 2000, nonch\u00e9 viene sconfitto dal fuoriclasse Fedor Emelianenko ma solamente ai punti.\nUltimate Fighting Championship.\nL'esordio di Sobral in UFC avvenne nel 2000 quando ancora era sotto contratto con la RINGS, in quanto al tempo l'UFC non pretendeva ai suoi lottatori l'esclusivit\u00e0.\nNel primo incontro sconfigge l'ex campione dei pesi massimi UFC Maurice Smith, di fatto pensionandolo, in quanto dopo quell'incontro Smith non lott\u00f2 pi\u00f9 fino al 2007.\nSuccessivamente Sobral viene opposto ad alcuni dei migliori lottatori della storia dell'UFC, con risultati altalenanti: viene infatti sconfitto dall'ex campione dei pesi massimi Kevin Randleman, vince ai punti contro l'ex sfidante al titolo dei pesi mediomassimi Elvis Sinosic e perde per KO contro la nuova stella dell'organizzazione Chuck Liddell.\nDal 2003 al 2005 Sobral non combatt\u00e9 per l'UFC e prese parte ad incontri con altre federazioni: in particolare sfid\u00f2 Chael Sonnen nella promozione Hitman, venendo sconfitto per ritiro in quanto il brasiliano si era accordato per combattere solamente due round e non tre, e successivamente il risultato dell'incontro non venne registrato, quindi non risult\u00f2 valido ai fini del record personale dei lottatori.\nQuell'anno vinse il torneo dei pesi mediomassimi IFC sconfiggendo in una sola serata Trevor Prangley, Mauricio Rua e Jeremy Horn.\nTorn\u00f2 a combattere in Brasile per l'organizzazione Jungle Fight, dove sconfisse Jose Landi-Jons, e prese parte anche ad un paio di incontri per la britannica Cage Rage.\nTornato in UFC con un nuovo record personale di 27-6, Sobral dimostra di essere migliorato notevolmente e convince tutti vincendo tre incontri di fila, compresa la sua rivincita personale contro Chael Sonnen.\nDi conseguenza gli viene data la possibilit\u00e0 di sfidare il campione in carica Chuck Liddell, contro il quale Sobral gi\u00e0 aveva perso in passato, con in palio la cintura di campione dei pesi mediomassimi.\nSobral non riusc\u00ec nell'impresa e venne sconfitto da Liddell per KO al primo round.\nNell'incontro successivo venne battuto ancne da Jason Lambert.\nL'ultimo incontro di Sobral in UFC fu contro David Heath nell'evento \"UFC 74: Respect\": Sobral domin\u00f2 l'incontro sia nello striking che nel grappling, e vinse sottomettendo Heath con uno strangolamento; quando per\u00f2 l'arbitro decise di mettere fine all'incontro per decretare la vittoria di Sobral, lo stesso lottatore brasiliano si rifiut\u00f2 di lasciare la presa causando ipossia all'avversario.\nSobral giustific\u00f2 il gesto come reazione ai continui insulti che l'avversario gli rivolse durante l'incontro, ma la cosa non convinse Dana White che lo licenzi\u00f2.\nAffliction Entertainment e Strikeforce.\nSobral prosegu\u00ec la sua carriera in altre leghe statunitensi di alto livello: si accas\u00f2 contemporaneamente nella neonata Affliction e nella Strikeforce con contratti di non-esclusivit\u00e0.\nNei due incontri con l'Affliction Sobral si impose prima su Mike Whitehead e poi sul camerunese Rameau Thierry Sokoudjou.\nNell'agosto 2009 avrebbe dovuto affrontare Gegard Mousasi nell'evento \"\", ma l'evento stesso salt\u00f2 e successivamente l'intera promozione Affliction Entertainment fall\u00ec.\nCon la Strikeforce Sobral divenne campione dei pesi mediomassimi sconfiggendo il campione in carica Bobby Southworth nell'evento \"Strikeforce: Destruction\" del 21 novembre 2008.\nNon riusc\u00ec per\u00f2 a difendere il titolo dalla successiva sfida del 2009 contro Gegard Mousasi, che in un minuto mise KO Sobral.\nSobral ebbe la possibilit\u00e0 di tornare a combattere per il titolo quando questo venne vinto da Muhammed Lawal: affront\u00f2 Dan Henderson in uno spareggio per decretare il primo sfidante alla cintura dei pesi mediomassimi Strikeforce, ma anche questa volta Sobral venne sconfitto per KO nel primo round.\nDopo Strikeforce.\nTerminato il contratto con Strikeforce e con un record da professionista di 36\u201310, Sobral rimase senza lottare per pi\u00f9 di un anno fino a che non firm\u00f2 un contratto esclusivo con l'organizzazione singaporiana ONE Fighting Championship, organizzazione che collaborava con importanti leghe del circuito internazionale come la Dream: avrebbe dovuto combattere il 31 marzo 2012 contro l'ex campione di kickboxing e campione Cage Rage Melvin Manhoef, ma l'incontro salt\u00f2.\nSobral affront\u00f2 invece Tatsuya Mizuno in Malaysia, vincendo per sottomissione in appena mezzo minuto di lotta.\nNel 2013 torn\u00f2 negli Stati Uniti per partecipare al torneo dei pesi mediomassimi dell'ottava stagione dell'importante promozione Bellator, dove nei quarti di finale affront\u00f2 il russo Mikhail Zayats (record: 19-6): Sobral venne sconfitto per KO tecnico sul finire del primo round.\nA giugno Sobral prova nuovamente ad arrivare ad una sfida titolata in Bellator attraverso il torneo dei pesi mediomassimi, ma ancora una volta viene sconfitto al primo turno, questa volta dal semifinalista della precedente stagione Jacob Noe: dopo la sua undicesima sconfitta in carriera Sobral prende la decisione di ritirarsi.\nNegli anni a seguire si dedicher\u00e0 ad altre competizioni: nel 2014 prende parte ad un evento della promozione statunitense di grappling Metamoris opposto all'ex campione ADCC Dean Lister, con il match che termin\u00f2 in parit\u00e0.\nNel febbraio del 2015 annuncia il suo ritorno nelle MMA agonistiche per affrontare l'ex Bellator Volkan Oezdemir."}
{"id": "3879978", "revid": "287204", "url": "https://it.wikipedia.org/wiki?curid=3879978", "title": "Marco Metilio", "text": "Biografia.\nMarco Metilio divenne tribuno della plebe nel 416 a.C., nell'anno del tribunato consolare di Aulo Sempronio Atratino, Quinto Fabio Vibulano Ambusto, Spurio Nauzio Rutilo e Marco Papirio Mugillano.\nSpurio, con il collega tribuno Spurio Mecilio, propose una legge per la quale la terra tolta al nemico dovesse essere divisa un tanto a testa tra i cittadini romani. La proposta non fu vota per il veto posto da altri colleghi tribuni, a ci\u00f2 convinti dai Senatori."}
{"id": "3879979", "revid": "599013", "url": "https://it.wikipedia.org/wiki?curid=3879979", "title": "Rino Andr\u00e9 Hansen", "text": "Carriera.\nClub.\nHansen gioc\u00f2 nello \u00d8stsiden, prima di passare al Moss. Nel campionato 1995, il club conquist\u00f2 la promozione nella Tippeligaen, cos\u00ec il 14 aprile 1996 pot\u00e9 esordire nella massima divisione norvegese. Difese infatti i pali della squadra nella sconfitta per 0-1 contro il Bod\u00f8/Glimt. Il club retrocesse a fine stagione. Il 14 settembre 1997 segn\u00f2 una rete, nella vittoria per 5-0 sullo Harstad.\nPass\u00f2 poi al Fredrikstad, dove rimase per due stagioni. Si trasfer\u00ec infatti al Sarpsborg Sparta, per poi tornare allo \u00d8stsiden nel 2007."}
{"id": "3879982", "revid": "1305772", "url": "https://it.wikipedia.org/wiki?curid=3879982", "title": "Rule the Rail!", "text": "Rule the Rail! \u00e8 un videogioco di simulazione di modellini ferroviari sviluppato da BrainBombers Group e distribuito dalla stessa attraverso il suo sito internet. Differisce dai videogiochi gestionali per la completa mancanza della componente economico/finanziaria, e dai videogiochi di simulazione propriamente detti in quanto la gestione dei treni \u00e8 dettata sommariamente da velocit\u00e0 e scambi ferroviari (non si manovrano i mezzi in una \"sala comandi\").\nIl videogioco \u00e8 distribuito attraverso uno \"Starter Kit\" freeware; registrandosi (dietro pagamento) al sito \u00e8 possibile usufruire delle \"Extension Pack\" (espansioni che forniscono ulteriori vagoni, locomotive, case, ecc...) scaricabili sempre dal sito."}
{"id": "3879986", "revid": "1568601", "url": "https://it.wikipedia.org/wiki?curid=3879986", "title": "Ondata di freddo del 1929", "text": "L'ondata di freddo del 1929 e la relativa nevicata rappresentano un evento meteorologico di particolare rilevanza ed eccezionalit\u00e0 storica per dimensioni del fenomeno che colp\u00ec il continente europeo e l'Italia nell'inverno di quell'anno. \nDescrizione.\nNel mese di febbraio di quell'anno un'ondata eccezionale di freddo invest\u00ec buona parte dell'Europa e dell'Italia, coprendola di neve e gelo con un'intensit\u00e0 tale da essere definita la \"nevicata del secolo\": costitu\u00ec infatti l'evento nevoso pi\u00f9 marcato e pesante di quei tempi e fu paragonabile solo all'ondata di freddo del 1956, ed i successivi fenomeni dell'inverno 1985, sebbene non meno rilevanti, non ne eguagliarono comunque l'estensione temporale e geografica.\nL'ondata di gelo cominci\u00f2 a manifestarsi negli ultimi giorni del 1928 quando le temperature cominciarono a farsi sempre pi\u00f9 rigide in tutta Europa. Il gelo protrattosi per tutto il mese di gennaio 1929 ebbe il proprio picco nella prima met\u00e0 di febbraio quando in tutta Europa si registrarono copiose nevicate. \nL'origine dell'ondata di gelo, mancando dati certi relativi agli studi meteorologici del tempo, \u00e8 da ricercarsi nella formazione di un nucleo di aria fredda, originatasi nell'est Europa e decorrente verso ovest. in particolare fu dovuta alla concomitanza di diverse perturbazioni di importante rilevanza, quali un inverno particolarmente rigido con una prima rilevante ondata di gelo nei primi giorni di febbraio cui ne segu\u00ec una seconda, molto pi\u00f9 intensa: un anticiclone proveniente dall'Est europeo port\u00f2 con s\u00e9 nuclei di aria gelida a cui contemporaneamente si aggiunse un versante di aria fredda proveniente dal nord Europa attraverso il canale del Rodano generando un nucleo di bassa pressione stabile sull'Italia.\nIn Italia il freddo e la nevicata si protrasse per ben cinque giorni consecutivi, dall'11 al 14 febbraio, depositando al suolo quantit\u00e0 ingenti di neve:\nL'episodio \u00e8 citato nel celebre film \"Amarcord\" di Federico Fellini dove l'evento \u00e8 ricordato come l\"'anno del nevone\" (l'anno della grande nevicata)."}
{"id": "3879988", "revid": "599013", "url": "https://it.wikipedia.org/wiki?curid=3879988", "title": "Narcisse Yam\u00e9ogo", "text": ""}
{"id": "3879990", "revid": "253269", "url": "https://it.wikipedia.org/wiki?curid=3879990", "title": "Lisa Kreuzer (attrice)", "text": "Tra cinema e televisione, ha partecipato sinora ad oltre 120 produzioni.\nBiografia.\nTra i film a cui ha partecipato, ricordiamo \"Alice nelle citt\u00e0\" (1974), \"Falso movimento\" (1975), \"Nel corso del tempo\" (1976), \"L'uomo ferito\" (1983), \"Le Transfuge\" (1985).\nTra i suoi ruoli televisivi pi\u00f9 noti, figurano invece quelli di Sylvia Lorentz nella serie \"Lorentz e figli\" (1988), quello di Franziska Blank nella serie \"Le indagini di padre Castell\" (2009), quello di Zia Maria nella serie \"Die Bergwacht\" (2009-2010) e quello di Claudia Tiedemann nella serie Netflix \"Dark\". \u00c8 inoltre un volto noto al pubblico per aver partecipato a vari episodi di serie quali \"L'ispettore Derrick\" e \"Il commissario K\u00f6ster/Il commissario Kress\".\nIn alcune produzioni, a inizio carriera, \u00e8 apparsa con il nome di Elisabeth Kreuzer. \u00c8 l'ex-moglie del regista Wim Wenders."}
{"id": "3879991", "revid": "599013", "url": "https://it.wikipedia.org/wiki?curid=3879991", "title": "Anders Juliussen", "text": "Carriera.\nClub.\nJuliussen cominci\u00f2 la carriera con la maglia del Moss. Debutt\u00f2 nell'Eliteserien il 19 maggio 1996, nella sconfitta per 2-0 sul campo del Lillestr\u00f8m. Gioc\u00f2 poi per lo Sprint-Jel\u00f8y e per il Tronvik, per poi tornare al Moss. Nel 2010 si accord\u00f2 ancora con il Tronvik."}
{"id": "3879992", "revid": "1494169", "url": "https://it.wikipedia.org/wiki?curid=3879992", "title": "Lisa Kreuzer", "text": "Lisa Kreuzer pu\u00f2 riferirsi alle seguenti persone:"}
{"id": "3879993", "revid": "1154737", "url": "https://it.wikipedia.org/wiki?curid=3879993", "title": "Deel", "text": "Il Deel (in gaelico irlandese \"An Daoil\") \u00e8 un fiume irlandese che scorre prevalentemente nel Munster, tra le contee di Limerick e Cork.\nPercorso.\nIl fiume sorge vicino a dromina, nella contea di Cork, e da qui scorre verso nord, arrivando nella contea di Limerick, dove dopo 60\u00a0km di tragitto dalla sorgente affluisce nello Shannon, presso Askeaton.\nGran parte del letto del fiume \u00e8 parallelo alla strada N21, fino a Rathkeale.\nPesca.\nUn tempo nel Deel si poteva pescare del buon salmone, mentre ora abbonda solo la trota."}
{"id": "3879997", "revid": "106908", "url": "https://it.wikipedia.org/wiki?curid=3879997", "title": "Nawal al-Sa\u2018dawi", "text": ""}
{"id": "3879998", "revid": "1318658", "url": "https://it.wikipedia.org/wiki?curid=3879998", "title": "Lifelong learning", "text": "Il lifelong learning (o formazione permanente o apprendimento permanente o apprendimento continuo) \u00e8 un processo individuale intenzionale che mira all'acquisizione di ruoli e competenze e che comporta un cambiamento relativamente stabile nel tempo. Tale processo ha come scopo quello di modificare o sostituire un apprendimento non pi\u00f9 adeguato rispetto ai nuovi bisogni sociali o lavorativi, in campo professionale o personale.\nCon il termine \"lifelong learning\", si intende l'educazione durante tutto l'arco della vita, dalla nascit\u00e0 alla morte, quell'educazione che inizia ancor prima della scuola e si prolunga fin dopo il pensionamento.\nDefinizione.\nIl lifelong learning si presenta come un elemento unitario ed unificante, che cambia la prospettiva formativa dell'individuo e della societ\u00e0, anche se rimane fortemente finalizzato soprattutto al lavoro, sia in termini di conoscenza necessaria per ricoprire determinate posizioni, che in termini di nuovi posti.\nIl lifelong learning rimane comunque una nuova concezione della formazione, che ci discosta dalla concezione di formazione dei lavoratori degli anni '60-'70.\nOra la formazione diventa accattivante e commisurata alle esigenze della persona, si tratta di comunicare ed ascoltare le necessit\u00e0 dell'individuo per migliorare complessivamente la sua vita.\nIl dato straordinario della rivoluzione attuata dall'apprendimento permanente \u00e8 la contaminazione tra le conoscenze acquisite attraverso la formazione e quelle derivanti dell'esperienza di vita quotidiana, apprendimento esperienziale.\nIl lifelong learning ha una sua estensione ed una naturale conclusione, rappresentata dal \"Lifewide learning\" (istruzione e formazione che abbracciano tutti gli aspetti della vita), che sottolinea il concetto per il quale la formazione pu\u00f2 aver luogo in tutti gli ambiti, e in qualsiasi fase dell'esistenza.\nIl Programma d'azione comunitaria nel campo dell'apprendimento permanente, o Lifelong Learning Programme (LLP) riunisce al suo interno tutte le iniziative di cooperazione europea nell'ambito dell'istruzione e della formazione dal 2007 al 2013. Ha sostituito, integrandoli in un unico programma, i precedenti Socrates e Leonardo, attivi dal 1995 al 2006.\nIn particolare si propone di promuovere, all'interno della Comunit\u00e0, gli scambi, la cooperazione e la mobilit\u00e0 tra i sistemi d'istruzione e formazione in modo che essi diventino un punto di riferimento di qualit\u00e0 a livello mondiale.\nIl Programma di apprendimento permanente rafforza e integra le azioni condotte dagli Stati membri, pur mantenendo inalterata la responsabilit\u00e0 affidata ad ognuno di essi riguardo al contenuto dei sistemi di istruzione e formazione e rispettando la loro diversit\u00e0 culturale e linguistica.\nIl Programma di apprendimento permanente (LLP - Lifelong Learning Programme), principale programma comunitario di finanziamento nel settore dell'istruzione, consente lo svolgimento di attivit\u00e0 formative lungo tutto l'arco della vita che prevedono la mobilit\u00e0 in Europa.\nStoria.\nIl concetto di lifelong learning ha origine nel 1930, quando per\u00f2, era ancora strettamente legato all'idea di istruzione popolare, educazione degli operai; la messa a fuoco era quindi sulla formazione del lavoratore e lo scopo era quello di migliorare il rendimento in ambito lavorativo.\nL'idea di educazione permanente comincia a modificarsi ed avvicinarsi a come la intendiamo oggi, intorno al 1972: l'UNESCO rilascia il rapporto Faure intitolato \"Learning to Be\", dove specifica cosa si intende per educazione permanente, intesa come istruzione che accompagna l'individuo lungo tutto l'arco della vita, in diversi luoghi e con diverse modalit\u00e0.\nCi\u00f2 che ha permesso il modificarsi del concetto di educazione permanente \u00e8 l'evoluzione del soggetto della formazione.\nIn Europa dal 1996, anno di pubblicazione del Libro bianco di Cresson, \u00e8 stato coniato un nuovo concetto di formazione; viene ufficializzato in questi anni il lifelong learning e celebrato con la valorizzazione della societ\u00e0 della conoscenza. Da questo momento non si parla pi\u00f9 di educazione ma di apprendimento.\nNel 1997 (Conferenza di Amburgo) avviene quel superamento delle divisioni tra educazione formale, non formale ed informale, per la promozione di una formazione in grado di diffondere i valori della democrazia e della cittadinanza attiva e migliorare lo sviluppo e la crescita dell'individuo.\nNel 2000 con la Conferenza di Lisbona, l'Europa si pone l'obiettivo di adattare l'istruzione e la formazione ai bisogni dei cittadini in tutte le fasi della loro vita per promuovere l'occupabilit\u00e0 e l'inclusione sociale. \nAl 2001 risale l'ampliamento della definizione di lifelong learning, intendendo con questo tutte le attivit\u00e0 avviate in qualsiasi momento della vita, volte a migliorare la conoscenza la capacit\u00e0 e la competenza in una prospettiva personale, civica sociale ed occupazionale.\nInfine, nel 2002 l'istruzione e la formazione diventano i mezzi indispensabili per promuovere la coesione sociale, la cittadinanza attiva, la realizzazione personale e professionale, l'adattabilit\u00e0 e l'occupabilit\u00e0.\nObiettivi.\nIl lifelong learning \u00e8 lo strumento essenziale per affrontare una complessa epoca di cambiamenti, per superare le barriere ancora esistenti tra educazione formale, non formale ed informale, per promuovere la realizzazione dell'individuo sia a livello individuale che sociale.\nL'obiettivo generale del lifelong learning \u00e8 quello di contribuire, attraverso l'apprendimento permanente, allo sviluppo della Comunit\u00e0 quale societ\u00e0 avanzata basata sulla conoscenza, con uno sviluppo economico sostenibile, nuovi e migliori posti di lavoro e una maggiore coesione sociale, garantendo nel contempo una valida tutela dell'ambiente per le generazioni future (Strategia di Lisbona). In particolare si propone di promuovere, all'interno della Comunit\u00e0, gli scambi, la cooperazione e la mobilit\u00e0 tra i sistemi d'istruzione e formazione in modo che essi diventino un punto di riferimento di qualit\u00e0 a livello mondiale.\nIl lifelong learning ha l'obiettivo di sostenere lo sviluppo di un'istruzione permanente di qualit\u00e0 (con riferimento agli articoli 149 e 150 del Trattato di Roma che sanciscono la responsabilit\u00e0 dell'Unione Europea in tema di istruzione e formazione), e inoltre di sostenere gli Stati Membri dell'Unione nello sviluppo dei propri sistemi educativi e formativi. Sono stati fissati, inoltre, degli obiettivi precisi da conseguire durante l'arco del Lifelong Learning Programme.\nTali obiettivi si esprimono in azioni che incoraggiano la creazione di collegamenti tra persone, istituzione e tra gli stessi Stati nel settore formativo. Il Consiglio Europeo tenutosi a Lisbona nel marzo 2000 allo scopo di \u201cfornire agli Stati membri una base di lavoro a livello europeo\u201d, ha sviluppato tre obiettivi strategici:\nLa formazione permanente \u00e8 una strategia globale che interessa una molteplicit\u00e0 di attori istituzionali e di soggetti sociali. Il suo obiettivo prioritario \u00e8 di assicurare l'inclusione sociale e lavorativa, finalit\u00e0 che pone fortemente l'accento su politiche territoriali senza preclusioni di genere e di stratificazione sociale; quindi, si potrebbe affermare che apprendere da adulti non \u00e8 pi\u00f9 una scelta, ma una necessit\u00e0.\nIl lifelong learning nella societ\u00e0 della conoscenza.\nIl processo del lifelong learning si fonda sul concetto di apprendimento in et\u00e0 adulta e deriva dalla necessit\u00e0 nella nuova societ\u00e0 della conoscenza di apprendere per tutta la vita nuove conoscenze, competenze o abilit\u00e0, non solo nell'ambito professionale ma anche in quello in cui si definisce il ruolo sociale dell'essere adulti. A differenza del tradizionale modo di apprendere l'individuo \u00e8 responsabile in toto di ci\u00f2 che apprende, del modo in cui apprende e della situazione e il contesto in cui sceglie di realizzare il proprio apprendimento e richiede, dunque, la relativa capacit\u00e0 di gestire la propria conoscenza in maniera cosciente e critica. Questa pratica concerne quindi ogni tipo di apprendimento, formale (istituzionale) e informale (che si realizza fuori dal sistema istituzionale classico, all'interno ad esempio di un luogo di lavoro o di determinate pratiche sociali), che induca il soggetto ad adattarsi al cambiamento.\nL'educazione formale \u00e8 ogni tipo di educazione strutturata e regolare, organizzata dalle istituzioni, che si conclude con un certificato di riconoscimento, quale pu\u00f2 essere il diploma o la laurea ad esempio. \u00c8 un'educazione suddivisa cronologicamente per gradi, dalla scuola primaria, alla secondaria, all'insegnamento universitario (o superiore). Inoltre include una variet\u00e0 di programmi e di istituti specializzati per la formazione tecnica e professionale.\nL'educazione non formale \u00e8 un'attivit\u00e0 educativa intrapresa al di fuori del sistema formale e perci\u00f2 al di fuori della scuola e al di fuori delle attivit\u00e0 curricolari. L'educazione non formale e le attivit\u00e0 extra-curricolari che la compongono non rilasciano alcuna documentazione o certificato di frequenza, ed \u00e8 rivolta a categorie di utenti ben individuabili e si pone determinati obiettivi nel campo dell'apprendimento.\nInfine, l'educazione informale rappresenta l'apprendimento non pianificato. \u00c8 un processo, non legato a tempi o luoghi specifici, per il quale ogni individuo acquisisce \u2013 anche in modo inconsapevole o non intenzionale- attitudini, valori, abilit\u00e0 e conoscenze dall'esperienza quotidiana e dalle influenze e risorse educative nel suo ambiente: dalla famiglia e dal vicinato, dal lavoro e dal gioco, dal mercato, dalla biblioteca, dal mondo dell'arte e dello spettacolo, dai mass-media.\nTale processo ha origine in quella che oggi viene definita learning society (o societ\u00e0 della conoscenza), una societ\u00e0 in cui apprendere \u00e8 la condizione fondamentale per vivere al suo interno e stare al passo con i cambiamenti della nostra epoca (ad esempio le innovazioni tecnologiche). Mentre prima le competenze e le abilit\u00e0 che ci fornivano i tradizionali percorsi di istruzione ci erano sufficienti per tutto il percorso (o quasi) della nostra vita lavorativa e sociale, oggi si propone l'esigenza di un continuo aggiornarsi. Emerge allora la necessit\u00e0 di far fronte a situazioni sempre nuove, di essere in grado di rispondere alla domanda, in continua trasformazione, della societ\u00e0, di tenersi sempre aggiornati sulle nuove esigenze.\nModelli di formazione.\nI modelli di formazione rappresentano dei punti di riferimento sia di carattere psicologico che pedagogico e garantiscono coerenza e congruenza fra metodi e obiettivi didattici. Parlare di modelli formativi specifici ed esclusivi per specifiche figure professionali \u00e8 sicuramente eccessivo ma sicuramente si pu\u00f2 parlare di modelli formativi che meglio si adducono ad un determinato contesto professionale piuttosto che ad un altro. Il difficile compito del formatore \u00e8 quello di scegliere i modelli migliori per rendere pi\u00f9 semplice l'apprendimento nelle diverse situazioni d'aula.\nAll'interno di un'organizzazione, il momento formativo rappresenta un'occasione che va oltre gli obiettivi didattici in quanto tali perch\u00e9:\nAttraverso modelli e strumenti formativi si pu\u00f2 puntare maggiormente su un'area introspettiva piuttosto che su un'area pi\u00f9 operativa, relativa ai comportamenti professionali e dunque orientata al mestiere e alla tipologia di soggetto con cui ci si trova a lavorare.\nApprendere ad apprendere.\nPrima su tutti emerge l'esigenza di \u201cimparare ad apprendere\u201d, una condizione che permette di rinnovare se stesso e le proprie conoscenze ogni qual volta ce ne sia la necessit\u00e0, grazie all'acquisizione di una sorta di chiave interpretativa che ci fornisce il giusto approccio teorico per affrontare il cambiamento. L'apprendimento permanente \u00e8 quindi un percorso personale di apprendimento, che prepara l'individuo a rispondere all'esigenze del vivere sociale, ogni volta ricapitalizzando il proprio sapere, modificandolo o sostituendolo. Non pi\u00f9 quindi l'acquisizione di conoscenze una volta per tutte nella vita (tradizionale corso di studi), ma un continuo apprendimento che ci coinvolge nelle sempre nuove sfide sociali delle cosiddette societ\u00e0 complesse.\nLa globalizzazione e i nuovi metodi di apprendimento.\nIl successo del life long learning deriva innanzitutto dal fenomeno della globalizzazione che comporta non solo l'allargamento del mercato del lavoro, e quindi l'esigenza sempre maggiore di aggiornare costantemente il proprio bagaglio culturale e professionale, ma anche l'introduzione sempre pi\u00f9 frequente di innovazioni che spingono e quasi obbligano l'individuo a tenersi al passo col cambiamento. C'\u00e8 inoltre da prendere in considerazione il forte invecchiamento della popolazione lavoratrice italiana che porta a questa necessit\u00e0 di \u201cimparare sempre\u201d.\nLa ricerca scientifica evolve in tutti i campi ad una velocit\u00e0 tale che \u00e8 difficile \"restare al passo\" e tenersi adeguatamente aggiornati. L'intelligenza artificiale diviene un valido supporto sempre pi\u00f9 utile fino a potersi sostituire all'apprendimento continuo delle risorse umane, creando una base di conoscenza dinamica e condivisa che si mantiene aggiornata con lo stato dell'arte delle ultime pubblicazioni di riviste, brevetti, nuove informazioni (dati strutturati e non, come immagini e testo in molteplici lingue). Questi sistemi incrociano informazioni vecchie e nuove, e consigliano le soluzioni pi\u00f9 adatte, aiutando i professionisti a lavorare pi\u00f9 rapidamente e soprattutto con meno errori possibili.\nModelli di apprendimento a confronto.\nAltro importante fattore di successo per la strategia del lifelong learning \u00e8 il fatto che il tradizionale e istituzionale modo di apprendere non risponda pi\u00f9 alle esigenze di una societ\u00e0 mutevole e che impernia sempre pi\u00f9 la propria essenza intorno al cambiamento. Non solo il mondo cambia troppo in fretta per permettere alle istituzioni di stare sempre al passo con le nuove esigenze, ma esse non forniscono le abilit\u00e0 e gli stimoli adatti ad affrontare tali cambiamenti. Caratteristiche quali la motivazione ad apprendere (insita nell'apprendimento permanente) o la capacit\u00e0 di risoluzione dei problemi sono qualit\u00e0 essenziali nelle learning society.\nMotivazione ad apprendere.\nA questo proposito \u00e8 da notare come sempre pi\u00f9 adulti oggi intraprendano la sfida dell'universit\u00e0 come possibilit\u00e0 per l'individuo di accrescere le proprie competenze, di riprogettarsi, non solo al livello lavorativo ma anche rispetto a quello strettamente personale di accrescimento del s\u00e9. Questo \u00e8 l'aspetto centrale innovativo del lifelong learning, non solo apprendimento come necessit\u00e0 e risposta a un mondo che continuamente cambia, ma anche apprendimento come motivazione personale e auto-apprendimento che responsabilizza l'individuo e lo pone come figura principale del proprio processo di apprendimento."}
{"id": "3879999", "revid": "1876278", "url": "https://it.wikipedia.org/wiki?curid=3879999", "title": "Boutros Romhein", "text": "Biografia.\nNasce nel 1949 in un paese del sud della Siria, cresce in una terra che ha visto il fiorire delle principali civilt\u00e0 mediterranee, e il susseguirsi di molteplici popolazioni con le loro differenti evoluzioni culturali.\nFormazione.\nSegue studi classici a Damasco e apprende varie tecniche artigiane come apprendista estivo nelle botteghe di Damasco. Ma contemporaneamente, ancora giovinetto, inizia ad emerge la sua vocazione artistica.\nAll'et\u00e0 di 16 anni realizza le prime opere artistiche, sculture in legno di olivo, (di cui la sua terra originaria \u00e8 sempre stata ricca.)\nDiciottenne apre il proprio studio d'arte a Damasco, e inizia ad esporre in mostre collettive e personali, riscuotendo immediatamente un grande successo in tutta la Siria.\nBoutros prosegue la propria formazione e crescita come uomo e come artista peregrinando per paesi Europei come Spagna Francia Italia e Svizzera, ove gli viene data la possibilit\u00e0 di partecipare ad alcune mostre collettive con incoraggiante riscontro e successo.\nViaggi , lavoro scultoreo e ricerca che lo porteranno alla sua affermazione artistica e personale e alla decisione di stabilirsi in Italia, a Carrara, capitale del marmo, nel 1983. Consegue il diploma presso l\u2019Accademia di Belle Arti, sezione di scultura e nel 1990 inizia il suo grande progetto fondando il proprio studio e centro per la scultura \"Arco Arte\".\nFilosofia.\nBoutros si rapporta con il marmo come con il materiale che, come fu un tempo l'olivo, meglio riesce a incarnare ci\u00f2 che il suo spirito elabora; nel marmo abilmente riesce a materializzare e comunicare il proprio pensiero e sentimenti.\nLe vicende artistiche e la crescita umana non sono mai scisse in Boutros ma piuttosto si sovrappongono, si completano e si influenzano vicendevolmente: la crescita umana trova corrispondenza nell'evoluzione artistica arrivando alla definizione di uno stile e un linguaggio scultoreo proprio.\nGrazie alle forti capacit\u00e0 tecniche acquisite con anni di esperienza riesce a plasmare volumi fluidi ed eleganti, sculture eseguite con maestria ed abilit\u00e0, arrivando ad una musicalit\u00e0 della forma.\nLa scuola.\nPerentorio per Boutros Romhein \u00e8 da sempre trasmettere il proprio mestiere di scultore, inteso per lui anche come mestiere di vivere, e nel contempo arricchire il proprio vissuto. A tal fine prende vita il progetto dello studio di scultura Arco Arte, ove dal 1990 realizza le proprie opere, risiede l'esposizione permanente, insegna la tecnica della scultura. Ma soprattutto Arco Arte nasce come centro del \u201cpensiero della scultura\u201d, un punto di incontro, scambio contatto tra persone di cultura, storia, lingua differente che apportano con il loro vissuto un arricchimento al mondo senza confini dell'espressione scultorea, cos\u00ec come la intende lo scultore Romhein Boutros.\nLe opere.\nRomhein Boutros classifica le proprie opere riconducendole a tre gruppi: \u201cMetaforiche\u201d: portatrici di figure, plasmate sull'attribuzione di un'espressione e o di una storia radicata nell'umano vivere. \u201cFigurazioni\u201d: esulano dalla mera figurativit\u00e0 per sconfinare, attraverso eleganti linee e volumi, in forme simboliche. Infine le opere \"monumentali\" che come sintesi racchiudono lo stile proprio di Romhein. \nLe opere di Romhein si trovano in collezioni private e pubbliche di molte citt\u00e0 del mondo."}
{"id": "3880000", "revid": "110157", "url": "https://it.wikipedia.org/wiki?curid=3880000", "title": "Svjatopolk", "text": "Origine e diffusione.\n\u00c8 composto dagli elementi slavi \"svet\" (\"benedetto\", \"brillante\", \"sacro\", da cui anche Svetlana e Svjatoslav) e \"polk\" (\"popolo\", presente anche in Jaropolk), e significa quindi \"popolo benedetto\".\nOnomastico.\nL'onomastico si festeggia il 1\u00ba novembre, giorno di Ognissanti, dato che il nome non \u00e8 portato da alcun santo ed \u00e8 quindi adespota."}
{"id": "3880001", "revid": "47767", "url": "https://it.wikipedia.org/wiki?curid=3880001", "title": "\u015awi\u0119tope\u0142k", "text": ""}
{"id": "3880002", "revid": "47767", "url": "https://it.wikipedia.org/wiki?curid=3880002", "title": "Svante", "text": ""}
{"id": "3880003", "revid": "47767", "url": "https://it.wikipedia.org/wiki?curid=3880003", "title": "Svatopluk", "text": ""}
{"id": "3880004", "revid": "47767", "url": "https://it.wikipedia.org/wiki?curid=3880004", "title": "Svyatopolk", "text": ""}
{"id": "3880005", "revid": "665277", "url": "https://it.wikipedia.org/wiki?curid=3880005", "title": "LaLaLa", "text": ""}
{"id": "3880006", "revid": "106908", "url": "https://it.wikipedia.org/wiki?curid=3880006", "title": "Publio Cornelio Cosso", "text": "Tribunato consolare.\nNel 415 a.C. fu eletto tribuno consolare con Numerio Fabio Vibulano, Gaio Valerio Potito Voluso e Quinto Quinzio Cincinnato\nIn quell'anno i Bolani attaccarono i coloni romani di Labico, inviati l'anno prima, sperando nell'appoggio degli Equi, che per\u00f2 non intervennero. Furono facilmente sconfitti dai romani."}
{"id": "3880007", "revid": "106908", "url": "https://it.wikipedia.org/wiki?curid=3880007", "title": "Gaio Valerio Potito Voluso", "text": "Carriera.\nPrimo tribunato consolare.\nNel 415 a.C. fu eletto tribuno consolare con Numerio Fabio Vibulano, Publio Cornelio Cosso e Quinto Quinzio Cincinnato\nIn quell'anno i Bolani attaccarono i coloni romani di Labico, inviati l'anno prima, sperando nell'appoggio degli Equi, che per\u00f2 non intervennero. Furono facilmente sconfitti dai romani.\nConsolato.\nFu console nel 410 a.C. con Manio Emilio Mamercino.\nIn quell'anno Valerio, nonostante l'opposizione del tribuno della plebe Marco Menenio, condusse una campagna contro i Volsci ed Equi, che avevano conquistato la citt\u00e0 di Carvento della lega latina, riconquistando la citt\u00e0 ai Latini.\nSecondo tribunato consolare.\nNel 407 a.C. fu eletto tribuno consolare con Lucio Furio Medullino, gi\u00e0 console due volte, Numerio Fabio Vibulano e Gaio Servilio Strutto Ahala, entrambi al loro secondo tribunato consolare.\nScaduta la tregua con Veio Roma invi\u00f2 una delegazione per ottenere soddisfazione per i torti subiti.\nI Romani per\u00f2, a causa della mancata tempestivit\u00e0 nelle decisioni, persero la guarnigione di Verrugine, che fu massacrata dai Volsci e dagli Equi. L'esercito inviato per dare aiuto al presidio, arrivato a massacro avvenuto, non pot\u00e9 far altro che vendicare la guarnigione, massacrando i nemici, sorpresi mentre erano intenti a far bottino.\nTerzo tribunato consolare.\nNel 404 a.C. fu eletto tribuno consolare per la terza volta con Gneo Cornelio Cosso, Manio Sergio Fidenate, Cesone Fabio Ambusto, Publio Cornelio Maluginense e Spurio Nauzio Rutilo.\nRoma, mentre continuava l'assedio di Veio iniziato l'anno prima, rivolse la propria attenzione ai Volsci, che furono sconfitti in una battaglia campale tra Ferentino ed Ecetra. I romani poi riuscirono a conquistare la citt\u00e0 volsca di Artena, grazie al tradimento di uno schiavo, che indic\u00f2 ai soldati un passaggio per arrivare alla rocca, dove si erano asserragliati i difensori."}
{"id": "3880009", "revid": "1154737", "url": "https://it.wikipedia.org/wiki?curid=3880009", "title": "Inny", "text": "L'Inny \u00e8 un fiume irlandese che scorre prevalentemente tra le contee di Longford e Cavan.\nPercorso.\nIl fiume nasce come affluente del Lough Kinale e da qui scorre sotto il ponte di Finnea per poi entrare nel Lough Sheelin, nella contea di Cavan. Prosegue fino al Lough Derravaragh e da qui prosegue verso ovest, fino a quando affluisce nello Shannon vicino al Lough Ree.\nLa citt\u00e0 pi\u00f9 grande che si trova sul suo percorso \u00e8 Ballymahon."}
{"id": "3880010", "revid": "106908", "url": "https://it.wikipedia.org/wiki?curid=3880010", "title": "Quinto Quinzio Cincinnato (tribuno consolare 415 a.C.)", "text": "Primo tribunato consolare.\nNel 415 a.C. fu eletto tribuno consolare con Numerio Fabio Vibulano, Publio Cornelio Cosso e Gaio Valerio Potito Voluso\nIn quell'anno i Bolani attaccarono i coloni romani di Labico, inviati l'anno prima, sperando nell'appoggio degli Equi, che per\u00f2 non intervennero. Furono facilmente sconfitti dai romani.\nSecondo tribunato consolare.\nNel 405 a.C. fu eletto tribuno consolare con Aulo Manlio Vulsone Capitolino, Tito Quinzio Capitolino Barbato, Lucio Furio Medullino, Gaio Giulio Iullo e Manio Emilio Mamercino.\nRoma port\u00f2 guerra a Veio, assediando la citt\u00e0, che non riusc\u00ec a convincere le altre citt\u00e0 etrusche a scendere in guerra contro Roma."}
{"id": "3880011", "revid": "599013", "url": "https://it.wikipedia.org/wiki?curid=3880011", "title": "Juan Presta", "text": "Caratteristiche tecniche.\nGiocava come difensore destro.\nCarriera.\nClub.\nPresta gioc\u00f2 per il Porte\u00f1o dal 1920 al 1923, partecipando alla Copa Campeonato. Nel 1926 figurava nella rosa di due societ\u00e0, grazie al regolamento delle due federazioni allora esistenti che permetteva di militare in due campionati allo stesso tempo. Disput\u00f2 la Copa Campeonato 1926 con il Banfield (12 presenze, 0 gol) e la Primera Divisi\u00f3n 1926 con il Progresista (7 presenze, 0 gol). Con la riunificazione delle federazioni Presta partecip\u00f2 alla Primera Divisi\u00f3n 1927 con il Banfield, assommando 30 presenze; segn\u00f2 anche 3 reti. Nella Primera Divisi\u00f3n 1928 gioc\u00f2 26 partite, segnando 4 gol, di cui 3 su calcio di rigore.\nNazionale.\nBearzotti debutt\u00f2 il Nazionale argentina il 18 luglio 1920, nell'incontro tra Argentina e Uruguay valido per il Gran Premio de Honor Uruguayo. Nello stesso anno partecip\u00f2 al Campeonato Sudamericano, nel quale esord\u00ec il 25 settembre contro il a Valpara\u00edso, giocando da centromediano. Prese poi parte al Sudamericano 1921 a Buenos Aires: debutt\u00f2 il 16 ottobre contro il all'Estadio Iriarte y Luzuriaga. In seguito gioc\u00f2 due gare di Copa Rosa Chevallier Boutell e una di Copa Confraternidad, raggiungendo un totale di 8 presenze in Nazionale."}
{"id": "3880015", "revid": "599013", "url": "https://it.wikipedia.org/wiki?curid=3880015", "title": "Geir Johansen (calciatore 1968)", "text": "Carriera.\nClub.\nJohansen gioc\u00f2 nell'Ekholt, per poi passare al Moss, dove pot\u00e9 esordire nella 1. divisjon in data 28 agosto 1988, nel successo per 2-0 sul V\u00e5lerengen. Successivamente milit\u00f2 nel Fredrikstad. Torn\u00f2 poi al Moss, dove rimase fino al 1999."}
{"id": "3880017", "revid": "1543377", "url": "https://it.wikipedia.org/wiki?curid=3880017", "title": "Distretto di Cashapampa", "text": "Il distretto di Cashapampa \u00e8 un distretto del Per\u00f9 nella provincia di Sihuas (regione di Ancash) con 3.061 abitanti al censimento 2007 dei quali 159 urbani e 2.902 rurali.\n\u00c8 stato istituito il 23 gennaio 1964."}
{"id": "3880018", "revid": "124662464", "url": "https://it.wikipedia.org/wiki?curid=3880018", "title": "Immortal Megamix", "text": "Immortal Megamix \u00e8 un singolo remix dei quattro dei pi\u00f9 celebri singoli di Michael Jackson: Can You Feel It, Don't Stop 'til You Get Enough, Billie Jean e Black or White, \u00e8 il primo singolo estratto dalla colonna sonora \"Immortal\" il 1\u00ba novembre 2011"}
{"id": "3880025", "revid": "1543377", "url": "https://it.wikipedia.org/wiki?curid=3880025", "title": "Distretto di Chingalpo", "text": "Il distretto di Chingalpo \u00e8 un distretto del Per\u00f9 nella provincia di Sihuas (regione di Ancash) con 1.155 abitanti al censimento 2007 dei quali 542 urbani e 613 rurali.\n\u00c8 stato istituito il 14 giugno 1958."}
{"id": "3880026", "revid": "1543377", "url": "https://it.wikipedia.org/wiki?curid=3880026", "title": "Distretto di Huayllabamba (Ancash)", "text": "Il distretto di Huayllabamba \u00e8 un distretto del Per\u00f9 nella provincia di Sihuas (regione di Ancash) con 4.227 abitanti al censimento 2007 dei quali 1.161 urbani e 3.066 rurali.\n\u00c8 stato istituito il 26 gennaio 1956."}
{"id": "3880027", "revid": "1543377", "url": "https://it.wikipedia.org/wiki?curid=3880027", "title": "Distretto di Quiches", "text": "Il distretto di Quiches \u00e8 un distretto del Per\u00f9 nella provincia di Sihuas (regione di Ancash) con 2.779 abitanti al censimento 2007 dei quali 403 urbani e 2.366 rurali.\n\u00c8 stato istituito il 7 ottobre 1914."}
{"id": "3880029", "revid": "599013", "url": "https://it.wikipedia.org/wiki?curid=3880029", "title": "Salaparuta novello", "text": "Il Salaparuta novello \u00e8 un vino a DOC che pu\u00f2 essere prodotto nel comune di Salaparuta in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nSalaparuta (vino)"}
{"id": "3880031", "revid": "1543377", "url": "https://it.wikipedia.org/wiki?curid=3880031", "title": "Distretto di Ragash", "text": "Il distretto di ARagash \u00e8 un distretto del Per\u00f9 nella provincia di Sihuas (regione di Ancash) con 2.769 abitanti al censimento 2007 dei quali 403 urbani e 2.369 rurali.\n\u00c8 stato istituito il 12 dicembre 1963."}
{"id": "3880041", "revid": "1154737", "url": "https://it.wikipedia.org/wiki?curid=3880041", "title": "Maigue", "text": "Il Maigue (in gaelico irlandese \"An Mh\u00e1igh\") \u00e8 un fiume irlandese che scorre prevalentemente tra le contee di Cork e Limerick.\nPercorso.\nIl fiume sorge a Milford, contea di Cork e, dopo avere ricevuto le acque degli affluenti Glen e Loobagh, nella parte meridionale della contea di Limerick, scorre a nord attraverso Bruree. Appena uscito da Bruree riceve le acque del Morning Star. Attraversa in seguito Croom e Adare, prima di raggiungere il fiume Shannon, poco pi\u00f9 a nord di Kildimo e Clarina, appena a ovest della citt\u00e0 di Limerick.\nStoria.\nIn tempi remoti il Maigue era il principale fiume dei territori della famiglia O'Donovan e dei loro predecessori gli U\u00ed Fidgenti. La maggior parte dei villaggi che si trovano lungo il suo corso era dei forti.\nAffluenti.\nLoobagh.\nIl Loobagh (in gaelico irlandese \"An L\u00fabach\") \u00e8 un fiume ricco di trote e salmoni. Sorge nelle colline a sud di Kilfinane e, dopo avere attraversato Kilmallock affluisce nel Maigue a sud di Bruree.\nMorning Star.\nIl Moring Star \u00e8 un piccolo torrente che incontra il Maigue a nord di Bruree, dopo avere attraversato ricchi terreni agricoli.\nCamoge.\nIl Camoge \u00e8 un torrente che scorre verso ovest e attraverso Manister, incontrando il Maigue controcorrente presso Croom."}
{"id": "3880042", "revid": "1543377", "url": "https://it.wikipedia.org/wiki?curid=3880042", "title": "Distretto di San Juan (Ancash)", "text": "Il distretto di San Juan \u00e8 un distretto del Per\u00f9 nella provincia di Sihuas (regione di Ancash) con 6.363 abitanti al censimento 2007 dei quali 232 urbani e 6.131 rurali.\n\u00c8 stato istituito il 14 marzo 1964."}
{"id": "3880043", "revid": "1543377", "url": "https://it.wikipedia.org/wiki?curid=3880043", "title": "Distretto di Sicsibamba", "text": "Il distretto di Sicsibamba \u00e8 un distretto del Per\u00f9 nella provincia di Sihuas (regione di Ancash) con 1.906 abitanti al censimento 2007 dei quali 303 urbani e 1.603 rurali.\n\u00c8 stato istituito il 6 novembre 1909."}
{"id": "3880044", "revid": "599013", "url": "https://it.wikipedia.org/wiki?curid=3880044", "title": "Leif Erik Andersen", "text": "Carriera.\nClub.\nAndersen cominci\u00f2 la carriera con la maglia del R\u00e5de, per poi passare al Kongsvinger. Nel 1993 si trasfer\u00ec al Moss e nel 1995 agli inglesi del Crystal Palace. Torn\u00f2 al Moss dopo due stagioni, debuttando nella Tippeligaen il 13 aprile 1998, quando fu titolare nel successo per 0-1 sul campo del Brann.\nGioc\u00f2 poi per un biennio nel Sarpsborg, prima di passare al Rygge e allo \u00d8stsiden."}
{"id": "3880048", "revid": "1543377", "url": "https://it.wikipedia.org/wiki?curid=3880048", "title": "Distretto di Andarapa", "text": "Il distretto di Andarapa \u00e8 un distretto del Per\u00f9 nella provincia di Andahuaylas (regione di Apur\u00edmac) con 6.441 abitanti al censimento 2007 dei quali 576 urbani e 5.865 rurali.\n\u00c8 stato istituito il 14 marzo 1941."}
{"id": "3880052", "revid": "599013", "url": "https://it.wikipedia.org/wiki?curid=3880052", "title": "Luigi Garelli", "text": "Carriera.\nHa allenato in Legadue a Sassari, Vigevano e Verona. Nella stagione 2009-10 ha vinto il premio come \"Migliore allenatore del Campionato di Legadue\", dopo aver guidato la Miro Radici Finance Vigevano.\nNella stagione 2015-16 porta in Legadue la Pallacanestro Forl\u00ec 2015. Dopo un ottimo inizio di campionato, la squadra subisce dieci sconfitte nelle ultime undici partite del girone di andata. Il 29 dicembre 2016 viene esonerato dal ruolo di allenatore della Pallacanestro Forl\u00ec, venendo sostituito da Giorgio Valli."}
{"id": "3880054", "revid": "1005847", "url": "https://it.wikipedia.org/wiki?curid=3880054", "title": "Distretto di Chiara", "text": ""}
{"id": "3880057", "revid": "767487", "url": "https://it.wikipedia.org/wiki?curid=3880057", "title": "Mahamadou N'Diaye", "text": "Caratteristiche tecniche.\nGioca come difensore centrale. Preciso e veloce nei contrasti riuscendo spesso ad anticipare gli avversari. Ottima elevazione e buon colpitore di testa in difesa."}
{"id": "3880059", "revid": "287204", "url": "https://it.wikipedia.org/wiki?curid=3880059", "title": "Mahamadou N\u2019Diaye", "text": ""}
{"id": "3880062", "revid": "729019", "url": "https://it.wikipedia.org/wiki?curid=3880062", "title": "Fiat-Hitachi", "text": "La Fiat-Hitachi \u00e8 stata una societ\u00e0 del gruppo Fiat nata nel 1987 dall'unione della Fiat Macchine Movimento Terra con le attivit\u00e0 dello stesso settore della societ\u00e0 giapponese Hitachi. Si occupava della costruzione di macchine movimento terra, come escavatori idraulici, pale meccaniche, apripista, livellatori, caricatori ecc. \nA seguito della rottura del rapporto commerciale fra Fiat e Hitachi, quest'ultima ha continuato a commercializzare i suoi prodotti con il marchio Hitachi in Europa, Fiat invece ha aperto un nuovo accordo con Kobelco che ha portato poi a CNH Global."}
{"id": "3880063", "revid": "2032913", "url": "https://it.wikipedia.org/wiki?curid=3880063", "title": "Always (Big Bang)", "text": "Always \u00e8 il primo EP del gruppo musicale sudcoreano Big Bang, pubblicato il 16 agosto 2007 dalla YG Entertainment."}
{"id": "3880070", "revid": "2032913", "url": "https://it.wikipedia.org/wiki?curid=3880070", "title": "Hot Issue", "text": "Hot Issue \u00e8 il secondo EP del gruppo musicale sudcoreano Big Bang, pubblicato il 22 novembre 2007 dalla YG Entertainment."}
{"id": "3880076", "revid": "767487", "url": "https://it.wikipedia.org/wiki?curid=3880076", "title": "Thomas Michelsen", "text": "Biografia.\nHa un gemello, chiamato Anders, anch'egli calciatore professionista.\nCarriera.\nClub.\nMichelsen debutt\u00f2 nella Tippeligaen con la maglia del Lyn Oslo, sostituendo Knut Holte nella sconfitta casalinga per 0-1 contro il Rosenborg. Nel 1995 milit\u00f2 nelle file del Dr\u00f8bak/Frogn.\nL'anno seguente si trasfer\u00ec allo Skeid, esordendo con questa maglia il 13 aprile 1996, nella sconfitta casalinga per 2-3 contro lo Str\u00f8msgodset. Il 21 luglio segn\u00f2 la prima rete, nella vittoria per 0-3 sul campo del Bod\u00f8/Glimt.\nNel 1998 si trasfer\u00ec al Moss, giocando il primo match con questa maglia il 19 luglio 1998, sostituendo Kenneth L\u00f8vlien nella vittoria per 3-0 sul Brann. Rimase in squadra anche l'anno successivo."}
{"id": "3880077", "revid": "110157", "url": "https://it.wikipedia.org/wiki?curid=3880077", "title": "Carico insulinico", "text": "Il Carico insulinico o CI, dall'inglese \"insulin load\", abbreviato in \"IL\", \u00e8 un parametro che stabilisce l'impatto sull'insulinemia di un cibo in base al suo indice insulinico (II) e al suo valore calorico. In analogia con quanto fa il carico glicemico in relazione al indice glicemico per valutare i livelli della glicemia in base alla specifica quantit\u00e0 di carboidrati di un alimento glucidico, il carico insulinico misura i livelli dell'insulinemia indotti da una specifica quantit\u00e0 dei cibi calorici in base al loro indice insulinico, cio\u00e8 al potere dei cibi di stimolare l'insulina in termini assoluti sulla base della stessa quantit\u00e0 isocalorica standard, senza considerare per\u00f2 la quota di carboidrati contenuti al loro interno. Il carico insulinico viene calcolato moltiplicando i valori dell'indice insulinico per l'apporto calorico totale.\nDefinizione.\nL'indice glicemico e il carico glicemico sono dei metodi di valutazione molto utilizzati per misurare l'aumento della glicemia in risposta all'ingestione dei cibi contenenti carboidrati o dei carboidrati puri. In base ai valori della glicemia si stima conseguentemente la produzione di insulina, che normalmente viene stimolata con maggiore intensit\u00e0 da parte dei glucidi rispetto agli altri macronutrienti. Tuttavia, si \u00e8 spesso fatto presente che questi metodi presentassero dei limiti, in quanto \u00e8 largamente risaputo che la produzione di insulina non viene causata solo dai carboidrati, e quindi non \u00e8 determinata solo dalla glicemia. L'insulina \u00e8 stimolata ad esempio anche da cibi puramente proteici e amminoacidi, e un leggero incremento dei livelli insulinici viene ottenuto anche con l'accostamento dei lipidi al pasto. Ci\u00f2 che \u00e8 risultato dall'indice insulinico \u00e8 che, soprattutto in combinazione con i carboidrati, le proteine e i grassi agiscono sinergicamente per aumentare i livelli di insulina, pur riducendo la glicemia. Inoltre, anche alcune classi di cibi, cos\u00ec come i pasti misti, riescono a stimolare la produzione di insulina in maniera sproporzionata rispetto al loro indice e carico glicemico. La glicemia dunque non risulta sempre e in tutti i casi strettamente proporzionale all'insulinemia. In questo senso si comprende che l'indice e il carico glicemico esaminano solo l'effetto dei carboidrati sulla glicemia per stimare indirettamente la conseguente produzione di insulina, ma tali misurazioni possono rappresentare un forte limite su queste constatazioni, rivelandosi in alcuni casi largamente imprecise.\nIl carico insulinico \u00e8 un parametro molto recente che ha iniziato ad essere applicato in alcuni studi solo alla fine degli anni duemila. L'indice insulinico venne riconosciuto alla fine degli anni ottanta (1987) da Ross et al., ma, come l'indice glicemico, necessitava di un metodo di calcolo per poter quantificare la produzione di insulina relativa ad una precisa porzione di un alimento sulla base del suo valore o punteggio assoluto. Il carico insulinico \u00e8 stato il pi\u00f9 recente metodo di calcolo, com'era stato in passato per l'indice glicemico con il carico glicemico, creato col fine di dare un riferimento quantitativo, e non qualitativo, sulla secrezione insulinica in risposta ad un determinato cibo.\nIl primo studio, molto recente, che inizi\u00f2 a considerare l'utilizzo di questo parametro risale al 2009 da parte di Bao et al. Si tratta dello stesso circuito di ricercatori rappresentato da personalit\u00e0 come Susanne Holt e Jennie Brand-Miller, alcuni dei principali studiosi che approfondirono i concetti del indice insulinico e indice glicemico a partire dagli anni ottanta. Gli scienziati valutarono la validit\u00e0 del carico insulinico nel predire la risposta effettiva dell'insulina ad un pasto misto da parte di giovani soggetti sani (et\u00e0 media 24 anni), i quali consumarono 13 diversi pasti composti da vari macronutrienti. Essi scoprirono che il carico insulinico era fortemente correlato con la risposta insulinica post-prandiale, e riusciva a fornire una previsione pi\u00f9 accurata della risposta insulinica rispetto al contenuto di carboidrati o al carico glicemico. Altri studi successivi che si avvalevano del carico insulinico, constatarono che elevati carichi insulinici nella dieta (non necessariamente collegati al indice e carico glicemico) sono potenzialmente correlati con un peggioramento dell'insulinoresistenza, con un aumento dei trigliceridi ematici (trigliceridemia), con una diminuzione dei livelli di HDL negli obesi, e con un'aumentata probabilit\u00e0 da parte degli adolescenti in et\u00e0 puberale di aumentare i livelli di massa grassa in successiva et\u00e0 adulta. Diete che prevedono il controllo del carico insulinico possono contribuire a prevenire o gestire il diabete. Ad oggi le tabelle di riferimento sull'indice insulinico sono limitate, ed il metodo di calcolo del carico insulinico non \u00e8 ancora stato diffuso con una scala di valori di riferimento.\nCalcolo del Carico insulinico.\nCI = indice insulinico di un alimento x valore calorico di una determinata porzione di un alimento / 100\nDensit\u00e0 calorica.\nPer valutare il carico insulinico, oltre al indice insulinico (II) di un cibo \u00e8 necessario conoscere anche la densit\u00e0 calorica in un alimento. Questo dato si ottiene a sua volta conoscendo la percentuale di macronutrienti in un alimento, e da questa si estrapola il relativo apporto calorico. Il solo indice insulinico infatti non permette di riconoscere le propriet\u00e0 insulinogeniche di una specifica porzione di un cibo. Se un alimento ha un alto II ma una bassa percentuale calorica (normalmente per l'alto contenuto di acqua), questo indurrebbe una risposta insulinica inferiore alla stessa quantit\u00e0 in grammi di un cibo ad II basso ma dalla densit\u00e0 calorica molto maggiore. L'indice insulinico \u00e8 un valore assoluto che stabilisce il diverso potere insulinogenico degli alimenti sulla base della stessa quantit\u00e0 calorica (239 kcal, equivalenti di 1000 kj), e quindi guarda ai diversi tempi di assimilazione e all'intensit\u00e0 di secrezione dell'ormone a parit\u00e0 di introito calorico. Il carico insulinico guarda invece alla quantit\u00e0 di insulina complessiva stimolata da un cibo in base al suo indice insulinico e all'apporto calorico di una determinata quantit\u00e0.\nGli studi.\nUno dei primi studi pi\u00f9 rilevanti che utilizzavano il concetto del carico insulinico venne avviato nel 2010 da Bao et al. In questa ricerca si cercava di capire se fosse fondata l'associazione tra elevate risposte insuliniche e l'aumento del rischio di contrarre il carcinoma del colon-retto. Utilizzando i recenti strumenti del indice insulinico (II) e carico insulinico (CI), i ricercatori stimarono la secrezione insulinica provocata dalle varie diete per accertare la sua correlazione con la patologia. Gli studi accertarono che elevate produzioni di insulina post-prandiale non aumentassero il rischio di contrarre la malattia.\nIl secondo studio, condotto quell'anno dal gruppo (Bao et al.), intendeva comprendere se l'iperinsulinemia era coinvolta col favorire lo sviluppo del adenocarcinoma pancreatico. Si volle valutare se l'indice insulinico e il carico insulinico fossero associati alla forma tumorale. Il metodo di misurazione era analogo all'esperimento precedente. Anche questa volta elevati carichi insulinici non risultavano essere correlati con l'aumento del rischio del manifestarsi della patologia. Tuttavia, si not\u00f2 che una dieta che favorisce un'elevata produzione di insulina, con alti carichi insulinici, poteva incrementare il rischio di peggiorare lo stato di insulino resistenza.\nNello stesso periodo \u00e8 emerso un terzo studio presentato da Nimptsch et al. In base al fatto che l'indice glicemico e carico glicemico si limitassero ad esaminare solo l'effetto dei carboidrati sulla glicemia per stimare indirettamente la conseguente produzione di insulina, i ricercatori preferirono utilizzare i nuovi metodi di calcolo del indice e carico insulinico, i quali erano in grado di stabilire direttamente la produzione di insulina post-prandiale indotta dai vari cibi, e che permettevano di includere nei test anche alimenti dal contenuto di carboidrati molto basso o assente. Si voleva investigare sull'eventuale correlazione tra indice e carico insulinico con i biomarcatori del controllo glicemico, dei lipidi plasmatici, e delle infiammazioni. L'II e il CI vennero riportati su un questionario in base a dati analizzati direttamente o da dati sul II gi\u00e0 pubblicati. Emerse che nella media dei 4002 partecipanti, uomini e donne sani, coloro che assumevano cibi a maggiore indice e carico insulinico presentavano una concentrazione ematica di trigliceridi (trigliceridemia) del 26% maggiore rispetto ai soggetti che assumevano complessivamente cibi a basso indice e carico insulinico. L'II era inversamente associato alla presenza di lipoproteine ad alta densit\u00e0 (HDL) dei partecipanti obesi. Ci\u00f2 che venne accertato fu che l'indice e carico insulinico non erano associati ai biomarcatori del digiuno, e a quelli del controllo glicemico, ma potevano essere fisiologicamente rilevanti sui livelli dei lipidi plasmatici, specialmente negli individui obesi.\nUna delle ricerche fino ad ora pi\u00f9 recenti (Joslowski et al., 2012) che adottavano questo parametro voleva determinare se si potesse confermare l'ipotesi che una dieta che promuove elevati livelli di glicemia e insulinemia post-prandiale durante la pubert\u00e0 potevano causare effetti sfavorevoli sulla composizione corporea dei giovani adulti. In questo studio sono emersi dei dati interessanti che confermavano le differenza tra glicemia e insulinemia: l'indice glicemico e il carico glicemico durante la pubert\u00e0 non erano associati alla composizione corporea dei giovani adulti. Al contrario, l'elevato indice insulinico e l'elevato carico insulinico nella pubert\u00e0 erano associati a pi\u00f9 alti livelli di massa grassa nei giovani adulti. Questo studio suggerisce un'influenza potenzialmente negativa di una dieta ad elevato carico insulinico durante la pubert\u00e0, sulla massa grassa in et\u00e0 adulta. L'aumento post-prandiale dell'insulinemia, piuttosto che l'aumento della glicemia, sembra essere maggiormente implicato in uno sviluppo sfavorevole della composizione corporea."}
{"id": "3880081", "revid": "2032913", "url": "https://it.wikipedia.org/wiki?curid=3880081", "title": "For the World", "text": "Hot Issue \u00e8 il terzo EP del gruppo musicale sudcoreano Big Bang, pubblicato il 4 gennaio 2008 dalla YG Entertainment."}
{"id": "3880084", "revid": "599013", "url": "https://it.wikipedia.org/wiki?curid=3880084", "title": "Lorenzo Povegliano", "text": "Nel 2012 \u00e8 stato campione italiano sia agli assoluti che agli invernali di lanci e nel 2005 ha fatto tris di titoli italiani: universitari, nazionali promesse sia agli invernali di lanci che ai campionati di categoria.\nBiografia.\nInizi, societ\u00e0 di appartenenza, prime medaglie ai campionati italiani giovanili ed esordi con le Nazionali giovanili.\nPrima di intraprendere la carriera di atleta, ha praticato diverse discipline sportive (judo, karate e ciclismo).\nRisiede a Pasian di Prato (Udine), allenato dall'ex primatista nazionale Mario Vecchiato, si \u00e8 arruolato il 18 maggio del 2004 nei Carabinieri, dopo aver militato nella Polisportiva Udinese ed essere poi passato alla Bruni Atletica Vomano Gran Sasso.\nPer tre anni consecutivi (triennio 2002-2004) 4 volte vicecampione italiano di categoria (2 volte juniores ed altrettante promesse); settimo classificato assoluto ai campionati italiani invernali di lanci nel 2004.\nNel biennio 2002-2003 partecipa in Italia a due Incontri internazionali juniores: quarto posto a Gorizia tra Italia, Gran Bretagna e Spagna e secondo posto a Nove tra Italia e Gran Bretagna.\n2003-2007: titolo continentale agli Europei juniores e titoli italiani giovanili.\nOtto medaglie vinte con cinque titoli giovanili nel biennio 2005-2006: doppietta di titoli italiani promesse sia agli invernali di lanci che ai campionati di categoria e titolo nazionale universitario nel 2005; medaglia di bronzo nel 2005 e d'argento nel 2006 agli italiani invernali di lanci, un altro bronzo agli assoluti di Torino 2006 (5\u00ba posto agli assoluti di Bressanone 2005).\n2006, vittoria a Tolosa (Francia) nell'Incontro internazionale under 23 e under 20 di lanci lunghi tra Francia, Germania, Spagna ed Italia.\nTre medaglie vinte, ciascuna di metallo diverso, in altrettanti campionati italiani nel 2007: bronzo agli invernali di lanci, oro agli universitari ed argento agli assoluti.\nSettimo classificato alle Universiadi di Bangkok in Thailandia.\n2008-2011: l'infortunio al ginocchio sinistro ed il bronzo alle Universiadi.\nNel 2008 ha dovuto subire un intervento di ricostruzione del legamento del ginocchio sinistro in seguito ad un infortunio subito durante un allenamento.\nBronzo agli italiani invernali di lanci nel 2008, salta poi per infortunio sia gli assoluti di Cagliari che gli italiani invernali di lanci del 2009; quarto classificato agli assoluti di Milano.\nNel biennio 2010-2011 vince 4 medaglie di bronzo, 2 ai campionati italiani invernali di lanci ed altrettante agli assoluti.\nSi \u00e8 laureato in medicina e chirurgia nel mese di ottobre del 2010 all'Universit\u00e0 di Udine.\nIl suo primato stagionale del 2011 di 76,96 m, ha costituito la ventitreesima prestazione mondiale dell'anno.\nA Shenzhen in Cina ha vinto la medaglia di bronzo delle Universiadi.\n2012-2013: i titoli italiani seniores e le presenze con la Nazionale assoluta.\nBiennio 2012-2013, sesto ed undicesimo posto nella Coppa Europa invernale di lanci rispettivamente a Bar (Montenegro) e Castell\u00f3n (Spagna).\nApre il 2012 con un lancio di 75,24 m che in quel momento (29 gennaio) lo collocava al 2\u00ba posto della lista mondiale stagionale dopo il 77,18 m del tedesco Markus Esser. Il 25 febbraio nella vittoria agli assoluti invernali di Lucca si migliora a 75,50 m confermando il 2\u00ba posto nelle liste mondiali stagionali; poi si laurea campione anche agli assoluti di Bressanone.\nIl 12 maggio 2012 al Meeting di Codroipo ha fatto registrare un lancio di 79,08 m (quarta migliore misura mondiale dell'anno, primato personale e quinto miglior martellista italiano di sempre), lancio che gli fa ottenere il minimo A per le Olimpiadi di Londra 2012 dove non va oltre la fase di qualificazione, cos\u00ec come successo agli Europei di Helsinki (Finlandia), in cui ha terminato al 15\u00ba posto, come terzo degli esclusi dalla finale.\nChiude la stagione 2012 detenendo la 1\u00aa, 2\u00aa e 4\u00aa migliore prestazione italiana dell'anno (la 3\u00aa era di Nicola Vizzoni).\nEra iscritto agli italiani invernali di lanci nel 2013, ma non ha gareggiato; mentre agli assoluti di Milano ha vinto la medaglia di bronzo.\nSesto posto ai Giochi del Mediterraneo di Mersin in Turchia.\nPur avendo realizzato nel 2013 (il 23 maggio a Savona) un lancio (74,35 m) oltre il minimo B richiesto (73,50 m) entro il periodo consentito (compreso tra il 1\u00ba gennaio 2013 ed il 14 luglio 2014) per gli Europei di Zurigo (Svizzera), non \u00e8 stato comunque convocato.\nL'ultima gara presente tra i risultati nel suo profilo sul sito ufficiale della Federazione Italiana di Atletica Leggera l'ha disputata il 29 settembre del 2013 a Rieti, secondo posto con 65,37 m in occasione dei campionati di societ\u00e0 assoluti finale oro."}
{"id": "3880085", "revid": "110157", "url": "https://it.wikipedia.org/wiki?curid=3880085", "title": "Nephin Beg", "text": "Nephin Beg (in gaelico irlandese \"N\u00e9ifinn Bheag\"), \u00e8 una montagna situata nella contea di Mayo, Connacht, Repubblica d'Irlanda. Il monte prende il nome da un'altra montagna, la Nephin, sebbene questa si trovi a una distanza non trascurabile. La vetta del Nephin Beg si trova a 627 metri di altitudine."}
{"id": "3880086", "revid": "1785130", "url": "https://it.wikipedia.org/wiki?curid=3880086", "title": "Anna Alekseevna Koltovskaja", "text": "Biografia.\nEra la figlia di un cortigiano, Aleksej Koltovskij. Il suo anno di nascita non \u00e8 noto con esattezza. \u00c8 indicato (forse erroneamente) che \u00e8 rimasta orfana presto, ed \u00e8 cresciuta nella famiglia del principe Andrej Kurbskij. \nMatrimonio.\nDopo la morte improvvisa della sua terza moglie, Marfa Sobakina, il 13 novembre 1571, Ivan il Terribile ebbe delle difficolt\u00e0 a contrarre un altro matrimonio, a causa delle leggi della Chiesa ortodossa russa, che consentivano al massimo tre matrimoni. Ivan per\u00f2 sostenne che il matrimonio precedente non era valido in quanto, a causa della malattia e morte della sposa, non era stato consumato. Ivan spos\u00f2 quindi Anna, il 29 aprile 1572. Gli sposi trascorsero l'estate dello stesso anno a Novgorod. Dopo pochi anni di matrimonio, nel 1575, lo zar la ripudi\u00f2 a causa della sua sterilit\u00e0 e la costrinse a ritirarsi in un convento, dove prese il nome di Dar'ja. \nMorte.\nMor\u00ec nel 1626 e, assieme all'ultima moglie Marija Nagaja, riusc\u00ec a sopravvivere a suo marito."}
{"id": "3880087", "revid": "123559854", "url": "https://it.wikipedia.org/wiki?curid=3880087", "title": "Nokia 9000 Communicator", "text": "Il Nokia 9000 Communicator \u00e8 stato il primo prodotto di Nokia della serie Communicator, presentato al CeBIT del 1996. Rispetto al suo equivalente successivo, l'E90 Communicator, \u00e8 pi\u00f9 grande e pi\u00f9 pesante (397\u00a0g); iI cellulare \u00e8 dotato di un processore AMD con architettura i386 da 24\u00a0MHz; \u00e8 dotato di 8 MB di memoria, di cui 4 dedicati alle applicazioni, 2 ai programmi e 2 per i dati dell'utente; come sistema operativo ha GEOS 3.0.\nIl Communicator \u00e8 stato uno dei primissimi smartphone mai immessi sul mercato, dopo l'IBM Simon nel 1994 e lo HP OmniGo 700LX nel 1996.\nIl Nokia 9000 Communicator \u00e8 stato il primo cellulare con tastiera estesa che permette di inviare e ricevere email. Il 9000 \u00e8 un terminale GSM 900\u00a0MHz con doppio display di cui quello interno monocromatico da 600 x 200 pixel; \u00e8 dotato di porta infrarossi IrDA e di una batteria al litio che ne garantiva un'autonomia in stand by di 35 ore e in conversazione di 3 ore.\n9110 Communicator.\nIl Nokia 9110 Communicator \u00e8 un aggiornamento del modello originale del 9000 Communicator.\nLa principale differenza rispetto al modello precedente \u00e8 data dalla massa, sensibilmente diminuita.\n9210 Communicator.\nLa linea dei prodotti 9000 e 9110 fu interrotta nel 2000, con l'introduzione del Nokia 9210 Communicator che introduceva un ampio schermo interno TFT a colori, una CPU 32-bit (la serie precedente era a 16) ARM9 a 52\u00a0MHz, 16 MB di memoria interna, navigazione web migliorata e, fatto pi\u00f9 importante, passaggio del sistema operativo a Symbian.\n9210i Communicator.\nNel 2002 fu lanciato il 9210i che portava la memoria interna a 40MB, ed introduceva il supporto per streaming video e flash 5 nel browser."}
{"id": "3880089", "revid": "304077", "url": "https://it.wikipedia.org/wiki?curid=3880089", "title": "Tenda Rossa", "text": "La Tenda Rossa era la tenda all'interno della quale trovarono rifugio i superstiti dell'incidente del dirigibile \"Italia\" da quando caddero sul pack della banchisa polare artica alle ore 10:33 del 25 maggio 1928 sino al momento del loro salvataggio operato il 12 luglio dal rompighiaccio sovietico \"Krasin\".\nLa storia.\nLa Tenda Rossa fu progettata dall'ingegnere Felice Trojani, tra le dotazioni di emergenza per i membri dell'equipaggio che si intendeva far scendere dall'aeronave sul Polo nord; della dotazione faceva parte anche la radio Ondina 33, attraverso la quale il marconista Giuseppe Biagi riusc\u00ec prima a lanciare l'SOS e poi a guidare i soccorsi verso i superstiti. Il progetto della tenda fu preceduto da un accurato studio di quelle usate nelle precedenti spedizioni polari, e venne realizzata dalla Ditta Moretti di Milano.\nLa Tenda Rossa era di tipo a bastone centrale, con una base parallelepipeda di 2,75 x 2,75 m per 1 m di altezza a cui si sovrapponeva una parte piramidale il cui vertice si trovava a due metri e mezzo dal suolo. L'accesso era assicurato attraverso un ingresso circolare di un metro di diametro e chiuso da una manica a vento. Le pareti esterne e il fondo erano in seta grezza, non colorata, mentre le pareti interne erano di seta azzurra; il colore venne scelto come palliativo contro l'oftalmia delle nevi.\nLa tenda, progettata per accogliere al massimo quattro persone, ne ospit\u00f2 invece nove (di cui due ferite alle gambe, Umberto Nobile e Natale Cecioni), la mascotte Titina, una parte della radio e gli accumulatori che la alimentano. Una volta recuperata la tenda tra i materiali sparsi sul pack, venne drizzata da Trojani, mentre Mariano e Viglieri piantavano i picchetti nel ghiaccio e tendevano i venti, caricando i bordi con i viveri recuperati ed altri pesi. Sul fondo vennero disposti i cartoni che contenevano le carte di navigazione e l'unico sacco a pelo superstite che, tagliato ed aperto, avrebbe ospitato i due feriti Cecioni e Nobile, con accanto la stufetta catalitica accesa.\nPer valutare correttamente l'altezza del dirigibile rispetto al suolo, non erano sufficientemente affidabili gli altimetri disponibili al tempo, e venne quindi utilizzato un sistema pi\u00f9 efficiente: dalla cabina del dirigibile venivano lasciate cadere delle fiale di vetro, ripiene di fucsina, misurando il tempo di caduta con uno speciale cronometro, realizzato a Roma da Hausmann, a partire dal rilascio sino al momento in cui la fiala, rompendosi, colorava di rosso il pack.\nPer rendere pi\u00f9 visibile la tenda dall'alto, i superstiti decisero di utilizzare le fiale di fucsina sopravvissute alla caduta per disegnare un reticolo di linee rosse. Una volta stabilite le comunicazioni attraverso la radio, i soccorritori vennero a conoscenza della nuova colorazione, ed i giornalisti coniarono il nome - Tenda Rossa - con cui entr\u00f2 nella storia. La luce continua ed aggressiva dell'estate nordica fece per\u00f2 svanire le delicate aniline in pochissimi giorni, riportando la tenda alla sua livrea originaria.\nLa Tenda Rossa, avvistata dal pilota italiano Umberto Maddalena, venne recuperata, insieme all'aeroplano di Einar Lundborg ed a tutti i materiali del campo, dall'equipaggio del Krasin. Al ritorno in Italia, Umberto Nobile don\u00f2 la Tenda Rossa al Comune di Milano, finanziatore della spedizione polare, che la destin\u00f2 al Museo del Castello Sforzesco, oggi Museo nazionale della scienza e della tecnologia Leonardo da Vinci, dove Felice Trojani la mont\u00f2 per l'ultima volta. La Tenda Rossa rimase esposta al pubblico sino alla met\u00e0 degli anni novanta, ed ora \u00e8 in attesa di un lungo e delicato restauro che ne consenta ancora una volta l'esposizione al pubblico"}
{"id": "3880092", "revid": "661526", "url": "https://it.wikipedia.org/wiki?curid=3880092", "title": "Visited by the Ghost of Blind Willie Lemon Juice Namington IV", "text": "Visited by the Ghost of Blind Willie Lemon Juice Namington IV \u00e8 il secondo album studio del gruppo folk punk italiano Zen Circus, pubblicato nel 2001.\nIl disco.\n\u00c8 il primo album pubblicato come Zen Circus, infatti per il primo album il nome del gruppo era \"The Zen\". \u00c8 anche il primo album registrato con il bassista Ufo.\nIl disco \u00e8 ispirato alla figura di Willie, ex-dipendente civile della base americana di Camp Darby vicino a Pisa. L'album \u00e8 pubblicato per Ice For Everyone, etichetta personale del gruppo. Il gruppo \u00e8 riuscito a pagare le registrazioni costruendo lo studio stesso. Venne girato il video di \"Chicken factory\", per la regia di Luca Ciuti."}
{"id": "3880093", "revid": "2032913", "url": "https://it.wikipedia.org/wiki?curid=3880093", "title": "With U (Big Bang)", "text": "With U \u00e8 il quarto EP del gruppo musicale sudcoreano Big Bang, pubblicato il 28 maggio 2008 dalla YG Entertainment."}
{"id": "3880096", "revid": "599013", "url": "https://it.wikipedia.org/wiki?curid=3880096", "title": "Antonio Campolo", "text": "Carriera.\nClub.\nConosciuto col soprannome di \"Giroba\", gioc\u00f2 con il Club Atl\u00e9tico Pe\u00f1arol dal 1918 al 1930 al fianco di Isabelino Grad\u00edn e di Jos\u00e9 Piendibene. Con loro vinse i campionati del 1918, 1921, 1926, 1928 e 1929.\nNazionale.\nCon la Nazionale uruguaiana Campolo gioc\u00f2 21 partite con 3 reti, dal 1918 al 1929.\nNel 1920 fu uno dei protagonisti della Copa America vinta dall'Uruguay. Non pot\u00e9 prendere parte ai Giochi della VIII Olimpiade nel 1924 per i contrasti dirigenziali in seno alla federazione uruguaiana, ma si rifece nel 1928 conquistando la medaglia d'oro, la seconda consecutiva per l'Uruguay."}
{"id": "3880099", "revid": "2032913", "url": "https://it.wikipedia.org/wiki?curid=3880099", "title": "Stand Up (Big Bang)", "text": "With U \u00e8 il quinto EP del gruppo musicale sudcoreano Big Bang, pubblicato l'8 agosto 2008 dalla YG Entertainment."}
{"id": "3880102", "revid": "682087", "url": "https://it.wikipedia.org/wiki?curid=3880102", "title": "Manar Maged", "text": ""}
{"id": "3880105", "revid": "106908", "url": "https://it.wikipedia.org/wiki?curid=3880105", "title": "Gneo Cornelio Cosso", "text": "Tribunato consolare.\nNel 414 a.C. fu eletto tribuno consolare con Quinto Fabio Vibulano Ambusto, Lucio Valerio Potito e Marco Postumio Regillense\nIn quell'anno Bola, espugnata l'anno precedente dai romani che discutevano se invarvi coloni romani, fu riconquistata e fortificata dagli Equi; il Senato romano decise di affidare la campagna a Marco Postumio.\nMarco Postumio condusse l'esercito romano alla vittoria contro gli Equi, ma si inimic\u00f2 i soldati, mancando la promessa di dividere con essi il bottino di guerra. Richiamato a Roma, durante una accesa discussione in assemblea con i tribuni della plebe, si espresse con espressioni dure nei confronti dei soldati.\nNel campo militare, quando giunse notizia di quanto accaduto a Roma, ci furono grossi tumulti, che Marco Postumio affront\u00f2 con eccessiva durezza, tanto che durante i nuovi tumulti, nati per la sua decisione di mandare a morte alcuni soldati, fu lapidato dai suoi stessi soldati\nI tribuni della plebe impedirono ai tribuni consolari di aprire un'inchiesta sull'accaduto.\nConsolato.\nGneo Cornelio Cosso divenne console nel 409 a.C. insieme a Lucio Furio Medullino, al suo secondo consolato .\nGrazie all'attivismo di tre tribuni della plebe della famiglia degli Icili, per la prima volta furono eletti 3 questori di estrazione plebea (Quinto Silio, Publio Elio e Gaio Papio.\nRinvigoriti da questo successo i tribuni si opposero alla leva, necessaria per rispondere alle razzie di Equi e Volsci, nei territori degli alleati Latini ed Ernici, sperando in tal modo di ottenere altre concessioni per la plebe. Alla fine ci si accord\u00f2 perch\u00e9 l'anno seguente fossero eletti tribuni consolari, anche se il Senato ottenne che all'elezione non vi potesse partecipare alcun rappresentante della famiglia degli Icili .\nOrganizzato l'esercito i consoli mossero alla volta di Carvento, conquista dai Volsci ed Equi, senza per\u00f2 riuscire a riprenderla, riconquistando Verrugine nel territorio dei Volsci."}
{"id": "3880107", "revid": "2032913", "url": "https://it.wikipedia.org/wiki?curid=3880107", "title": "Tonight (Big Bang)", "text": "Tonight \u00e8 il sesto EP del gruppo musicale sudcoreano Big Bang, pubblicato il 23 febbraio 2011 dalla YG Entertainment. Si tratta della prima pubblicazione del gruppo dopo due anni di pausa. Il singolo principale estratto dall'EP, \"Tonight\" ha raggiunto la vetta dei singoli pi\u00f9 venduti in Corea."}
{"id": "3880116", "revid": "767487", "url": "https://it.wikipedia.org/wiki?curid=3880116", "title": "Slieve Binnian", "text": "Slieve Binnian (in gaelico irlandese \"Sliabh Binne\u00e1in\") \u00e8 un monte situato nella contea di Down, Irlanda del Nord. Con una altitudine massima di 727 metri sul livello del mare \u00e8 il terzo monte pi\u00f9 alto dell'Irlanda del nord. \nLa montagna ha una cima con molti tor, che le conferiscono un marcato aspetto rugoso, il quale consente di distinguerla facilmente dalle cime circostanti. \nLa parte inferiore del monte \u00e8 attraversata dal Binnian Tunnel, una galleria costruita per favorire l'afflusso d'acqua alla Silent Valley Reservoir. Furono necessari quattro anni per la costruzione del canale, che fu realizzata tramite lavori simultanei da entrambe le estremit\u00e0. Il lavoro fu ben studiato, tanto che la differenza in larghezza tra le due semi-gallerie create era di soli due pollici."}
{"id": "3880119", "revid": "124808", "url": "https://it.wikipedia.org/wiki?curid=3880119", "title": "La, La, La", "text": ""}
{"id": "3880121", "revid": "290023", "url": "https://it.wikipedia.org/wiki?curid=3880121", "title": "Biblioteca Alvar Aalto", "text": ""}
{"id": "3880129", "revid": "125785837", "url": "https://it.wikipedia.org/wiki?curid=3880129", "title": "Ousmane Coulibaly", "text": "Al Wakra.\nL'8 gennaio 2022, durante la partita tra l'Al Rayyan and l'Al Wakrah, Coulibaly subisce un attacco cardiaco che lo fa crollare a terra. Il calciatore viene subito soccorso, quindi portato via con l'ambulanza."}
{"id": "3880131", "revid": "287204", "url": "https://it.wikipedia.org/wiki?curid=3880131", "title": "Internationale Raiffeisen Grand Prix", "text": "L'Internationaler Raiffeisen Grand Prix \u00e8 una corsa in linea maschile di ciclismo su strada che si disputa annualmente a Judendorf-Stra\u00dfengel, in Stiria, Austria. Dal 2005 \u00e8 inserita nel calendario dell'UCI Europe Tour come prova di classe 1.2.\nStoria.\nCreata nel 1996, nelle prime due edizioni era riservata ai dilettanti. Nel 2003 e nel 2007 fu organizzata una prova sullo stesso percorso ma valida come campionato nazionale. \u00c8 organizzata dal \"Radklub Judendorf-Stra\u00dfengel\" e succede cronologicamente a due corse organizzate negli anni precedenti dalla stessa associazione, la \"Stra\u00dfengler Radsporttag\" (1988-1995) e la \"Rundstreckenrennen Judendorf-Stra\u00dfengel\" (1986-1987).\nNel 2016 si \u00e8 svolta come gara dilettantistica, tornando a far parte del calendario Europe Tour nel 2017.\nAlbo d'oro.\n\"Aggiornato all'edizione 2018.\""}
{"id": "3880134", "revid": "1675182", "url": "https://it.wikipedia.org/wiki?curid=3880134", "title": "Lollipop Pt. 2", "text": "Lollipop Pt. 2 \u00e8 un brano musicale della boy band sudcoreana Big Bang, pubblicata come singolo il 19 febbraio 2010. Il brano \u00e8 stato utilizzato per promuovere il lancio sul mercato di un nuovo telefono cellulare della LG Electronics."}
{"id": "3880137", "revid": "1310927", "url": "https://it.wikipedia.org/wiki?curid=3880137", "title": "Sadio Diallo", "text": "Carriera.\nClub.\nCresce calcisticamente nel Bastia, nella stagione 2009-2010 viene impiegato nella seconda squadra, ma riesce comunque ad ottenere 2 presenze in Ligue 2. La stagione successiva, da titolare, riesce a siglare 10 gol in 35 presenze in National. Al termine della stagione ottiene la promozione in Ligue 2. In Ligue 2 vive una buona annata, con 8 reti in 30 presenze. Viene notato dal Rennes, che lo acquista a titolo definitivo nel gennaio 2012, lasciandolo in prestito al Bastia fino al termine della stagione. Il 22 agosto 2013 viene ceduto in prestito biennale al Lorient. In due stagioni al Lorient ottiene 36 presenze in Ligue 1, in cui realizza 3 reti. \nIl 25 giugno 2015 il Bastia annuncia il suo ritorno a titolo definitivo.\nNazionale.\nEsordisce in nazionale il 17 novembre 2010, in occasione dell'amichevole contro il Burkina Faso, terminata 1-2. Ha partecipato da titolare alla Coppa d'Africa 2012. Ha finora collezionato 24 presenze e 6 reti.\nStatistiche.\nPresenze e reti nei club.\n\"Dati aggiornati al 15 ottobre 2016.\""}
{"id": "3880138", "revid": "461603", "url": "https://it.wikipedia.org/wiki?curid=3880138", "title": "Abdoulaye Sadio Diallo", "text": ""}
{"id": "3880142", "revid": "123215158", "url": "https://it.wikipedia.org/wiki?curid=3880142", "title": "Prima Divisione 1936-1937 (pallacanestro maschile)", "text": "La Prima Divisione 1936-37 ha rappresentato il secondo livello del 17\u00ba campionato italiano di pallacanestro maschile, \u00e8 il 7\u00b0 organizzato dalla FIP.\nLa fase finale della manifestazione \u00e8 stata organizzata a Chieti il 21, 22 e 23 maggio 1937. Il campionato \u00e8 stato infatti suddiviso nella prima fase di qualificazione a Gironi Eliminatori di Comitato Esecutivo, ed in un'ulteriore fase a gironi, che ha poi qualificato quattro squadre alla fase finale.\nFase eliminatoria.\nComitato Esecutivo di Torino.\nSquadre partecipanti:\nDL Maggiani Torino; DL FIAT Torino;Ginnastica Torino B;G.S. Lancia Torino;G.S. Michelin Torino\nComitato Esecutivo di Milano.\nSquadre partecipanti:\nS.G.M. Forza e Coraggio 1870 ; DL Aziendale Pirelli; Ass. Naz. Bersaglieri;DL Borletti B;GUF Bergamo;S.S. Comando Federale Cremona\nComitato Esecutivo di Pavia.\nSquadre partecipanti:\nDL Marzotto Mortara;G.R. Fascista Casale;F.G.C. Vigevano\nComitato Esecutivo di Venezia.\nSquadre partecipanti:\nReyer Venezia B;S.P. Audax Venezia; GUF Treviso; FGC \"Tito Fumei\" Padova; OND \"E. Cappellozza\" Padova \nComitato Esecutivo di Trieste.\nSquadre partecipanti:\nDL Interchimici Trieste; DL Pubblico Impiego; S.G. Triestina B;CRDA Trieste;CRDA Monfalcone;D.M.M. Trieste\nComitato Esecutivo di Genova.\nSquadre partecipanti:\nPol. Giordana Genova A; Pol. Giordana Genova B; G.S. Fascista Rari Nantes Camogli\nComitato Esecutivo di Bologna.\nSquadre partecipanti:\nFortitudo Bologna;GUF Ferrara;Virtus Bologna B;GUF Bologna;Pro-Juventute Bologna;FGC Rimini; DL Ferroviario Bologna;GUF Modena;GUF Ravenna\nComitato Esecutivo di Firenze.\nSquadre partecipanti:\nGUF \"Mussolini\" Siena;GUF \"Menabuoni\" Firenze;NUF Viareggio;Comando Federale Siena;Comando Federale Livorno;Rari Nantes Firenze \nComitato Esecutivo di Ancona.\nSquadra partecipante:\nGUF Ancona \nComitato Esecutivo di Perugia.\nSquadra partecipante:\nSoc. Pol. Perugia \nComitato Esecutivo di Littoria.\nSquadra partecipante:\nComando Federale di Littoria \nComitato Esecutivo di Aquila.\nSquadra partecipante:\nFGC Chieti \nComitato Esecutivo di Napoli.\nSquadre partecipanti:\nA.P. Napoli B;NUF Castell. di Stabia; DL Risanamento Napoli\nComitato Esecutivo di Bari.\nSquadre partecipanti:\nFGC Palo del Colle ;GUF Foggia;GUF Taranto;GUF Bari;OND Matera\nComitato Esecutivo di Palermo.\nSquadre partecipanti:\nComando Federale Palermo ;GUF Palermo;FGC Palermo;GUF Messina;GUF Catania;FGC Messina\nComitato Esecutivo dell'Urbe.\nSquadre partecipanti:\nS.S Parioli Roma; S.S. Lazio B\nFase qualificazione.\nGirone D.\nCon il ritiro del F.G.S. Chieti,il F.G.S. Palo del Colle risulta vincitore del proprio girone e disputer\u00e0 gli incontri di qualificazione con la vincente del girone E\nVerdetti.\nFormazione: Triolo, Ragnini, Bartoli, Mazza, Cionni, Massetti, Camilli, Cristiani"}
{"id": "3880147", "revid": "287204", "url": "https://it.wikipedia.org/wiki?curid=3880147", "title": "Giardini del Vascone", "text": ""}
{"id": "3880148", "revid": "287204", "url": "https://it.wikipedia.org/wiki?curid=3880148", "title": "Giardini del Giubileo", "text": ""}
{"id": "3880149", "revid": "287204", "url": "https://it.wikipedia.org/wiki?curid=3880149", "title": "Parco zoologico", "text": ""}
{"id": "3880150", "revid": "287204", "url": "https://it.wikipedia.org/wiki?curid=3880150", "title": "Giass\u00e0ra", "text": ""}
{"id": "3880151", "revid": "287204", "url": "https://it.wikipedia.org/wiki?curid=3880151", "title": "Glazz\u00e0ra", "text": ""}
{"id": "3880153", "revid": "365417", "url": "https://it.wikipedia.org/wiki?curid=3880153", "title": "Olio di argan", "text": "L'olio di argan \u00e8 l'olio estratto dai semi della pianta di \"Argania spinosa\", endemica nella zona sud del Marocco. \u00c8 particolarmente apprezzato per le sue propriet\u00e0 nutritive, cosmetiche e medicamentose. Nel linguaggio cosmetico \u00e8 anche conosciuto come olio marocchino.\nArea di produzione.\nLa foresta di Argan, che un tempo copriva vaste superfici dell'Africa del nord, oggi si estende per circa 800.000 ettari nel sud del Marocco, specificamente nella pianura del Souss, tra le citt\u00e0 di Essaouira, Agadir e Taroundant. Nel 1998 l'UNESCO ha dichiarato l'area delle foreste di argania riserva della biosfera. Qui lavorano cooperative di donne dedite alla raccolta dei frutti assicurando la protezione e la riforestazione di tali piante.\nLa pianta cresce dal livello del mare fino ad arrivare a 1500 metri di altitudine. Di origini molto antiche, l\u2019argania spinosa \u00e8 considerata un relitto del Terziario. L\u2019argania spinosa, sopravvive tenacemente sui terreni calcarei di zone semi-desertiche, dove molti altri alberi invece perirebbero. Questa forza rende l\u2019argania un alleato importante contro la desertificazione. Le radici profonde della pianta penetrano il terreno alla ricerca d\u2019acqua, inoltre danno un valido sostegno all\u2019albero, tenendolo ben saldo a terra anche con i forti venti, e infine proteggono il suolo dall\u2019erosione.\nRaccolta dei frutti dell'Argania spinosa.\nLa raccolta dei frutti della pianta di \"Argania spinosa\" avviene nei mesi di giugno e luglio, occasionalmente, solo in alcune zone, nel mese di febbraio. La raccolta avviene quando il frutto ormai secco cade dalla pianta e viene raccolto da terra. Al momento della raccolta, le donne prestano particolare attenzione a non raccogliere noci, ma soltanto i frutti, perch\u00e9 noci senza frutto sono da attribuirsi a frutti che sono stati mangiati dalle capre che ne sono ghiotte e che usano arrampicarsi sugli alberi per mangiarli. L'utilizzo tradizionale di noci digerite dalle capre \u00e8 caduto in disuso in quanto non \u00e8 compatibile con gli attuali parametri sensoriali e di stabilit\u00e0 dell'olio di argan per uso alimentare.\nLa raccolta \u00e8 tutt'oggi manuale e, come da tradizione, viene effettuata da donne berbere autoctone della stessa area geografica, oggi riunite in cooperative di lavoro. I frutti ormai secchi vengono raccolti e portati sino ai centri di lavorazione. Gli unici strumenti utilizzati in questa fase sono sacchi per la raccolta, asini o mezzi moderni per il trasporto.\nMetodi di estrazione e lavorazione.\nMetodo tradizionale.\nTradizionalmente, una volta estratti i noccioli dai frutti e le mandorle dai noccioli, queste ultime venivano messe in un tipico strumento che, attraverso il loro sfregamento meccanico e l'aggiunta di acqua, produceva una pasta chiamata \u201cMalaxage\u201d contenente il 50% di olio di argan. Dal massaggio manuale della Malaxage si ottiene l'olio di argan. Per ottenere olio di argan per uso alimentare le mandorle vanno tostate prima dell'ottenimento della Malaxage. Con questo metodo la resa sul peso dei noccioli varia dal 30% al 35%, quindi da circa 100\u00a0kg di frutto secco, si ottengono circa 7.2\u00a0kg di noccioli da cui derivano 6.5\u00a0kg di mandorle da cui si ricavano circa 2\u00a0kg di olio di argan. Sono necessarie 58 ore di lavoro per ottenere questa quantit\u00e0 di prodotto.\nL'olio di argan, ottenuto con metodo tradizionale, contiene una rilevante percentuale di acqua che ne limita la conservazione nel tempo, per i naturali fenomeni di ossidazione. Pertanto le donne berbere conservavano i frutti per tutto l'anno e producevano piccole quantit\u00e0 di olio in base ai bisogni di consumo della loro famiglia. I prodotti secondari della lavorazione sono: il guscio dei frutti secchi, che veniva dato come alimento al bestiame, i residui dei noccioli aperti, utilizzati per accendere il fuoco, e la pasta Malaxage come ingrediente della ricetta tradizionale del \u201cSapone nero\u201d, tipico delle regioni nord africane e medio orientali, utilizzato nell'Hammam.\nMetodo meccanico.\nA partire dai primi anni del 2000 al metodo di lavorazione manuale si \u00e8 progressivamente affiancato il metodo di estrazione moderno che prevede l'impiego di diversi macchinari.\nLe mandorle ottenute dall'apertura dei noccioli vengono lavorate attraverso una tramoggia che le macina e spreme progressivamente, sino all'ottenimento dell'olio non filtrato, che appare molto torbido per la presenza di frammenti. L'olio ottenuto a questo punto della lavorazione, viene filtrato. Una moderna macchina pu\u00f2 estrarre sino a 10 litri per ora a differenza delle modeste quantit\u00e0 del metodo tradizionale. I sottoprodotti del moderno metodo di lavorazione sono esclusivamente i residui secchi delle mandorle spremute, che attualmente vengono impiegati come cibo per gli animali.\nAttraverso il metodo moderno la resa sul peso del noccioli varia dal 40 al 45%, pertanto, da circa 100\u00a0kg di frutto secco si ottengono circa 7,2\u00a0kg di nocciolo da cui derivano circa 6,5\u00a0kg di mandorle da cui si ricavano circa 3,25\u00a0kg di olio di argan. Con questo metodo il tempo necessario per pressare un Kg di mandorle si riduce da 3 a 4 volte. Con il metodo moderno meccanico non si deve aggiungere acqua per la lavorazione del malaxage, ottenendo cos\u00ec un olio di argan capace di conservarsi molto pi\u00f9 a lungo rispetto a quello ottenuto con il metodo tradizionale.\n\u00c8, inoltre, dimostrato che l'estrazione eseguita con i metodi moderni ed industriali, tramite pressa, non altera n\u00e9 la composizione chimica, n\u00e9 le caratteristiche fisico-chimiche dell'olio di argan.\nTipi e usi dell'olio di argan.\nL'olio di argan per uso cosmetico.\nNella cosmesi, come altri oli vegetali, \u00e8 sfruttato principalmente come emolliente, lisciando e ammorbidendo la pelle. Viene preferita la variet\u00e0 di colore pi\u00f9 chiaro e pu\u00f2 essere utilizzato sulla pelle di tutto il corpo, sui capelli e sulle unghie.\nQuesto olio \u00e8 particolarmente apprezzato per le sue propriet\u00e0 idratanti e antiossidanti ed \u00e8 stato sfruttato con grande successo come ingrediente di richiamo commerciale sia per cosmetici skincare che haircare.\nIl suo nome INCI \u00e8: argania spinosa kernel oil.\nNei cosmetici per pelli grasse pu\u00f2 essere utilizzata anche la frazione insaponificabile dell'olio, con nome INCI: argania spinosa fruit unsaponifiables.\nPer il mercato cosmetico sono disponibili, ma poco utilizzati, anche la forma idrogenata o ozonizzata dell'olio: ozonized argan oil , hydrogenated argania spinosa kernel oil .\nIl sapone prodotto con olio di argan ha nome INCI: sodium arganate.\nPoich\u00e9 contiene naturalmente un'elevata quantit\u00e0 di vitamina E e molti acidi grassi essenziali Omega 6 e Omega 9, l'olio di argan \u00e8 stato utilizzato fin dall'antichit\u00e0 dalle donne berbere come idratante per la pelle secca e come antirughe e come nutriente e riparatore per capelli.\nPu\u00f2 essere applicato senza timore anche sulla pelle dei bambini.\nL'olio di argan per uso alimentare.\nPer ottenere l'olio di Argan per uso alimentare \u00e8 necessario tostare preventivamente i semi. L'olio cos\u00ec ottenuto ha un colore pi\u00f9 scuro ed un odore torrefatto. Pu\u00f2 essere utilizzato come condimento per il pane, il couscous e le insalate. Inoltre, dalla macinazione di mandorle tostate e olio di argan, i locali ottengono l'Amlou, una spessa pasta marrone con una consistenza simile al burro di arachidi, che viene consumata come pane.\nComposizione.\nL'olio di argan \u00e8 composto per circa il 99 % da acilgliceridi (trigliceridi). In tutti gli oli vegetali la composizione pu\u00f2 variare in funzione della modalit\u00e0 di coltivazione, della esposizione agli agenti esterni naturali e/o artificiali, della raccolta e della lavorazione.\nL'olio di argan \u00e8 composto prevalentemente da trigliceridi con la seguente distribuzione tipica di acidi grassi a lunga catena alifatica saturi o pi\u00f9 comunemente (in percentuale) mono-, di- o tri-insaturi:\nLa distribuzione di acidi grassi dell'olio di argan \u00e8 molto simile a quella di altri oli vegetali di costo molto inferiore, pertanto \u00e8 particolarmente alto il rischio adulterazione.\nLa parte insaponificabile che rappresenta il restante 1% \u00e8 composta da carotene, tocoferolo (vitamina E), alcoli triterpenici, steroli e xantofilline.\nQuesto vale sia per l'olio alimentare che quello cosmetico ma, all'aumentare del grado di tostatura, si osserva un aumento del colore e del contenuto di fosforo. I dati ossidativi dimostrano che la tostatura delle mandorle da 15 a 30 minuti a 110\u00a0\u00b0C \u00e8 ottimale per preservare le propriet\u00e0 nutritive dell'olio di argan vergine.\nIl tenore di campesterolo nell'olio di argan (&lt; 0,4% del totale degli steroli) \u00e8 molto inferiore di quello degli oli con cui pu\u00f2 essere adulterato, pertanto \u00e8 uno dei possibili marcatori di una eventuale adulterazione.\nPropriet\u00e0.\nI benefici terapeutici derivanti dal consumo di olio di argan vengono decantati dalle popolazioni indigene del Marocco e dagli esploratori ormai da pi\u00f9 di 8 secoli. Tradizionalmente, l'olio di argan \u00e8 stato conosciuto per le sue propriet\u00e0 cardio protettive e per il trattamento di infezioni della pelle. Dati epidemiologici hanno dimostrato che, il consumo regolare di olio di argan per uso alimentare, pu\u00f2 avere significativi effetti protettivi contro le neoplasie del tratto colon-rettale, della prostata, del seno, del pancreas e dell'endometrio.\nAlcuni esperimenti hanno dimostrato un'attivit\u00e0 ipolipemizzante sugli esseri umani ed antidiabetica sugli animali. Inoltre, tra le propriet\u00e0 farmacologiche dell'olio di argan si possono annoverare: inibizione della crescita batterica, anti-diabetico e protettivo del sistema cardio vascolare. Analisi che si sono protratte negli ultimi cinque anni hanno consentito di redigere studi fitochimici che indicano la presenza di numerosi composti farmacologicamente attivi. Tuttavia questi studi sono stati condotti sull'attivit\u00e0 farmacologica potenziale senza, ancora, una correlazione con studi clinici. Le emulsioni per uso cosmetico, contenenti olio di argan, sono spesso definite idratanti, anti-et\u00e0 e ricostituenti.\nAllergia.\nL'olio di argan non \u00e8 ritenuto una sostanza allergizzante. La prima pubblicazione di un caso di allergia dovuto all'olio di argan risale al 2010, con una rinocongiuntivite manifestatasi dopo inalazioni, disturbi faringei, dolori epigastrici ed iperscialorrea dopo l'uso dell'olio di argan da parte di una donna marocchina di 34 anni. I prik-test cutanei all'olio ed alla pasta di argan sono risultati positivi e sono stati seguiti da eritema ed una orticaria generalizzata, con disturbi faringei e abbassamento del peak-flow indicante un restringimento dei bronchi. L'allergia \u00e8 causata da una proteina (peptide) che fa parte della famiglia delle oleosine, gi\u00e0 causa delle allergie alle arachidi ed al sesamo. Gli autori dello studio del caso sottolineano la possibilit\u00e0 di reazioni allergiche gravi anche a piccoli dosi.\nUn altro studio del 2012 sull'asma professionale alla pasta di argan ha evidenziato un risultato analogo..\nCooperative locali.\nIn Marocco l'indotto della produzione di olio di argan fornisce sussistenza a 3 milioni di persone. Il lavoro svolto corrisponde a 20 milioni di ore lavorative all'anno. Il suo funzionamento \u00e8 un'attivit\u00e0 generatrice di reddito e ha sempre avuto una funzione socio-economica. La grande maggioranza della produzione di olio di argan, infatti, passa attraverso le cooperative di donne che lavorano all'interno della biosfera protetta dall'UNESCO. La produzione totale annua di olio di argan (di tutte le variet\u00e0) \u00e8 di 4.000 tonnellate di cui circa il 75% viene esportato.\nL'Union des Cooperatives des Femmes de l'Arganeraie (UCFA), Co-sponsorizzato dall'Agenzia per lo Sviluppo Sociale (SDA) con il sostegno dell'Unione europea, \u00e8 la pi\u00f9 grande unione di cooperative per argan in Marocco. Si compone di ventidue cooperative che si trovano in varie parti della regione (ad esempio: Coop\u00e9rative Al Amal, Coop\u00e9rative Amalou N'Touyag, Coop\u00e9rative Tissaliwine, ArganSense Coop\u00e9rative e Coop\u00e9rative Maouriga). Queste donne si riuniscono per essere meglio organizzate e quindi garantire un reddito equo attraverso le cooperative e consentire loro un ambiente di vita migliore. Tale programma si concentra sul miglioramento delle condizioni di lavoro delle donne rurali e la gestione e l'utilizzo sostenibile delle foreste di argan nel sud-ovest del Marocco."}
{"id": "3880154", "revid": "287204", "url": "https://it.wikipedia.org/wiki?curid=3880154", "title": "Javakhk", "text": ""}
{"id": "3880156", "revid": "339392", "url": "https://it.wikipedia.org/wiki?curid=3880156", "title": "Prima Divisione maschile FIP 1936-1937", "text": ""}
{"id": "3880157", "revid": "287204", "url": "https://it.wikipedia.org/wiki?curid=3880157", "title": "Gigatt", "text": ""}
{"id": "3880158", "revid": "287204", "url": "https://it.wikipedia.org/wiki?curid=3880158", "title": "Gigaton", "text": ""}
{"id": "3880160", "revid": "1543377", "url": "https://it.wikipedia.org/wiki?curid=3880160", "title": "Here Today (The Beach Boys)", "text": "Here Today \u00e8 un brano musicale del gruppo pop rock statunitense The Beach Boys, pubblicato nel loro album del 1966 intitolato \"Pet Sounds\". \u00c8 la decima traccia sul disco. Successivamente il brano venne anche pubblicato su singolo nel 1967 come B-side del 45 giri \"Darlin\"'.\nIl brano.\nLa canzone venne composta e prodotta da Brian Wilson per quanto riguarda la musica, e da Tony Asher per le liriche che trattano di un'amara riflessione sull'amore che \"\u00e8 qui oggi e se ne \u00e8 andato domani\" \"(\u00abhere today and gone tomorrow\u00bb)\". La parte vocale solista \u00e8 affidata a Mike Love anche se esistono parecchie versioni alternative con Brian Wilson al canto.\n\"Here Today\" fu l'ultimo brano registrato per l'inclusione in \"Pet Sounds\". La traccia strumentale venne incisa l'11 marzo 1966 con il titolo ironico \"I Don't Have a Title Yet\" (\"Non ho ancora un titolo\").\nIntermezzo strumentale.\nBruce Johnston afferm\u00f2 che il raffinato break strumentale orchestrale presente a met\u00e0 di \"Here Today\", venne influenzato da compositori del periodo barocco come J. S. Bach. Johnston raccont\u00f2 inoltre che \"Brian gli disse chiaramente che si era ispirato a Bach\". Durante il break strumentale \u00e8 possibile udire in sottofondo (solo nella versione in mono) uno stralcio di discorso in studio tra Bruce Johnston e un fotografo circa delle macchine fotografiche.\nCover e commenti.\nNel 1998, il brano \u00e8 stato reinterpretato da Thurston Moore dei Sonic Youth nell'album tributo ai Beach Boys intitolato \"Smiling Pets\", che venne pubblicato esclusivamente in Giappone. Altri artisti che hanno reinterpretato il brano sono Mathilde Santing, The Reels, Lighting Seeds, Bobby Vee, The Factotums, e il Robb Storme Group. Recentemente la canzone \u00e8 stata ri-registrata da Brian Wilson e la sua band nell'album live del 2002 \"Pet Sounds Live\". Il giornalista Stephen Davis, nella sua recensione di \"Pet Sounds\", afferm\u00f2 che \"Here Today\" \u00e8 un brano atipico nell'insieme poich\u00e9 \"ritrae un pessimismo e un disincanto in netto contrasto con il precedente ottimismo dei brani sull'album\"."}
{"id": "3880161", "revid": "287204", "url": "https://it.wikipedia.org/wiki?curid=3880161", "title": "Giubbotto gilettato", "text": ""}
{"id": "3880162", "revid": "47767", "url": "https://it.wikipedia.org/wiki?curid=3880162", "title": "Einar (nome)", "text": "Origine e diffusione.\nContinua il nome norreno \"Einarr\". La sua etimologia non \u00e8 del tutto chiara, ma \u00e8 probabilmente la stessa del termine \"einherjar\", che indicava i guerrieri uccisi che venivano ammessi al Valhalla. Secondo alcune fonti, si tratterebbe di un composto delle radici norrene \"ein\" (\"uno\", \"solo\", \"unico\", \"eccezionale\") e \"arr\" (\"guerriero\"); la seconda, comune nell'onomastica norrena, si ritrova anche nei nomi Hjalmar, Gunnar, Ingvar, Alvaro e Ivar.\nIl nome ha goduto di particolare popolarit\u00e0 in Scandinavia nella prima met\u00e0 del Novecento."}
{"id": "3880163", "revid": "339392", "url": "https://it.wikipedia.org/wiki?curid=3880163", "title": "Bilgames", "text": ""}
{"id": "3880164", "revid": "287204", "url": "https://it.wikipedia.org/wiki?curid=3880164", "title": "Ginnosofisti", "text": ""}
{"id": "3880165", "revid": "287204", "url": "https://it.wikipedia.org/wiki?curid=3880165", "title": "Jingoismo", "text": ""}
{"id": "3880167", "revid": "287204", "url": "https://it.wikipedia.org/wiki?curid=3880167", "title": "Futsalero", "text": ""}
{"id": "3880168", "revid": "106908", "url": "https://it.wikipedia.org/wiki?curid=3880168", "title": "Lucio Valerio Potito (tribuno consolare 414 a.C.)", "text": "Primo tribunato consolare.\nNel 414 a.C. fu eletto tribuno consolare con Quinto Fabio Vibulano Ambusto, Gneo Cornelio Cosso e Marco Postumio Regillense.\nIn quell'anno Bola, espugnata l'anno precedente dai romani che discutevano se inviarvi coloni romani, fu riconquistata e fortificata dagli Equi; il Senato romano decise di affidare la campagna a Marco Postumio.\nMarco Postumio condusse l'esercito romano alla vittoria contro gli Equi, ma si inimic\u00f2 i soldati, mancando la promessa di dividere con essi il bottino di guerra. Richiamato a Roma, durante una accesa discussione in assemblea con i tribuni della plebe, si espresse con espressioni dure nei confronti dei soldati.\nNel campo militare, quando giunse notizia di quanto accaduto a Roma, ci furono grossi tumulti, che Marco Postumio affront\u00f2 con eccessiva durezza, tanto che durante i nuovi tumulti, nati per la sua decisione di mandare a morte alcuni soldati, fu lapidato dai suoi stessi soldati.\nI tribuni della plebe impedirono ai tribuni consolari di aprire un'inchiesta sull'accaduto.\nSecondo tribunato consolare.\nNel 406 a.C. fu eletto per la seconda volta tribuno consolare con Publio Cornelio Rutilo Cosso, Numerio Fabio Ambusto e Gneo Cornelio Cosso.\nIl senato decise di dichiarare guerra a Veio, ma nonostante questo non si riusc\u00ec ad organizzare una leva militare per questa guerra, sia per il protrarsi delle operazioni militari contro i Volsci, sia per l'opposizione dei tribuni della plebe, che vedevano nelle campagne militari il mezzo attraverso il quale i patrizi evitavano di discutere delle riforme chieste dalla plebe.\nSi decise comunque di continuare la guerra contro i Volsci; mentre Gneo Cornelio rimaneva a presidio di Roma, Lucio Valerio e Publio Cornelio operavano azioni diversive, dirigendosi rispettivamente verso Anzio ed Ecetra.\nIntanto Numerio Fabio si dirigeva verso Anxur, che conquistava e dava al saccheggio, vero obiettivo dei tribuni.\nFu anche l'anno in cui il Senato eman\u00f2 una legge a favore dei soldati.\nTerzo tribunato consolare.\nNel 403 a.C. fu eletto, per la terza volta, tribuno consolare con Marco Quintilio Varo, Manio Emilio Mamercino, Appio Claudio Crasso, Lucio Giulio Iullo, Marco Furio Fuso.\nMentre i Romani assediavano Veio, costruendo terrapieni, macchine d'assedio (vinea, torri e testuggini), fortini per controllare il territorio, i Veienti videro frustrati i tentativi di coinvolgere le altre citt\u00e0 etrusche nella guerra contro Roma.\nSi giunse cos\u00ec all'inverno, con la straordinaria decisione di mantenere l'esercito in armi ad assediare Veio, per impedire che tutte le opere realizzate e tutti i progressi realizzati fossero vanificati dai Veienti, per l'abbandono del teatro di guerra (fino ad allora durante i mesi autunnali ed invernali le campagne militari venivano sospese, ed i soldati-cittadini tornavano in citt\u00e0 per seguire le loro normali occupazioni).\nLa decisione trov\u00f2 la ferma opposizione dei tribuni della plebe.\nSolo l'intervento di Appio Claudio Crasso, che con le sue celebri orazioni contrastava la polemica dei tribuni ed un'improvvisa sortita dei veienti, per distruggere le opere d'assedio romane,riusc\u00ec a riportare la concordia tra gli ordini sociali, e a far accettare come necessaria la decisione di mantenere l'esercito in armi anche per l'inverno.\nQuarto tribunato consolare.\nNel 401 a.C. fu eletto tribuno consolare con Lucio Giulio Iullo, Marco Furio Camillo, Manio Emilio Mamercino, Gneo Cornelio Cosso e Cesone Fabio Ambusto.\nDurante l'anno la citt\u00e0 fu percorsa da grandi polemiche, alimentate dai tribuni della plebe per la cattiva conduzione della guerra, con il grave rovescio subito dai romani nell'assedio di Veio causata dai dissidi sorti tra i due tribuni consolari Manio Sergio Fidenate e Lucio Verginio Tricosto Esquilino, per la decisione di mantenere i soldati in servizio anche durante l'inverno per sostenere l'assedio di Veio (quando il normale periodo di leva durava dalla primavera all'estate), e per la necessit\u00e0 di nuovi tributi per sostenere le spese di guerra (era stato deciso che i soldati sarebbero stati pagati dallo Stato per il periodo che prestavano il servizio militare).\nAlla fine i Tribuni della plebe portarono in giudizio Sergio Fidenate e Lucio Verginio, per la pessima conduzione della guerra; i due furono condanni ad una pena pecuniaria di 10.000 assi pesanti.\nSul fronte militare i romani riconquistarono le posizioni perse l'anno precedente a Veio, mentre a Valerio Potito fu affidata la campagna contro i Volsci per riconquistare Anxur, che fu posta sotto assedio.\nQuinto tribunato consolare.\nNel 398 a.C. fu eletto tribuno consolare con Marco Valerio Lactucino Massimo, Marco Furio Camillo, Lucio Furio Medullino, Quinto Servilio Fidenate Quinto Sulpicio Camerino Cornuto.\nI Romani continuarono nell'assedio di Veio e, sotto il comando di Valerio Potito e Furio Camillo, saccheggiarono Falerii e Capena, citt\u00e0 alleate degli etruschi.\nDurante l'anno si verific\u00f2 anche l'inusuale innalzamento delle acque del lago Albano, e per interpretarne il significato furono inviati degli ambasciatori ad interrogare l'oracolo di Delfi, anche se un vecchio vate di Veio, si era lasciato scappare il seguente vaticinio:"}
{"id": "3880171", "revid": "767487", "url": "https://it.wikipedia.org/wiki?curid=3880171", "title": "Ousmane Barry", "text": ""}
{"id": "3880172", "revid": "22356", "url": "https://it.wikipedia.org/wiki?curid=3880172", "title": "Placochelys", "text": ""}
{"id": "3880173", "revid": "461603", "url": "https://it.wikipedia.org/wiki?curid=3880173", "title": "Elhadj Ousmane Barry", "text": ""}
{"id": "3880174", "revid": "461603", "url": "https://it.wikipedia.org/wiki?curid=3880174", "title": "Elhadj Barry", "text": ""}
{"id": "3880176", "revid": "461603", "url": "https://it.wikipedia.org/wiki?curid=3880176", "title": "Elhadji Ousmane Barry", "text": ""}
{"id": "3880177", "revid": "287204", "url": "https://it.wikipedia.org/wiki?curid=3880177", "title": "Giochi ODESUR", "text": ""}
{"id": "3880178", "revid": "461603", "url": "https://it.wikipedia.org/wiki?curid=3880178", "title": "Elhadji Barry", "text": ""}
{"id": "3880179", "revid": "46951803", "url": "https://it.wikipedia.org/wiki?curid=3880179", "title": "Elisabeth Kreuzer", "text": ""}
{"id": "3880180", "revid": "287204", "url": "https://it.wikipedia.org/wiki?curid=3880180", "title": "Gioco dei cestarelli", "text": ""}
{"id": "3880181", "revid": "155613", "url": "https://it.wikipedia.org/wiki?curid=3880181", "title": "Cantiere navale Fratelli Orlando", "text": ""}
{"id": "3880182", "revid": "697352", "url": "https://it.wikipedia.org/wiki?curid=3880182", "title": "Rosa Baiano", "text": ""}
{"id": "3880183", "revid": "697352", "url": "https://it.wikipedia.org/wiki?curid=3880183", "title": "Ferdinando Giordano", "text": ""}
{"id": "3880185", "revid": "1543377", "url": "https://it.wikipedia.org/wiki?curid=3880185", "title": "Godzilla Junior", "text": ", \u00e8 un \"kaij\u016b\" (mostro misterioso) figlio di Godzilla, che fece il suo debutto nel film Toho \"Gojira VS Mekagojira\".\nConcepimento.\nDurante la produzione di \"Gojira VS Mekagojira\", la decisione d'introdurre un personaggio simile a Minilla, il primo figlio adottato di Godzilla, fu fatta per attirare il pubblico femminile che rese \"Godzilla contro Mothra\" un successo finanziario, malgrado le obiezioni del regista Takao Okawara, che teneva un'opinione bassa dei film dei tardi anni sessanta che raffigurarono il personaggio. Okawara lo ridisegn\u00f2 come una creatura pi\u00f9 simile a un dinosauro del suo predecessore, ma tent\u00f2 di renderlo fisicamente carino per contrastarlo col coprotagonista pi\u00f9 brutale Mechagodzilla. Baby Godzilla fu raffigurato dall'attore Hurricane Ryu, vestendosi in un costume con bocca e occhi animatronici. La pelle fu deliberatamente resa pi\u00f9 liscia di quella di Godzilla, per accennare che non fosse ancora stato esposto alle radiazioni come suo padre. Secondo Kenpachiro Satsuma, Godzilla Junior non fu inteso come un figlio di Godzilla propriamente detto, ma il \"figlio d'un cugino.\"\nIn \"Gojira VS Spacegojira\", il direttore degli effetti speciali, Koichi Kawakita, ridisegn\u00f2 il giovane Godzilla come un personaggio pi\u00f9 caricatorale, avendo detestato la sua precedente apparenza come un dinosauro. Kawakita intendeva riutilizzare il suo nuovo design per uno spin-off intitolato \"Le avventure sotterranee del piccolo Godzilla\". Fu raffigurato da \"Little Frankie\", un wrestler afflitto dal nanismo.\nDurante lo sviluppo di \"Gojira VS Destroyer\", fu proposto di avere Godzilla scontrarsi con suo figlio, ormai posseduto dallo spirito del Godzilla del 1954, ma l'idea fu scartata. Hurricane Ryu riprese il ruolo di Godzilla Junior, e fu raffigurato attraverso un costume di lattice, ma siccome il costume era uguale in grandezza di quello del Godzilla adulto, un piccolo burattino animatronico fu usato durante le scene dove interagisce con suo padre.\nStoria.\nGodzilla Junior appare per la prima volta in \"Gojira VS Mekagojira\" nella forma d'un uovo. Un gruppo di geologi, pensando che sia l'uovo d'un \"Pteranodon\", lo scoprono e lo portano a Giappone per ulteriore studio. L'uovo dimostra poteri psichici, imprintandosi alla biologista Azusa Gojo prima di schiudersi e rivelarsi di essere infatti un \"godzillasauro\". Quando Godzilla appare, avendo seguito i richiami telepatici del giovane, il piccolo Godzilla si unisce a suo padre su Birth Island.\nIn \"Gojira VS Spacegojira\", il giovane Godzilla, ribattezzato \"Little Godzilla\", interagisce periodicamente con gli umani collocati sull'isola. Little Godzilla viene ferito e imprigionato da SpaceGodzilla, ma ritrova la libert\u00e0 quando il mostro spaziale viene sconfitto attraverso un'alleanza tra Godzilla e M.O.G.U.E.R.A..\nIn \"Gojira VS Destroyer\", un'esplosione sotterranea su Birth Island causa un ulteriore mutazione in Godzilla Junior, facendolo crescere fino ai 40 metri. Riesce a sconfiggere la forma volante di Destoroyah, ma viene ucciso quando l'ultimo attiene la sua forma finale. Dopo il meltdown nucleare di suo padre, Godzilla Junior assorbe le sue radiazioni e ritorna in vita, raggiungendo le dimensioni di Godzilla."}
{"id": "3880188", "revid": "697352", "url": "https://it.wikipedia.org/wiki?curid=3880188", "title": "Caroline Cecere", "text": ""}
{"id": "3880189", "revid": "1543377", "url": "https://it.wikipedia.org/wiki?curid=3880189", "title": "Koe o Kikasete", "text": " \u00e8 un brano musicale della boy band sudcoreana Big Bang, pubblicata come primo singolo estratto dall'album \"Big Bang 2\" il 4 novembre 2009. Il brano \u00e8 cantato in lingua giapponese ed \u00e8 riuscito ad arrivare alla quarta posizione della classifica Oricon, vendendo certificato disco d'oro dalla RIAJ. \u00c8 la sigla d'apertura della commedia romantica in formato dorama del 2009 intitolata \"Ohitorisama\" con Teppei Koike.\nTracce.\nDurata totale: 11:37"}
{"id": "3880191", "revid": "154893", "url": "https://it.wikipedia.org/wiki?curid=3880191", "title": "Gioco degli astragali", "text": ""}
{"id": "3880192", "revid": "287204", "url": "https://it.wikipedia.org/wiki?curid=3880192", "title": "Gioco sequenziale", "text": ""}
{"id": "3880193", "revid": "287204", "url": "https://it.wikipedia.org/wiki?curid=3880193", "title": "Giochi alla tedesca", "text": ""}
{"id": "3880194", "revid": "287204", "url": "https://it.wikipedia.org/wiki?curid=3880194", "title": "Gioco iterato", "text": ""}
{"id": "3880196", "revid": "287204", "url": "https://it.wikipedia.org/wiki?curid=3880196", "title": "Associazione Juventus Juvat", "text": ""}
{"id": "3880197", "revid": "256896", "url": "https://it.wikipedia.org/wiki?curid=3880197", "title": "World Laughter Day", "text": ""}
{"id": "3880199", "revid": "196390", "url": "https://it.wikipedia.org/wiki?curid=3880199", "title": "International Day Against Homophobia and Transphobia", "text": ""}
{"id": "3880200", "revid": "287204", "url": "https://it.wikipedia.org/wiki?curid=3880200", "title": "Festa dell'uomo", "text": ""}
{"id": "3880202", "revid": "287204", "url": "https://it.wikipedia.org/wiki?curid=3880202", "title": "Giorni imprestati", "text": ""}
{"id": "3880203", "revid": "256896", "url": "https://it.wikipedia.org/wiki?curid=3880203", "title": "Giorno della proclamazione dell'hang\u016dl", "text": ""}
{"id": "3880204", "revid": "339392", "url": "https://it.wikipedia.org/wiki?curid=3880204", "title": "Giorno dell'Alfabeto Coreano", "text": ""}
{"id": "3880205", "revid": "640277", "url": "https://it.wikipedia.org/wiki?curid=3880205", "title": "Syttende mai", "text": ""}
{"id": "3880206", "revid": "287204", "url": "https://it.wikipedia.org/wiki?curid=3880206", "title": "Professional Footballers' Association Young Player of the Year", "text": ""}
{"id": "3880213", "revid": "1573940", "url": "https://it.wikipedia.org/wiki?curid=3880213", "title": "Dryocosmus", "text": "Dryocosmus \u00e8 un genere di imenotteri galligeni della famiglia Cynipidae. Questi insetti svolgono il proprio ciclo riproduttivo partenogenetico provocando la formazione di galle su piante appartenenti alla famiglia delle Fagaceae.\nSecondo recenti studi, tale genere include alcune specie precedentemente considerate come appartenenti al genere \"Chilaspis\", mentre \"Dryocosmus favus\" dovrebbe essere escluso dal genere. \"Dryocosmus\" e \"Chilaspis\" sono in stretta relazione con gli altri taxa di cinipide galligeni (\"Aphelonyx\", \"Plagiotrochus\", \"Pseudoneuroterus\", \"Trichagalma\" e qualche specie di \"Neuroterus\").\n\"Dryocosmus kuriphilus\" \u00e8 una specie invasiva originaria dell'Asia, diffusasi in Europa e Nord America, che attacca le piante di castagno."}
{"id": "3880214", "revid": "729019", "url": "https://it.wikipedia.org/wiki?curid=3880214", "title": "Stefan Groothuis", "text": ""}
{"id": "3880215", "revid": "767487", "url": "https://it.wikipedia.org/wiki?curid=3880215", "title": "Parco Bosco dei Ronchi e Parco ex-ILA", "text": "Il Parco Bosco dei Ronchi e il Parco ex-ILA sono due aree verdi urbane di Legnano, comune della citt\u00e0 metropolitana di Milano, in Lombardia, che costituiscono un'unica area protetta comunale. I due parchi non sono adiacenti ma sono situati a breve distanza.\nStoria.\nIl Parco Bosco dei Ronchi deve il suo nome a un pianalto morenico formato con il passare dei secoli dal fiume Olona; tale deposito geologico naturale \u00e8 chiamato dai legnanesi con l'appellativo di \"ronco\". In origine, all'altezza del Parco Bosco dei Ronchi, l'Olona formava un'ansa verso sinistra che port\u00f2 all'accumulo di detriti e alla nascita del pianalto.\nGi\u00e0 in epoca preistorica la zona del Bosco dei Ronchi era particolarmente adatta all'insediamento umano: grazie alla sua conformazione, proteggeva i suoi abitanti dai freddi venti provenienti da nord senza impedire ai raggi del Sole di illuminare e scaldare l'area. Per tale motivo, questi pendii erano anche adatti alla coltivazione della vite, coltura che caratterizz\u00f2 il paesaggio legnanese per secoli. La produzione vinicola scomparve poi all'inizio del Novecento a causa di una malattia che falcidi\u00f2 la pianta della vite.\nSempre per i sopramenzionati motivi climatici, nell'area del Bosco dei Ronchi, dal 1937 al 1938, venne costruita la colonia elioterapica di Legnano, in origine realizzata per curare il rachitismo infantile e in seguito diventata sede della Croce Bianca locale e del centro psico-sociale dell'ospedale civile di Legnano. Progettata dallo studio di architettura BBPR, l'ex-colonia elioterapica di Legnano \u00e8 uno degli esempi pi\u00f9 importanti del razionalismo italiano.\nIn origine il Parco ex-ILA era di propriet\u00e0 dell'\"Istituto Legnanese di Assistenza\" (I.L.A.), ovvero dell'ente locale che si prendeva carico dei malati di tubercolosi, da cui il nome dell'area verde. Il sanatorio regina Elena, struttura sanitaria inaugurata nel 1923 per la cura della tubercolosi di cui il Parco ex-ILA costituisce l'area verde, venne costruito nei pressi dei Colli di Sant'Erasmo, ovvero di una zona che \u00e8 adatta a tale scopo grazie alla sua maggiore elevazione altimetrica rispetto alle aree circostanti: l'altitudine garantisce infatti un'aria salubre, un'ottimale esposizione al sole e la protezione dai venti, in quest'ultimo caso anche per via della conformazione particolare della zona. Fino al Novecento in questa zona vi si produceva il pregiato vino dei Colli di Sant'Erasmo. \nNel 1981 l'I.L.A. cedette il parco e l'ex-sanatorio regina Elena alla Regione Lombardia. La propriet\u00e0 dell'ex sanatorio e del parco pass\u00f2 poi al comune di Legnano. La struttura \u00e8 stata poi destinata a centro socio-educativo per disabili e sede di alcune associazioni di volontariato nonch\u00e9 di parte degli uffici della ASL locale. Compresi tra i confini del parco sono situati molti edifici di stile Liberty e di pregio architettonico che risalgono agli anni venti e che facevano parte della struttura un tempo destinata a sanatorio.\nCaratteristiche.\nIl Parco ex-ILA e il Parco Bosco dei Ronchi fanno parte di un'unica area protetta urbana istituita con delibera di Consiglio comunale n\u00ba 62 del 12 marzo 1992.\nIl Parco Bosco dei Ronchi si estende interamente all'interno dei confini cittadini e non \u00e8 racchiuso da nessuna recinzione; ci\u00f2 permette il libero accesso da parte della cittadinanza.\nI confini del Parco ex-ILA sono invece delimitati da una cinta che racchiude l'intero perimetro. L'accesso del Parco ex-ILA, in via Colli di Sant'Erasmo, un tempo era consentito solo alle associazioni presenti al suo interno oppure durante eventi particolari, ma dal 2016 la fruizione dell'area verde \u00e8 diventata pubblica, con il parco che viene aperto alla cittadinanza ogni fine settimana.\nLa superficie del Parco ex-ILA misura 80.000\u00a0m\u00b2, mentre con quella del Parco Bosco dei Ronchi la superficie totale dell'area protetta raggiunge i 260.000\u00a0m\u00b2.\nFlora.\nIl parco \u00e8 a tutti gli effetti un giardino botanico e conta numerose specie vegetali al suo interno, con alberi alti fino a 30-40 metri e con la presenza di circa 800 specie arboree."}
{"id": "3880222", "revid": "599013", "url": "https://it.wikipedia.org/wiki?curid=3880222", "title": "Samir Kamouna", "text": "Carriera.\nClub.\nHa espletato la quasi totalit\u00e0 della sua carriera in club egiziani.\nHa avuto due esperienze in Europa, prima per una stagione coi tedeschi del Kaiserslautern, poi per due anni coi turchi del Bursaspor.\nNazionale.\nCon la Nazionale egiziana ha partecipato a due edizioni della Coppa d'Africa \nnel 1996 e poi nel 1998 quando vinse il trofeo.\nPartecip\u00f2 anche alla FIFA Confederations Cup 1999. Ha totalizzato 36 presenze e 8 reti in Nazionale."}
{"id": "3880228", "revid": "767487", "url": "https://it.wikipedia.org/wiki?curid=3880228", "title": "Great Day (film incompiuto)", "text": "Great Day \u00e8 un film incompiuto del 1930 diretto da Harry Beaumont e Harry A. Pollard e interpretato da Joan Crawford.\nLa pellicola era basata su un \"musical\" acquistato dalla Metro-Goldwyn-Mayer e costruito attorno alla Crawford.\nIl \"musical\" non aveva avuto particolare successo a Broadway (solo 29 repliche), ma le sue canzoni (con i testi di Billy Rose ed Edward Eliscu) avevano comunque conseguito un buon successo. Tra questi, il brano che ha dato il titolo al film, oltre a \"Without a Song\" e \"More Than You Know\". La popolarit\u00e0 delle musiche convinse la MGM ad acquistare i diritti per la trasposizione cinematografica.\nIniziate nell'autunno del 1930, le riprese vennero bloccate dopo 8 settimane: molte le supposizioni sulle cause, ma sembra che principalmente sia stata la stessa Crawford a non essere soddisfatta delle sue \"performance\", comprese quelle canore.\nGli studi MGM e l'attrice pensarono di preparare un nuovo plot per l'anno successivo, ma ci\u00f2 non \u00e8 mai accaduto. Anche nel 1934 si pens\u00f2 di riprendere il film (questa volta interpretato da Jeanette MacDonald) ma anche questa volta il progetto non and\u00f2 in porto."}
{"id": "3880230", "revid": "767487", "url": "https://it.wikipedia.org/wiki?curid=3880230", "title": "Ibrahima Bangoura", "text": ""}
{"id": "3880231", "revid": "287204", "url": "https://it.wikipedia.org/wiki?curid=3880231", "title": "Dolicheno", "text": ""}
{"id": "3880232", "revid": "154893", "url": "https://it.wikipedia.org/wiki?curid=3880232", "title": "Gisolfo", "text": ""}
{"id": "3880233", "revid": "767487", "url": "https://it.wikipedia.org/wiki?curid=3880233", "title": "Las Vegas Sin", "text": "Le Las Vegas Sin sono una squadra della Legends Football League (ex Lingerie Football League).\nColori.\nLe Sin indossano slip e reggiseno di color bianco con bordi rossi e numeri gialli e rossi in casa e gialli in trasferta.\nCampionati disputati.\nUna squadra con il nome di Las Vegas Sin era gi\u00e0 stata annunciata nel 2005, ma non era poi stata formata. La squadra \u00e8 nata nel 2011 e ha giocato la sua prima partita il 2 settembre del 2011 battendo per 32-20 le Chicago Bliss. Il primo touchdown della storia della squadra \u00e8 stato segnato da Tracee Thomas. Nel loro anno di esordio hanno vinte tutte e quattro le partite della regular season qualificandosi per la semifinale nella quale sono state sconfitte dalle Los Angeles Temptation."}
{"id": "3880234", "revid": "110157", "url": "https://it.wikipedia.org/wiki?curid=3880234", "title": "Fondazione per la preservazione della tradizione mahayana", "text": "La Fondazione per la Preservazione della Tradizione Mahayana \u00e8 una fondazione religiosa e culturale.\nDescrizione.\nLa FPMT (Foundation for the Preservation of the Mahayana Tradition) - in italiano Fondazione per la Preservazione della Tradizione Mahayana - \u00e8 un organismo internazionale costituito nel 1975 da due insigni maestri spirituali tibetani, Lama Yeshe e Lama Zopa Rinpoche, per coordinare e valorizzare le attivit\u00e0 dei centri che si stavano formando spontaneamente in Occidente allo scopo di rendere accessibile al pubblico il Buddhismo Mah\u0101y\u0101na come veniva insegnato e praticato in Tibet, prima che la Cina imponesse restrizioni alla libert\u00e0 religiosa. www.fpmt.org \nQuesto network di enti di ispirazione buddhista, paragonato dai discepoli dei due Lama per la sua complessit\u00e0 a un Ma\u1e47\u1e0dala, \u00e8 oggi un organismo internazionale comprendente centocinquantasei enti in trentasei Paesi del mondo, indipendenti dal punto di vista giuridico ed economico ma collegati dal forte rapporto spirituale che i promotori e i frequentatori dei centri hanno con i Lama fondatori: si tratta di centri di studio, monasteri, centri di ritiro, case editrici e numerose attivit\u00e0 sociali: hospices per malati terminali, scuole, mense gratuite, centri medici, gruppi di sostegno spirituale ai carcerati, un centro specializzato nella cura della lebbra e della tubercolosi.http://www.maitri-bodhgaya.org/index.php?lang=it\nAlcune di queste attivit\u00e0 umanitarie, come ad esempio il Cittamani Hospice in Australia e Yeshe Norbu Appello per il Tibet onlus in Italia, hanno una struttura giuridica, organizzativa ed economica propria, altre invece sono dipartimenti di un centro maggiore.\nDalla morte di Lama Yeshe il direttore spirituale dell'istituzione \u00e8 Lama Zopa Rinpoche.\nIn Italia la FPMT \u00e8 rappresentata dalla FPMT Italia, fondazione riconosciuta con Decreto del Presidente della Repubblica (DPR) il 20/7/99.\nhttps://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=1999-10-15&amp;atto.codiceRedazionale=099A8658&amp;elenco30giorni=false\nLa FPMT Italia \u00e8 membro dell'UBI https://www.buddhismo.it/i-centri/elenco-completo/, l'organismo che rappresenta di fronte allo Stato italiano le varie scuole buddhiste presenti in Italia."}
{"id": "3880236", "revid": "838137", "url": "https://it.wikipedia.org/wiki?curid=3880236", "title": "Marco Gradenigo (patriarca di Aquileia)", "text": "Biografia.\n\"Marco\" fu il terzogenito di Gian Giacomo e di Maria Zen ed apparteneva ad una famiglia della nobilt\u00e0 minore di Venezia, in quel momento non particolarmente potente n\u00e9 ricca. Fu proprio il genitore che, tramite la professione della avvocatura, riusc\u00ec ad accrescere la rilevanza politica ed economica del casato.\nDopo una serie di incarichi pubblici di minore importanza, Marco Gradenigo nel marzo 1627 fu nominato duca di Candia dal Maggior Consiglio. Raggiunta l'isola l'anno successivo, si impegn\u00f2 attivamente per ristabilire una efficiente ed affidabile amministrazione giudiziaria su tutta l'isola di Creta. A quel tempo la piccola nobilt\u00e0 locale spadroneggiava senza alcun timore, costringendo non di rado sia la popolazione rurale che quella cittadina ad abbandonare le proprie case per scampare dai suprusi. Viene ricordata la punizione inflitta al nobile Zorzi da Ca' Fradello, che Gradenigo fece arrestare, processare e condannare con tutta la schiera dei suoi \"sanguinolenti bravi\"; questo avvenimento fece guadagnare ampio consenso al governo di Venezia tra i sudditi cretesi.\nNegli ultimi mesi del 1628, mentre si trovava malato a Candia, gli fu comunicato che il patriarca di Aquileia Agostino Gradenigo, lo aveva nominato coadiutore del patriarca con diritto di successione. La nomina fu rese ufficiale il 13 settembre 1629, quando ormai il patriarca Agostino era gi\u00e0 agonizzante; sarebbe deceduto il 25 settembre successivo.\nLa nomina di Marco al soglio patriarcale, confermata dalla Santa Sede, fu una grande vittoria politica della Serenissima Repubblica di Venezia, perch\u00e9 permetteva ad un esponente della sua nobilt\u00e0 non solo di avere il controllo (non solo ecclesiastico) su un'area di importanza strategica per Venezia, ma il patriarca aveva giurisdizione ecclesiastica su zone che appartenevano all'impero (tra le quali Gradisca e Gorizia). Fu una vittoria anche per il padre di Marco, il quale, grazie ad una lontana parentela con il patriarca Agostino e soprattutto grazie a vari maneggi, riusc\u00ec a far aggiudicare ad un membro del ramo familiare dei \"Gradenigo del ramo in rio Marin\" una delle cariche ecclesiastiche pi\u00f9 importanti e remunerate della repubblica e, quindi, a far entrare la famiglia nel novero di quelle principali di Venezia. Il grande sconfitto fu l'imperatore Ferdinando II d'Asburgo, il quale fin dai tempi dell'elezione del patriarca Agostino nel 1627 sosteneva che la nomina dovesse spettare a lui.\nAl momento della nomina Marco era ancora laico; per tal motivo il suo insediamento fu ritardato fino al momento dell'ordinazione, perch\u00e9 il papa Urbano VIII, preoccupato di non esasperare i rapporti con l'imperatore, proprio allora impegnato nella guerra dei trent'anni, non permise la conferma del nuovo patriarca senza che questi portasse l'abito talare.\nOttenuto il pallio il 14 marzo 1633, il 5 maggio successivo Marco Gradenigo si insedi\u00f2 come patriarca con una solenne cerimonia nel duomo di Udine.\nMarco Gradenigo mor\u00ec a Venezia il 16 febbraio 1656, senza aver mai potuto visitare Aquileia o altra parte della diocesi in terra tedesca.\nGenealogia episcopale.\nLa genealogia episcopale \u00e8:"}
{"id": "3880238", "revid": "287204", "url": "https://it.wikipedia.org/wiki?curid=3880238", "title": "Giuda di Gamala", "text": ""}
{"id": "3880240", "revid": "171091", "url": "https://it.wikipedia.org/wiki?curid=3880240", "title": "Ponte acquedotto di Pondel", "text": ""}
{"id": "3880244", "revid": "767487", "url": "https://it.wikipedia.org/wiki?curid=3880244", "title": "Ibrahima Sory Bangoura", "text": "Carriera.\nClub.\nGioca nel campionato del Mali dal 2008.\nNazionale.\nHa partecipato alla Coppa d'Africa del 2012."}
{"id": "3880249", "revid": "663182", "url": "https://it.wikipedia.org/wiki?curid=3880249", "title": "Great Day", "text": ""}
{"id": "3880252", "revid": "287204", "url": "https://it.wikipedia.org/wiki?curid=3880252", "title": "Ljubko Dere\u0161", "text": "Biografia.\nSi diploma al Liceo Scientifico. Dopo la scuola superiore si iscrive all'universit\u00e0, intraprendendo i corsi della facolt\u00e0 d'economia all'Universit\u00e0 Nazionale a Leopoli (\u00abContabilit\u00e0 e revisione\u00bb). Nel 2002, a soli diciotto anni, si vede pubblicare il suo primo romanzo, intitolato \"Il Culto\" nella rivista \"Il Gioved\u00ec\" e successivamente i romanzi \u00abL'adorazione della lucertola\u00bb (2002), \u00abArhe\u00bb (2005), \u00abL'intenzione!\u00bb (2006), \u00abUn po' di oscurit\u00e0\u00bb (2007). Le sue opere sono state tradotte in altre lingue europee, tra le quali: il tedesco, il polacco, l'italiano e il serbo. Il romanzo \"Il Culto\" fu presentato nel 2005 nella Fiera del libro a Lipsia. Nel 2009 il romanzo fu pubblicato anche in francese.\nI protagonisti dei suoi romanzi sono dei ragazzi adolescenti con delle storie interessanti della sua vita. L'intenzione dell'autore \u00e8 di descrivere la vita dei personaggi in modo pi\u00f9 realistico, ecco perch\u00e9 usa spesso nelle sue opere \"slang\" e parole volgari. Alcuni passaggi delle sue storie contengono elementi mistici ed esperienze di ragazzi sotto l'effetto di allucinogeni.\nDal 2008 fa il conduttore nel programma televisivo \"Scaffale dei libri\" sul canale \u041aR\u0422.\nIl romanzo \"La testa del Jacopo\" \u00e8 stato pubblicato nel febbraio del 2012.\nTraduzioni in altre lingue.\n\u00abArhe\u00bb.\n\"Arche. Monolog, kt\u00f3ry wci\u0105\u017c jeszcze trwa\". Pr\u00f3szy\u0144ski, Warszawa 2005, ISBN 83-7469-173-5\n\u00abAdorazione della lucertola\u00bb.\n\"Die Anbetung der Eidechse oder wie man Engel vernichtet\". Suhrkamp, Frankfurt am Main 2006. ISBN 978-3-518-12480-2\n\u00abIntenzione!\u00bb.\n\"Intent! Oder die Spiegel des Todes\". Suhrkamp, Frankfurt am Main 2008. ISBN 978-3-518-12536-6"}
{"id": "3880253", "revid": "110157", "url": "https://it.wikipedia.org/wiki?curid=3880253", "title": "Lee Kyou-hyuk", "text": "Carriera.\n\u00c8 uno dei quattro pattinatori capaci di vincere quattro volte i Campionati mondiali sprint."}
{"id": "3880255", "revid": "834", "url": "https://it.wikipedia.org/wiki?curid=3880255", "title": "Ponte Rosso di Albenga", "text": ""}
{"id": "3880256", "revid": "1993636", "url": "https://it.wikipedia.org/wiki?curid=3880256", "title": "Ponte Rosso", "text": ""}
{"id": "3880257", "revid": "1428919", "url": "https://it.wikipedia.org/wiki?curid=3880257", "title": "Ordine al Merito del Sangue della Croce Rossa del Venezuela", "text": "L'Ordine al Merito del Sangue della Croce Rossa del Venezuela \u00e8 un ordine cavalleresco privato dello Stato del Venezuela, concesso dall'organizzazione della Croce Rossa locale. L'Onorificenza, da atto costitutivo, viene consegnata ai benemeriti che si siano distinti a favore della Croce Rossa (in particolare di quella venezuelana) o a quanti abbiano compiuto un numero considerevole di trasfusioni."}
{"id": "3880261", "revid": "2164596", "url": "https://it.wikipedia.org/wiki?curid=3880261", "title": "Edward Kitsis", "text": "\u00c8 noto soprattutto come sceneggiatore, in collaborazione con Adam Horowitz, delle serie televisive di ABC \"Lost\" e \"C'era una volta\", oltre che per essere il co-ideatore di quest'ultima. In ambito cinematografico ha sceneggiato, sempre con Horowitz, il film \"\" del 2010."}
{"id": "3880263", "revid": "767487", "url": "https://it.wikipedia.org/wiki?curid=3880263", "title": "La rivale (film 1955)", "text": "La rivale \u00e8 un film del 1955 diretto da Anton Giulio Majano.\nProduzione.\nLa pellicola \u00e8 ascrivibile al filone dei melodrammi sentimentali, comunemente detto \"strappalacrime\", molto in voga in quegli anni tra il pubblico italiano, che in seguito venne ribattezzato dalla critica con il termine \"neorealismo d'appendice\".\nDistribuzione.\nIl film venne distribuito nel circuito cinematografico italiano il 15 dicembre del 1955."}
{"id": "3880264", "revid": "107905373", "url": "https://it.wikipedia.org/wiki?curid=3880264", "title": "Pampas XV", "text": "Il Pampas XV fu una selezione federale argentina di rugby a 15 che milit\u00f2 tra il 2010 e il 2013 in Vodacom Cup, competizione sudafricana tra club provinciali, e dal 2014 al 2015 nel torneo internazionale per club e selezioni World Rugby Pacific Challenge.\nStoria.\nNata nel 2010 su iniziativa dell'Uni\u00f3n Argentina de Rugby per promuovere la disciplina ad alto livello e fornire ai giocatori in prospettiva internazionale una manifestazione altamente competitiva, la formazione vinse l'edizione 2011 della Vodacom Cup alla seconda stagione nel torneo e le edizioni 2014 della e 2015 del World Rugby Pacific Challenge, conosciuto fino al 2014 come Pacific Rugby Cup.\nOriginariamente a Stellenbosch, la squadra ebbe sede dal 2011 a Potchefstroom, nella provincia del Capo Occidentale, disputando gli incontri interni all'Ol\u00ebn Park ed allenata da Daniel Hourcade, Ra\u00fal P\u00e9rez e Mauricio Reggiardo.\nNel 2011 vinse la Vodacom Cup in finale contro i Blue Bulls, chiudendo la stagione da imbattuta e segnando pi\u00f9 di 40 punti in cinque partite su undici disputate; Juan Imhoff fu il \"metaman\" della competizione.\nDal 2012 al 2013 il Pampas XV torn\u00f2 a Stellenbosch, giocando le proprie gare interne all'A.F. Mark\u00f6tter Stadium del Paul Roos Gymnasium.\nDal 2014 la selezione non partecip\u00f2 pi\u00f9 alla Vodacom Cup, ma, nel dicembre 2013, venne annunciato che l'Argentina avrebbe partecipato alla Pacific Rugby Cup con una formazione guidata da Mart\u00edn Gait\u00e1n: alla stagione di debutto si aggiudic\u00f2 la competizione battendo i Reds A, a Sydney, col punteggio di 36-21. L'anno successivo gli argentini vinsero il secondo titolo della World Rugby Pacific Challenge, questa volta, superando i Fiji Warriors in finale e terminando il torneo da imbattuti.\nNel 2015 la squadra venne sciolta dalla Federazione argentina."}
{"id": "3880265", "revid": "402993", "url": "https://it.wikipedia.org/wiki?curid=3880265", "title": "B' Kat\u012bgoria 2009-2010", "text": "L'edizione 2009-2010 della B' Kat\u012bgoria vide la vittoria finale dell'Alki Larnaca.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni. Al termine della regular season era previsto un girone di play-off tra le prime quattro classificate che si incontrarono tra di loro in gare di andata e ritorno, conservando il punteggio acquisito durante la stagione regolare. Le prime tre sono state promosse in Divisione A."}
{"id": "3880266", "revid": "124808", "url": "https://it.wikipedia.org/wiki?curid=3880266", "title": "Eddy Kitsis", "text": ""}
{"id": "3880270", "revid": "1305772", "url": "https://it.wikipedia.org/wiki?curid=3880270", "title": "Share the World", "text": "Share the World \u00e8 un brano musicale dal gruppo musicale coreano TVXQ, pubblicato il 22 aprile 2009 come ventisettesimo singolo del gruppo. Il brano \u00e8 stato utilizzato come undicesima sigla di apertura per gli episodi dal 373 al 394 dell'anime \"One Piece\", in sostituzione della precedente sigla \"We Are! (2008 Remix Version)\", cover remixata di \"We Are!\" di Hiroshi Kitadani, prima sigla dell'anime. \"We Are! (2008 Remix Version)\" \u00e8 presente come lato B di questo CD singolo. Il singolo \u00e8 arrivato alla prima posizione della classifica Oricon dei singoli pi\u00f9 venduti, vendendo 129,225 copie."}
{"id": "3880272", "revid": "287204", "url": "https://it.wikipedia.org/wiki?curid=3880272", "title": "Always (EP)", "text": ""}
{"id": "3880274", "revid": "47767", "url": "https://it.wikipedia.org/wiki?curid=3880274", "title": "Bo (nome)", "text": "Origine e diffusione.\nDeriva dall'epiteto norreno \"B\u00fai\", a sua volta basato su \"b\u00faa\", \"vivere\", \"abitare\"; significa quindi \"abitante\". La forma norrena \u00e8 tuttora usata in islandese. \nVa notato, inoltre, che in inglese \"Bo\" costituisce anche una variante del nome Beau, ed \u00e8 anche un diffuso soprannome per persone chiamate Robert o William, usato anche al femminile grazie alla notoriet\u00e0 dell'attrice Bo Derek.\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3880276", "revid": "684805", "url": "https://it.wikipedia.org/wiki?curid=3880276", "title": "Waxy maize starch", "text": ""}
{"id": "3880277", "revid": "599013", "url": "https://it.wikipedia.org/wiki?curid=3880277", "title": "Ignazio Lu\u00e8", "text": "Carriera.\nNella Rari Nantes Milano, pur non giocando come pallanuotista, ha avuto il suo pi\u00f9 grande successo nel 1920, quando \u00e8 stato convocato con la squadra nazionale di pallanuoto ai Giochi olimpici di Anversa del 1920, dove l'Italia fu eliminata agli ottavi di finale contro la Spagna.\nNel nuoto, invece, ai Campionati italiani \u00e8 salito quattro volte sul podio, tutte e quattro in una gara a squadre, conquistando un oro e tre argenti.\nVenne sepolto al Cimitero Maggiore di Milano."}
{"id": "3880279", "revid": "287204", "url": "https://it.wikipedia.org/wiki?curid=3880279", "title": "Stand Up (EP)", "text": ""}
{"id": "3880282", "revid": "125823755", "url": "https://it.wikipedia.org/wiki?curid=3880282", "title": "Paul Kelly (criminale)", "text": "Dopo una breve carriera da pugile, sul finire del XIX secolo fond\u00f2 la Five Points Gang, una delle pi\u00f9 potenti bande criminali newyorkesi del tempo, in cui militarono giovani delinquenti che diventeranno famosi boss come Johnny Torrio, Al Capone, Lucky Luciano, Meyer Lansky, Bugsy Siegel e Frankie Yale.\nKelly \u00e8 considerato il primo a concepire il crimine come business organizzato negli Stati Uniti e adott\u00f2 un'immagine da gentiluomo, distinguendosi dall'attitudine rude e primitiva dei suoi coevi. La sua grande cultura e versatilit\u00e0 gli permisero di muoversi tra differenti strati sociali: dai bassifondi fino all'alta societ\u00e0 di New York.\nBiografia.\nInizi.\nNato da una famiglia italiana originaria di Potenza, inizi\u00f2 come pugile nei pesi gallo guadagnandosi una certa fama. In questo periodo adott\u00f2 il nome Paul Kelly. I soldi guadagnati durante la sua carriera da boxer vennero investiti in bordelli nel quartiere di Bowery. I ricavi del business della prostituzione vennero impiegati nell'apertura di club atletici, dove si riunivano giovani delinquenti sotto il suo controllo.\nLe dure condizioni di vita e di inserimento per gli immigrati irlandesi, ebrei e italiani favorirono la genesi di bande criminali e Kelly fond\u00f2 a Manhattan la Five Points Gang sul finire dell'Ottocento. Quando la Five Points Gang crebbe maturando esperienza e maggiore organizzazione, Kelly ed i suoi uomini iniziarono a corrompere alcuni politici newyorkesi. Minacciando gli elettori e falsificando le liste, riuscirono ad aiutare il pubblico ufficiale Tammany Hall a ottenere la carica; questa divenne una costante nelle attivit\u00e0 della varie bande americane.\nKelly apr\u00ec il \"New Brighton Athletic Club\" situato a Great Jones Street che ospitava caffetteria, sala da ballo e incontri di pugilato, nonch\u00e9 il quartier generale della banda. Si distinse dai criminali del tempo per la sua cultura (parlava italiano, francese, spagnolo; apprezzava l'arte e la musica classica) e per la sua immagine elegante e raffinata che affascinarono l'\u00e9lite newyorkese, la quale frequentava spesso il suo locale. \nRivalit\u00e0 con Monk Eastman.\nIl suo peggior rivale fu Monk Eastman con la sua Eastman Gang che dominava la zona est di Bowery, mentre Kelly controllava quella ad ovest, contendendosi la zona neutrale del quartiere. Anche Eastman aveva stretti rapporti con Tammany Hall, che si serv\u00ec di entrambi per motivi elettorali. Dal 1903 la faida con Eastman s'intensific\u00f2 e ci furono diversi morti tra le due fazioni. Durante uno scontro tra le bande, Kelly sferr\u00f2 un pugno sul naso a Jack Shimsky, uno dei migliori uomini di Eastman. In cerca di vendetta, Shimsky lo sfid\u00f2 in un incontro di boxe. Nonostante una notevole differenza di peso e altezza, Kelly (alto circa 160 cm e di corporatura minuta) riusc\u00ec a mandare al tappeto Shimsky, un uomo di 180 cm e quasi 100 kg di peso, al terzo round. La sconfitta di Shimsky fu un grande danno alla reputazione di Eastman.\nQuando la guerra tra le gang divenne sempre pi\u00f9 sanguinaria, coinvolgendo anche civili, Tom Foley, deputato di Tammany Hall, convoc\u00f2 Kelly ed Eastman e li inform\u00f2 che nessuno dei due avrebbe pi\u00f9 ricevuto protezione politica se non avessero risolto i loro dissidi in maniera meno plateale e pericolosa. I due leader raggiunsero un accordo che per\u00f2 sarebbe durato solo due mesi. Per porre nuovamente fine alla guerra, fu deciso che i due leader si affrontassero in un incontro di boxe, il cui esito avrebbe garantito al vincitore il controllo del territorio disputato. Eastman e Kelly combatterono per pi\u00f9 di due ore: Kelly poteva contare su una base tecnica, ma Eastman era pi\u00f9 robusto: l'incontro si concluse con un pareggio e la guerra non termin\u00f2.\nEastman verr\u00e0 arrestato per rapina nel 1904 e Tammany Hall si rifiut\u00f2 di intervenire in suo favore, non pi\u00f9 interessata ad offrirgli appoggio e ritenendo che la sua incarcerazione avrebbe terminato la faida con il suo rivale. Con Eastman in carcere, Kelly divenne il signore del crimine di New York. \nUltimi anni.\nNel 1909 sopravvisse ad un attentato organizzato da James T. \"Biff\" Ellison e Pat \"Razor\" Riley, ex membri della Five Points Gang, che tentarono di ucciderlo nel suo locale New Brighton. Kelly, ferito, si salv\u00f2 grazie alla guardia del corpo James \"Red\" Harrington, che mor\u00ec nella sparatoria. Alcuni politici e altre personalit\u00e0 influenti rimasero feriti. L'attentato port\u00f2 alla chiusura del locale da parte del commissario William McAdoo e il dominio criminale di Kelly inizi\u00f2 a declinare.\nBench\u00e9 avesse perso gran parte del suo potere, Kelly prosegu\u00ec la sua attivit\u00e0 come sindacalista ed estorsore nel mercato portuale. Ripristin\u00f2 il suo nome di battesimo americanizzandolo in Paul Vaccarelli. Mor\u00ec di cause naturali nel 1936.\nKelly nella cultura di massa.\nNel 1970, Andy Warhol acquist\u00f2 l'edificio che un tempo ospitava il quartier generale di Kelly. La struttura fu, in seguito, lo studio di Jean-Michel Basquiat.\nKelly \u00e8 uno dei personaggi del romanzo \"L'alienista\" di Caleb Carr. Dall'opera \u00e8 tratta una serie televisiva omonima, dove \u00e8 interpretato da Antonio Magro.\nA lui \u00e8 dedicata una puntata della rubrica \"Fuorilegge. Quattro storie criminali\" di Nicola Attadio, trasmessa su Rai Radio 3 nel 2020."}
{"id": "3880283", "revid": "287204", "url": "https://it.wikipedia.org/wiki?curid=3880283", "title": "With U (EP)", "text": ""}
{"id": "3880295", "revid": "767487", "url": "https://it.wikipedia.org/wiki?curid=3880295", "title": "Ordine nazionale Juan Mora Fern\u00e1ndez", "text": "L'Ordine Nazionale Juan Mora Fern\u00e1ndez \u00e8 un ordine cavalleresco statale dello stato della Costa Rica.\nStoria.\nL'onorificenza venne fondata con decreto n\u00b0 20572-esteri dell'11 luglio 1991 di concerto tra il presidente della repubblica costaricano Rafael \u00c1ngel Calder\u00f3n Fournier e l'allora ministro degli esteri e del culto Bernd H. Niehaus Quesada. L'onorificenza \u00e8 destinata da statuto a personalit\u00e0 straniere che si siano rese particolarmente benemerite nei confronti della Costa Rica. L'Ordine \u00e8 dedicato al primo presidente della Costa Rica, Juan Mora Fern\u00e1ndez, e il presidente in carica della Costa Rica ne \u00e8 il gran maestro e gran croce d'oro \"ex officio\"."}
{"id": "3880299", "revid": "122809369", "url": "https://it.wikipedia.org/wiki?curid=3880299", "title": "Ahmed Saad Osman", "text": ""}
{"id": "3880301", "revid": "287204", "url": "https://it.wikipedia.org/wiki?curid=3880301", "title": "Paid in Full (album)", "text": ""}
{"id": "3880304", "revid": "287204", "url": "https://it.wikipedia.org/wiki?curid=3880304", "title": "Paid in Full (film)", "text": ""}
{"id": "3880306", "revid": "486946", "url": "https://it.wikipedia.org/wiki?curid=3880306", "title": "Pok\u00e9mon - I vincitori della Lega di Sinnoh", "text": ""}
{"id": "3880315", "revid": "1568601", "url": "https://it.wikipedia.org/wiki?curid=3880315", "title": "Edi Rainer", "text": "Biografia.\nNel luglio 1936, insieme a Andreas Hinterstoisser, Toni Kurz e Willy Angerer tent\u00f2 la prima ascensione della parete nord dell'Eiger.\nNel corso del rientro, quasi alla fine della discesa, gli alpinisti furono travolti da una valanga: Angerer, Rainer ed Hinterstoisser morirono immediatamente, mentre Toni Kurz mor\u00ec di sfinimento il giorno successivo, nonostante i tentativi di salvarlo da parte di un'apposita squadra di soccorso."}
{"id": "3880317", "revid": "1776051", "url": "https://it.wikipedia.org/wiki?curid=3880317", "title": "Young Blood (UFO)", "text": "Young Blood \u00e8 un singolo del gruppo musicale inglese UFO. Fu pubblicato nel 1980, in due edizioni: nella prima il disco in vinile era di colore nero, nell'altra era rosso. \u00c8 arrivato al 36\u00ba posto nella Official Singles Chart."}
{"id": "3880319", "revid": "594360", "url": "https://it.wikipedia.org/wiki?curid=3880319", "title": "Ok Taec-yeon", "text": "Biografia.\nNato a Pusan, all'et\u00e0 di 10 anni Ok Taec-yeon emigr\u00f2 con i genitori Kim Mi-sook e Ok Kwang-ik e la sorella maggiore Jihyen a Bedford, nel Massachusetts. Vi rimase per sette anni, frequentando la Bedford High School, prima di tornare in patria, dove studi\u00f2 alla Gel In High School di Seul e si laure\u00f2 in amministrazione aziendale alla Dankuk University. Successivamente inizi\u00f2 a studiare per ottenere un master in cooperazione internazionale all'Universit\u00e0 della Corea.\nOk Taec-yeon fu persuaso a partecipare alle audizioni per la JYP Entertainment dalla sorella Jihyen, che aveva visto l'annuncio su Internet. All'inizio riluttante, decise di seguirla a New York il giorno del suo diciassettesimo compleanno. Una settimana pi\u00f9 tardi, gli venne chiesto di recarsi in Corea del Sud per proseguire la competizione, essendo stato scelto come uno dei trentacinque finalisti. Inizialmente, Ok Taec-yeon aveva fatto domanda come modello, ma i giudici gli suggerirono di provare anche con il canto e la danza. Riusc\u00ec a entrare nella rosa degli ultimi dodici e a partecipare al talent show \"Superstar Survival\", ma fu il primo concorrente ad essere eliminato.\nCarriera.\nCantante.\n2PM.\nNel 2008, Ok Taec-yeon prese parte al talent show \"Yeolhyeolnam-a\" in onda su Mnet, che seguiva i preparativi di tredici aspiranti cantanti, futuri membri della boy band One Day. Gli One Day furono divisi in due gruppi, 2AM e 2PM, e Ok Taec-yeon entr\u00f2 in quest'ultimo. Sei mesi dopo, il gruppo debutt\u00f2 con il singolo \"10 out of 10\" (\"10\uc810 \ub9cc\uc810\uc5d0 10\uc810\"), ma fu soltanto in occasione dell'uscita del secondo singolo \"\" che il gruppo attir\u00f2 l'attenzione della nazione. Per il gruppo, Ok Taec-yeon collabor\u00f2 alla stesura dei testi di \"A.D.T.O.Y.\", \"Comeback When You Hear This Song\", \"I'm Sorry\" , \"One More Day\", \"Coming Down\", \"Go Back\" e \"Call My Name\" nell'album \"Grown\", \"Mine\", \"Awesome!\", \"Rain Is Falling\", \"Boyfriend\" e \"Pull&amp;Pull\" nell'album \"Go Crazy!\". Per \"No.5\" compose e scrisse \"About To Go Insane\", \"Magic\" e \"Jump\", oltre a scrivere i rap di \"Hallucination\", \"Not The Only One\", \"Hotter Than July\", \"Red\", \"Wanna Love You Again\" e \"Good Man\".\nAlcuni suoi brani solisti sono stati inclusi nei dischi del gruppo: \"Traici\u00f3n\" (da lui scritta e composta) e \"It's Time\" (scritta, composta ed eseguita con San E e Yubin) in \"Grown\", \"Please Come Back\" (da lui scritta e composta, eseguita con Baek A-yeon e Chansung) e \"The Word, Love\" (da lui scritta, ed eseguita con Chansung) in \"Go Crazy!\".\nSolista.\nAll'inizio del 2012, Ok Taec-yeon si riun\u00ec con i suoi ex-compagni d'universit\u00e0 per realizzare un album digitale, \"Blue Bears with Ok Taec-yeon\", eseguito live il 24 febbraio durante la cerimonia per le matricole. La title track \"Wing (\ub0a0\uac1c)\" fu scritta e composta da Life Music e dagli studenti dell'universit\u00e0, con le parti rap scritte direttamente da Ok Taec-yeon. Il secondo brano, un remake di \"A Night Like Tonight (\uc624\ub298\uac19\uc740 \ubc24)\" di Lee Gwang-jo, fu incluso nell'esibizione, completato da un rap sempre scritto da Ok Taec-yeon. L'album venne messo in vendita il 29 febbraio e i proventi donati all'universit\u00e0.\nOk Taec-yeon scrisse personalmente anche altri brani, con il nome d'arte di TY. Nel 2012 vennero \"Kiss\" e \"After you've left me (\ub2c8\uac00 \ub0a0 \ub5a0\ub09c \ud6c4\uc5d0)\", eseguite per la prima volta il 25 maggio, \"Lullaby for Hottest (\uc790\uc7a5\uac00 for Hottest)\", resa disponibile per il download gratuito sul fancaf\u00e9 ufficiale della band il 18 giugno, \"Sexy Wooyoung\" per il debutto da solista del compagno dei 2PM Wooyoung, \"Boring Holiday (\uc2ec\uc2ec\ud55c \uba85\uc808)\" per il chuseok e \"Diet Song for Hottest\" il 18 dicembre.\nDurante il concerto live \"What Time is It?\", esegu\u00ec il brano \"It's Time\", un featuring con Yubin delle Wonder Girls e San E. Il 15 aprile 2013, in occasione del concerto al Tokyo Dome, compose \"I Love U, U Love Me\", un pezzo in giapponese che raggiunse immediatamente il primo posto nella classifica Recochoku delle suonerie per cellulari; il 7 maggio, per celebrare l'uscita del terzo album \"Grown\", caric\u00f2 sul fancaf\u00e9 ufficiale la canzone in inglese \"The Wait\", ringraziando i sostenitori per aver atteso il ritorno dei 2PM sulle scene. Collabor\u00f2 poi con il cantante Cho Yong-pil per il remake giapponese dell'album \"Hello\" di quest'ultimo, scrisse e compose \"Wedding Eve (\uacb0\ud63c\uc804\uc57c)\", la sigla iniziale del film \"Gyeolhonjeon-ya\", in cui fu tra i protagonisti, e un nuovo brano per i fan dei 2PM, \"Happy Valentine's Day\".\nIl 9 agosto 2014, durante il concerto della JYP Nation \"One Mic\", cant\u00f2 con Seulong dei 2AM il brano inedito \"U Don't Know\", da lui composto.\nAttore.\nAl di l\u00e0 delle attivit\u00e0 con i 2PM, Ok Taec-yeon intraprese anche una carriera di attore. Nel 2010 debutt\u00f2 nel drama televisivo \"Cinderella eonni\" con Moon Geun-young e Chun Jung-myung. Il suo secondo drama fu \"Dream High\" nel 2011, nel quale interpret\u00f2 il ruolo di Hyun Shi-hyuk \"Jin-guk\" (Dylan Hyun nell'adattamento italiano). Dal settembre dello stesso anno fu anche fra i protagonisti del dorama giapponese \"Boku to Star no 99 Nichi\" in onda su Fuji TV.\nNel 2013, interpret\u00f2 il ruolo di un poliziotto nella serie soprannaturale \"Who Are You\", mentre l'anno successivo fu una problematica guardia del corpo nel drama familiare \"Cham joh-eun sijeol\". Nel 2015, ottiene la parte di un laureato in pubblica amministrazione che vuole fare il poliziotto nella serie \"Assembly\", mentre nel 2016 interpreta il protagonista della webserie \"Neol manjilgeo-ya\" con Song Ha-yoon.\nNel 2021, Ok Taec-yeon interpret\u00f2 il ruolo di Jang Jun-woo nel kdrama \"Vincenzo\", reso disponibile sulla piattaforma di streaming Netflix.\nAltre attivit\u00e0.\nInsieme al compagno dei 2PM Wooyoung, nel 2009 present\u00f2 il programma musicale di SBS \"Inkigayo\", e fu membro permanente del cast di \"Family Outing 2\" fino alla sua cancellazione. Nel gennaio 2010, fu scelto, con gli altri 2PM e l'attrice Yoon Eun-hye, per sponsorizzare la birra \"Cass Beer\". Insieme realizzarono il brano promozionale \"Tik Tok\" e un video-drama di 12 minuti, pubblicato l'8 febbraio, in cui Ok Taec-yeon interpreta uno dei protagonisti. A maggio dello stesso anno, apparve in un altro video-drama per il parco acquatico Caribbean Bay dell'Everland Resort di Yongin, insieme a Nichkhun, Chansung e Yoona, Seohyun e Yuri delle Girls' Generation. Nel febbraio 2013, fu annunciato che lui e l'attrice taiwanese Gui Gui avrebbero finto di essere una coppia sposata nell'edizione globale del reality show \"Uri gyeolhonhaess-eo-yo\".\nOkcat.\nOk Taec-yeon \u00e8 noto per aggiungere alla propria firma dei gatti con un lungo corpo e una grossa testa, chiamati Okcat (\uc625\ucea3). Nel 2011, gli Okcat iniziarono ad apparire su alcuni oggetti distribuiti ai fan in occasione degli eventi promozionali in Giappone (ciotole per noodles, portamonete, bent\u014d box), fino a diventare un vero e proprio marchio nel 2013, quando furono messi in commercio degli Okcat di peluche. Durante una conferenza stampa il 10 novembre, venne presentato altro merchandise che sarebbe stato prodotto nel corso degli anni: cuscini, chiavi USB e accessori per smartphone. Nei primi dieci mesi di commercializzazione, gli Okcat fruttarono un milione di dollari statunitensi.\nOk Taec-yeon scrisse personalmente il jingle per il marchio, realizzandone anche la versione natalizia pubblicata nel 2013 nel singolo \"Okcat's Lonely Christmas\" insieme alla versione originale. Anche negli anni successivi vennero scritti e pubblicati dei brani natalizi: \"Christmas with You\" (2014) e \"Be My Merry Christmas\" (2015). Il 24 e il 25 dicembre 2015, il cantante tenne inoltre tre concerti a Seul sotto il nome di \"Okcat's Lonely Christmas Event\".\nPopolarit\u00e0.\nIl 25 febbraio 2013, ottenne un milione di follower su Twitter: fu il terzo artista della JYP Entertainment a raggiungere questo traguardo, dopo il compagno dei 2PM Nichkhun e Suzy delle miss A. Ok Taec-yeon \u00e8 stato inserito al tredicesimo posto nella classifica dei volti maschili pi\u00f9 belli del 2013 stilata da \"The Independent Critics List\", sopra Robert Downey Jr., Gerard Butler, Hugh Jackman e David Beckham. Nella successiva classifica del 2014 \u00e8, invece, decimo.\nDiscografia.\n\"Di seguito, le opere di Ok Taec-yeon come solista. Per le opere con i 2PM, si veda Discografia dei 2PM.\"\nVideografia.\nOltre che nei videoclip dei 2PM, Ok Taec-yeon \u00e8 apparso anche nei seguenti video:\nRiconoscimenti.\n\"Di seguito, i premi ricevuti solo da Ok Taec-yeon. Per i premi ricevuti insieme ai 2PM, si veda Premi e riconoscimenti dei 2PM.\"\nDoppiatori italiani.\nNelle versioni in italiano dei suoi film, Ok Taec-yeon \u00e8 stato doppiato da:"}
{"id": "3880320", "revid": "4106", "url": "https://it.wikipedia.org/wiki?curid=3880320", "title": "Valle del Trapaga", "text": ""}
{"id": "3880321", "revid": "767487", "url": "https://it.wikipedia.org/wiki?curid=3880321", "title": "Il mistero della camera gialla (film 1919)", "text": "Il mistero della camera gialla (\"The Mystery of the Yellow Room\") \u00e8 un film muto del 1919 sceneggiato, prodotto e diretto da \u00c9mile Chautard. Una delle numerose versioni cinematografiche e televisive del romanzo \"Le Myst\u00e8re de la chambre jaune\" (1908) di Gaston Leroux.\nFu il primo lavoro come aiuto regista di Josef von Sternberg che esordir\u00e0 nella regia qualche anno pi\u00f9 tardi, diventando in seguito uno dei cineasti pi\u00f9 importanti della storia del cinema.\nChautard (nato e vissuto a lungo in Francia, dove aveva iniziato la sua carriera di regista) ne aveva gi\u00e0 girato una prima versione francese nel 1913 per l'\u00c9clair.\nTrama.\nBench\u00e9 sia innamorata di Robert Darzac, Mathilde sceglie di restare a lavorare accanto al padre, il professor Stangerson, preso nei suoi esperimenti di laboratorio. Una sera, alla vigilia dell'annuncio del fidanzamento tra lei e Darzac, Mathilde lascia il padre in laboratorio e si chiude nella sua stanza, quella adiacente, chiamata la camera gialla. Poco dopo, Stangerson sente le urla della figlia e alcuni spari. Entrato nella stanza, chiusa a chiave, vede riverso il corpo della donna, mentre a terra regna il disordine.\nLe indagini sono condotte da Frederic Larsan, celebre detective della polizia, e seguite da Rouletabille, un giovanissimo reporter cui \u00e8 stato affidato il caso. Subito la faccenda si rivela misteriosa. La stanza, da cui sono stati rubati anche alcuni documenti, aveva la porta chiusa a chiave e le finestre erano sbarrate dall'interno e munite di persiane di ferro. Dell'assalitore, per\u00f2 non c'\u00e8 traccia.\nNel corso delle indagini, viene ucciso il guardiacaccia di Stangerson e, dei delitti, viene incolpato Darzac, il fidanzato di Mathilde. L'uomo si rifiuta di spiegare alcune sue azioni che lo compromettono ma, Rouletabille riuscir\u00e0 a scagionarlo: negli Stati Uniti ha scoperto il bandolo di una ingarbugliata matassa che riguarda Mathilde e un suo ex pretendente che lei, anni prima, aveva sposato in segreto perch\u00e9 Stangerson si opponeva al loro matrimonio. Il giornalista mette con le spalle al muro proprio Larsen, il detective, smascherandolo: \u00e8 lui il misterioso marito, \u00e8 lui l'assalitore, \u00e8 lui, infine, l'assassino del guardiacaccia.\nProduzione.\nIl film fu prodotto dall'Emile Chautard Pictures Corp. per Mayflower Photoplay Company.\nNella sua autobiografia \"Fun in a Chinese Laundry\" pubblicata nel 1965, Sternberg racconta che lavor\u00f2 come assistente di Chautard e che il regista francese gli permise di girare alcune scene.\nDistribuzione.\nIl film ebbe due copyright: il primo fu richiesto dalla Mayflower Photoplay Corp. e registrato il 18 ottobre, il secondo richiesto dalla Realart Pictures Corp. con il numero LU14489 e registrato il 30 ottobre 1919 con il numero LP14420.\nDistribuito dalla Realart Pictures, il film usc\u00ec nelle sale cinematografiche statunitensi il 19 ottobre 1919.\nCopie della pellicola si trovano conservate nella Cin\u00e9math\u00e8que fran\u00e7aise di Parigi e nella Cineteca Italiana di Milano."}
{"id": "3880325", "revid": "287204", "url": "https://it.wikipedia.org/wiki?curid=3880325", "title": "Beni Abbes", "text": ""}
{"id": "3880327", "revid": "2043609", "url": "https://it.wikipedia.org/wiki?curid=3880327", "title": "Marija F\u00ebdorovna Nagaja", "text": "Biografia.\nMarija era la figlia dell'Okol'ni\u010dij F\u00ebdor F\u00ebdorovi\u010d Nagoj. Suo zio era l'ambasciatore russo in Crimea, un diplomatico e stretto collaboratore del re, Atanasio F\u00ebdorovi\u010d Nagoj, che apparentemente contribu\u00ec al matrimonio con Ivan IV.\nMatrimonio.\nNel 1580 spos\u00f2 Ivan IV, diventando l'ottava moglie, e nel 1582 gli diede un figlio, Dmitrij. Nel 1582, lo zar sugger\u00ec alla regina Elisabetta d'Inghilterra di sposare la sua parente Mary Hastings e di divorziare dalla moglie Marija, ma questi piani non arrivarono mai a buon fine. Marija non era favorita da suo marito e solo la nascita di suo figlio ha risparmiato il suo esilio dalla corte. Pi\u00f9 tardi, il nuovo zar F\u00ebdor I proib\u00ec al clero di ricordare il nome del suo fratellastro Dmitrij durante i servizi religiosi per il semplice fatto che era nato nel settimo matrimonio e quindi era illegittimo.\nDopo la morte dello zar, nel 1584, a Marija non fu concessa alcuna propriet\u00e0 nelle volont\u00e0 del defunto zar, ma lasci\u00f2 delle rendite a suo figlio, a cui fu concessa la citt\u00e0 di Ugli\u010d, e sia lei che suo figlio furono messi sotto la tutela dei boiardi. Mentre la reggenza del nuovo zar, Boris Godunov, concedeva a Marija un assegno, fu comunque obbligata a lasciare la corte e la capitale e partire con suo figlio e i suoi fratelli per raggiungere la citt\u00e0 di suo figlio, Ugli\u010d.\nNel 1591, suo figlio Dmitrij mor\u00ec a Ugli\u010d, a causa di un attacco epilettico. Una commissione fu istituita da Godunov per indagare sulla morte di suo figlio, e Marija e i suoi fratelli sostennero la voce che suo figlio fosse morto a causa di un complotto politico commesso da Godunov e sostenne una rivolta che attacc\u00f2 i boiardi che sostenevano Godunov. Furono tuttavia chiamati a Mosca, dove Marija e i suoi parenti furono accusati di \"negligenza criminale\" e, di conseguenza, i suoi fratelli furono incarcerati, mentre lei fu fatta suora nel monastero di Beloozero.\nNel 1604, c'erano voci secondo le quali Marija aveva incontrato il Falso Dimitri, che posava come figlio, fu chiamata da Godunov, che la interrog\u00f2, ma lei neg\u00f2 di aver incontrato Dmitrij e fu rimandata al convento. Nel 1605, dopo l'ascesa del falso Dmitrij, Marija lo legittim\u00f2 come pretendente identificandolo come suo figlio che era tornato a Mosca. Tutti i membri della sua famiglia furono liberati, reintegrati nei loro incarichi e si riappropriarono delle loro propriet\u00e0 confiscate.\nNel 1606, il Falso Dmitrij fece esumare il corpo di suo figlio Dmitrij nella speranza di dimostrare che era il corpo di un altro. Questo atto, tuttavia, offese Marija, ne rinneg\u00f2 il riconoscimento come suo figlio con il sostegno dei boiardi, minando cos\u00ec la sua legittimit\u00e0 come zar. \nIl 3 luglio 1606 accolse a Mosca le spoglie giunte da Ugli\u010d dello zarevic Dmitrij, che fu proclamato santo.\nMorte.\nLa data della sua morte non \u00e8 nota con esattezza. Sulla sua lapide conservata al Cremlino \u00e8 indicato il 1611 quale anno di morte, ma si ipotizzano date differenti."}
{"id": "3880334", "revid": "599013", "url": "https://it.wikipedia.org/wiki?curid=3880334", "title": "Ernesto Kiessel", "text": "Carriera.\nClub.\nKiessel giunse alla prima squadra dell'Hurac\u00e1n nel 1919, dopo aver militato nelle formazioni giovanili del club. Diventa il portiere titolare nel corso della Copa Campeonato 1920, sostituendo Pazos. Lasci\u00f2 la societ\u00e0 nel 1923 dopo 61 gare totali, di cui 51 in campionato, 3 in Copa Argentina, 4 in Copa Competencia e 3 in Copa de Honor.\nNazionale.\nGioc\u00f2 un solo incontro nella Nazionale argentina, l'8 agosto a Buenos Aires contro l'. Fu poi convocato per il Sudamericano 1921, ma non vi esord\u00ec mai, essendo chiuso dal titolare Tesoriere."}
{"id": "3880336", "revid": "1305772", "url": "https://it.wikipedia.org/wiki?curid=3880336", "title": "Leave This Town", "text": "Leave This Town \u00e8 il secondo album in studio del gruppo musicale statunitense Daughtry, pubblicato il 14 luglio 2009.\nIl disco.\nChris Daughtry annunci\u00f2 sul proprio profilo Twitter che il secondo album del gruppo sarebbe stato composto da 14 canzoni e 5 bonus track variabili in base al rivenditore dell'album. Per l'album furono scritte quasi 70 canzoni, ma ne vennero selezionate solamente 19 da inserire. Daughtry scrisse le canzoni insieme a molti artisti famosi, tra cui Chad Kroeger, Ryan Tedder e Adam Gontier. Il 29 maggio 2009, venne pubblicata la copertina del nuovo album sul sito della band.\nAccoglienza.\nL'album vendette 269.000 copie durante la prima settimana dopo la pubblicazione nei soli Stati Uniti. Nelle classifiche canadesi raggiunse la posizione n. 2, sei posizioni pi\u00f9 in alto di Daughtry. Il 18 febbraio 2010 l'album ha ricevuto la certificazione di disco di platino dalla RIAA."}
{"id": "3880341", "revid": "104265", "url": "https://it.wikipedia.org/wiki?curid=3880341", "title": "Tatami (programma televisivo)", "text": "Tatami \u00e8 stato un programma televisivo italiano presentato da Camila Raznovich, andato in onda dal 2008 al 2010 su Rai 3, dalle 23:40 all'1.00.\nLa trasmissione.\nCamila Raznovich cerca di far riflettere e di raccontare i diversi aspetti di una societ\u00e0 multitasking.\nIl programma \u00e8 diviso in tre parti:\nI temi del programma sono relativi anche all'ambito familiare."}
{"id": "3880344", "revid": "2008079", "url": "https://it.wikipedia.org/wiki?curid=3880344", "title": "I sette pilastri della saggezza", "text": "I sette pilastri della saggezza (titolo originale in lingua inglese \"Seven Pillars of Wisdom\") \u00e8 un libro autobiografico delle esperienze di soldato britannico di T. E. Lawrence (\"Lawrence d'Arabia\"), nella sua attivit\u00e0 di ufficiale di collegamento con le forze ribelli durante la rivolta araba contro l'Impero ottomano del 1916-1918.\nCharles Hill, un diplomatico britannico, chiam\u00f2 \"I sette pilastri della saggezza\" \"un romanzo che viaggia sotto la copertura di un'autobiografia\" catturando una versione altamente personale degli eventi storici descritti nel libro di Lawrence.\nLibro.\nIl titolo deriva dal Libro dei proverbi, 9:1: \"La sapienza ha costruito la sua casa e vi ha scavato i suoi sette pilastri\" (Bibbia di re Giacomo). Prima dello scoppio della prima guerra mondiale, Lawrence aveva cominciato a lavorare su un libro scientifico su sette grandi citt\u00e0 del Medio Oriente, che si sarebbe dovuto intitolare \"I sette pilastri della saggezza\". Quando scoppi\u00f2 la guerra, era ancora incompleto e Lawrence disse di aver distrutto il manoscritto.\nSuccessivamente, durante la rivolta araba del 1917\u201318, Lawrence bas\u00f2 il suo centro operativo nel Wadi Rum (ora parte della Giordania), ed una delle rocce pi\u00f9 impressionanti, presente nel deserto, venne chiamata da Lawrence \"I sette pilastri della saggezza\". Alla fine, Lawrence decise di utilizzare questo titolo evocativo per il libro di memorie che egli scrisse dopo la fine della guerra.\nMentre il titolo potrebbe sembrare pi\u00f9 adatto al primo libro piuttosto che all'ultimo, un verso dedicatorio dal poema (a SA, forse Selim Ahmed) inserito all'inizio del libro, aiuta a spiegare l'interpretazione di Lawrence dei \"sette pilastri\" biblici e la loro rilevanza nella rivolta araba.\nManoscritti ed edizioni.\nLawrence aveva preso minuziosi appunti nel corso degli avvenimenti in cui era stato coinvolto nel corso della rivolta. Inizi\u00f2 a lavorare alla narrazione nella prima met\u00e0 del 1919, mentre era a Parigi per la Conferenza di Pace e, nella tarda estate, quando torn\u00f2 in Egitto.\nEntro il dicembre 1919 egli aveva gi\u00e0 realizzato una minuta della maggior parte dei dieci libri che compongono \"I sette pilastri della saggezza\", ma perse tutto, a parte l'introduzione e gli ultimi due libri, smarrendo il suo bagaglio mentre cambiava treno alla stazione di Reading in Inghilterra. I giornali nazionali diedero notizia del trafugamento dei \"manoscritti dell'eroe\" , ma senza risultato; le minute andarono perdute. Lawrence si riferiva a questa versione come \"primo testo\" e disse che se fosse stata pubblicata, sarebbe stata costituita da circa 250.000 parole.\nAgli inizi del 1920, Lawrence si accinse all'arduo compito di riscrivere quanto riusciva a ricordare della prima versione. Lavorando di sola memoria (aveva distrutto i suoi appunti di guerra dopo il completamento delle corrispondenti parti del primo testo), riusc\u00ec a completare questo \"secondo testo\", lungo 400.000 parole, in tre mesi. Lawrence descrisse questa versione come \"irrimediabilmente cattiva\" in termini letterari, ma storicamente \"sostanzialmente completa ed accurata\".\nSulla scorta del \"secondo testo\", Lawrence inizi\u00f2 a lavorare ad una edizione \"pulita\" (terzo testo) a Londra, Jeddah e Amman durante il 1921. Dopo il completamento del testo di 335.000 parole nel febbraio 1922, Lawrence bruci\u00f2 il \"secondo testo\". Egli poi procedette a far stampare otto esemplari impaginati e stampati dall\"'Oxford Times\" e questa edizione privata divenne nota come \"1922 Edition\" o \"Testo di Oxford\" de \"I sette pilastri\". Fece scrupolose correzioni manoscritte a sei di queste copie e le fece rilegare. (Nel 2001, l'ultima volta che una di queste stampe primitive giunse sul mercato, venne pagata quasi 1 milione di dollari ad un'asta.) Questa volta, invece di bruciare l'ultimo manoscritto (terza edizione), Lawrence lo don\u00f2 alla Bodleian Library.\nA met\u00e0 del 1922, Lawrence era in uno stato di grave agitazione mentale: i postumi psicologici della guerra stavano prendendo il sopravvento, cos\u00ec come la stanchezza per gli sforzi letterari degli ultimi tre anni, la sua delusione per i posti assegnati ai suoi compagni d'arme arabi, e gli oneri di essere considerato, agli occhi del pubblico, come un \"eroe nazionale\". Fu in questo periodo che egli si ri-arruol\u00f2 nelle forze armate sotto falso nome (prima nella Royal Air Force e poi nei Royal Tank Corps), in un tentativo di sviluppare una nuova identit\u00e0. Preoccupato per il suo stato mentale e desideroso che la sua storia potesse essere letta da un pubblico pi\u00f9 vasto, venne convinto dai suoi amici a produrre una versione ridotta de \"I sette pilastri\", per servire sia come stimolo intellettuale che come fonte di reddito del quale aveva molto bisogno. Nelle sue serate fuori servizio, l'\"aviere Ross\" - o, pi\u00f9 tardi, il \"soldato Shaw\" - si mise a riassumere il testo del 1922 portandolo a 250.000 parole per quella che sarebbe stata un'edizione molto limitata, rispetto a quella estremamente sontuosa edita per i sottoscrittori.\nL'edizione speciale per i sottoscrittori \u2013 stampata in 200 copie, della quali solo cento messe in vendita, ciascuna delle quali con un'unica, sontuosa, rilegatura a mano \u2013 venne pubblicata nel tardo 1926. Venne stampata a Londra da Roy Manning Pike e Herbert John Hodgson, con illustrazioni di Eric Kennington, Augustus John, Paul Nash, Blair Hughes-Stanton e sua moglie Gertrude Hermes. Alcune copie, di tanto in tanto, divennero disponibili nel commercio di antiquariato e potevano facilmente raggiungere il prezzo di 100.000 dollari. Purtroppo, ogni copia cost\u00f2 a Lawrence tre volte le 30 ghinee che i sottoscrittori avevano pagato.\nL'edizione speciale fu del 25% pi\u00f9 breve della versione di Oxford, ma Lawrence non la abbrevi\u00f2 in modo uniforme. Le soppressioni dei primi libri furono molto meno drastiche rispetto a quelli successivi: ad esempio, il primo libro perse il 17% delle sue parole mentre il quarto ne perse il 21%, rispetto al 50% e 32% dei libri ottavo e nono. Le critiche furono diverse sulle due edizioni: Robert Graves e George Bernard Shaw preferirono il testo del 1922 (anche se, da un punto di vista giuridico, apprezzarono l'eliminazione di alcuni passaggi che avrebbero potuto essere considerati diffamatori, o almeno indiscreti), mentre E. M. Forster prefer\u00ec la versione del 1926.\nMeriti letterari a parte, tuttavia, la produzione dell'edizione per sottoscrittori aveva lasciato Lawrence sull'orlo della bancarotta. Fu costretto ad intraprendere una potatura ancora pi\u00f9 severa per la produzione di una versione per la vendita al pubblico: questo avvenne nel 1927 con il titolo \"Rivolta nel deserto\", un libro di circa 130.000 parole: \"un compendio di un compendio\", come sottoline\u00f2 George Bernard Shaw, non senza disprezzo.\nDopo l'edizione del 1926, Lawrence aveva stabilito che nessun'altra edizione de \"I sette pilastri\" sarebbe stata stampata nel corso della sua vita. Lawrence perse la vita in un incidente stradale, nel maggio 1935, all'et\u00e0 di 46 anni, mentre in moto percorreva una strada di campagna, e nel giro di alcune settimane dopo la sua morte venne pubblicata l'edizione riassunta del 1926 per la vendita al pubblico. Il testo integrale (versione di Oxford del 1922) non venne pi\u00f9 pubblicato fino alla scadenza del copyright nel 1997."}
{"id": "3880345", "revid": "1543377", "url": "https://it.wikipedia.org/wiki?curid=3880345", "title": "Marcel Rochas", "text": "Biografia.\nMarcel Rochas ha creato la propria casa di moda nel 1925 presso Place Beauvau, a Parigi, e subito dopo la fine della seconda guerra mondiale, nel 1944, ha fondato Parfums Rochas in collaborazione con Albert Gosset. Rochas riusc\u00ec a farsi una reputazione internazionale vestendo alcune dive di Hollywood nel periodo tra le due guerre.\nNel 1931 trasfer\u00ec la sua casa di moda al numero 12 della Avenue Matignon. La casa di moda verr\u00e0 chiusa nel 1953. Marcel Rochas mor\u00ec due anni dopo nel 1955 all'et\u00e0 di 53 anni. La casa di profumi Rochas invece viene trasferita al suo antico palazzo di rue Fran\u00e7ois-Ier, che continua ad esistere sotto la presidenza di H\u00e9l\u00e8ne Rochas, la donna che lo stilista aveva sposato nel 1944, in terze nozze.\nMarcel Rochas \u00e8 l'inventore della gu\u00eapi\u00e8re ed ha creato i costumi di diversi film francesi, tra cui \"Falbalas\" (1944, regia di Jacques Becker) e \"Seul dans la nuit\" (1945, regia di Christian Stengel). Ha creato inoltre molti profumi ancora oggi in commercio come \"Femme\" e \"Eau de Rochas\".\nLa casa che porta il suo nome, Rochas, ora appartiene al gruppo Procter &amp; Gamble."}
{"id": "3880346", "revid": "599013", "url": "https://it.wikipedia.org/wiki?curid=3880346", "title": "Kenneth L\u00f8vlien", "text": "Carriera.\nClub.\nL\u00f8vlien gioc\u00f2 nello Ski, per poi passare al Moss. Contribu\u00ec alla promozione del campionato 1997, cos\u00ec pot\u00e9 debuttare nella Tippeligaen in data 13 aprile 1998, quando fu titolare nel successo per 0-1 sul campo del Brann. Il 26 aprile 1998 segn\u00f2 la prima rete nella massima divisione norvegese, nella sconfitta per 2-1 contro il Bod\u00f8/Glimt."}
{"id": "3880347", "revid": "1566286", "url": "https://it.wikipedia.org/wiki?curid=3880347", "title": "Ignazio Balsamo", "text": "Biografia.\nEsordisce giovanissimo nei teatri di provincia siciliani al seguito di alcune compagnie dialettali. Durante uno di questi spettacoli viene notato da Pietro Germi che lo sceglie per interpretare Ciccio Messana, un mafioso ne \"In nome della legge\" (1949).\nDopo la prima esperienza Balsamo, trasferitosi a Roma, inizia una intensa carriera cinematografica, interpretando un'ottantina di film nell'arco di circa vent'anni, rimanendo per\u00f2 relegato a ruoli marginali, molto spesso legati alla figura del classico picciotto siciliano.\nCarriera.\nDurante la sua carriera altern\u00f2 alla professione di attore quella di doppiatore; di solito doppiava personaggi che necessitavano di una voce possente, con un marcato timbro meridionale o un forte accento siciliano.\n\u00c8 autore di due commedie teatrali in siciliano, \"Tila di ragnu\" e \"Casa cantoniera\", mai rappresentate.\nNel 1952 fond\u00f2 la Fortunia Film che poi cedette nel 1955 a Felice Zappulla. La maggior parte dei film distribuiti sotto la sua direzione furono interpretati da Alberto Sordi; in seguito, a partire dagli anni settanta ha ricoperto alcuni ruoli dirigenziali in societ\u00e0 di produzione cinematografica per conto di altri."}
{"id": "3880349", "revid": "599013", "url": "https://it.wikipedia.org/wiki?curid=3880349", "title": "Mogogi Gabonamong", "text": ""}
{"id": "3880359", "revid": "287204", "url": "https://it.wikipedia.org/wiki?curid=3880359", "title": "Time of My Life (album)", "text": ""}
{"id": "3880360", "revid": "1305772", "url": "https://it.wikipedia.org/wiki?curid=3880360", "title": "Time of My Life", "text": ""}
{"id": "3880364", "revid": "599013", "url": "https://it.wikipedia.org/wiki?curid=3880364", "title": "Mestaruussarja 1980", "text": "La Mestaruussarja 1980 fu la settantunesima edizione della massima serie del campionato finlandese di calcio, la cinquantesima come Mestaruussarja. Il campionato, con il nuovo formato a doppia fase, venne vinto dall'OPS per la seconda edizione consecutiva.\nPrima fase.\nClassifica finale.\nLegenda:\nNote:\nSeconda fase.\nFase per il titolo.\nNella fase per il titolo le squadre portavano la met\u00e0 dei punti conquistati al termine della prima fase (arrotondati per eccesso nel caso di punteggio dispari).\nClassifica finale.\nLegenda:\nNote:\nFase per la salvezza.\nAlla fase per la salvezza accedevano le squadre classificatesi dal nono al dodicesimo posto della prima fase e le prime quattro classificate nella I divisioona. Le squadre partivano con dei punti di bonus in base al piazzamento raggiunto nella prima fase.\nClassifica finale.\nLegenda:\nNote:"}
{"id": "3880366", "revid": "599013", "url": "https://it.wikipedia.org/wiki?curid=3880366", "title": "Yu Jing", "text": "Carriera.\nMedaglia d'oro ai Campionati mondiali sprint 2012. Durante quell'edizione ha stabilito il record mondiale dei 500 m, con il tempo di 36\"94, diventando la prima atleta a percorrere la distanza in meno di 37 secondi."}
{"id": "3880371", "revid": "767487", "url": "https://it.wikipedia.org/wiki?curid=3880371", "title": "Paul Anastas", "text": "Carriera.\nPaul Anastas \u00e8 noto per essere il padre della \"Green Chemistry\" e per l'apporto che ha dato all'adattamento delle sintesi chimiche al fine di ridurre i danni sia all'uomo che all'ambiente.\nGiovent\u00f9 e adolescenza.\nAnastas \u00e8 nato e cresciuto a Quincy, Massachusetts. Ha sviluppato la passione per le scienza dopo aver visto bonificare una zona umida vicino alla sua casa natale. \nDurante l'adolescenza ha conosciuto e sviluppato un'amicizia con quello che sar\u00e0 poi diventato il cofondatore della green chemistry, John Warner. I due, da allora, hanno co-prodotto svariati articoli, pubblicazioni e libri di carattere scientifico, inclusi i \"12 principi della chimica verde\".\nHa ottenuto il diploma all'universit\u00e0 di Boston mentre la laurea ed il dottorato in chimica con specializzazione in sintesi organica all'universit\u00e0 di Brandeis."}
{"id": "3880372", "revid": "599013", "url": "https://it.wikipedia.org/wiki?curid=3880372", "title": "Mestaruussarja 1979", "text": "La Mestaruussarja 1979 fu la settantesima edizione della massima serie del campionato finlandese di calcio, la quarantanovesima come Mestaruussarja. Il campionato, con il nuovo formato a doppia fase, venne vinto dall'OPS.\nPrima fase.\nClassifica finale.\nLegenda:\nNote:\nSeconda fase.\nFase per il titolo.\nNella fase per il titolo le squadre portavano i punti conquistati al termine della prima fase.\nClassifica finale.\nLegenda:\nNote:\nFase per la salvezza.\nAlla fase per la salvezza accedevano le squadre classificatesi dal nono al dodicesimo posto della prima fase e le prime quattro classificate nella I divisioona. Le squadre partivano con dei punti di bonus in base al piazzamento raggiunto nella prima fase.\nClassifica finale.\nLegenda:\nNote:"}
{"id": "3880374", "revid": "599013", "url": "https://it.wikipedia.org/wiki?curid=3880374", "title": "Tor Arne Sannerholt", "text": ""}
{"id": "3880375", "revid": "599013", "url": "https://it.wikipedia.org/wiki?curid=3880375", "title": "Mestaruussarja 1978", "text": "La Mestaruussarja 1978 fu la sessantanovesima edizione della massima serie del campionato finlandese di calcio, la quarantottesima come Mestaruussarja. Il campionato, con il formato a girone unico e composto da dodici squadre, venne vinto dall'HJK.\nClassifica finale.\nLegenda:\nNote:"}
{"id": "3880377", "revid": "290351", "url": "https://it.wikipedia.org/wiki?curid=3880377", "title": "Brave - Coraggiosa e ribelle", "text": ""}
{"id": "3880378", "revid": "1005847", "url": "https://it.wikipedia.org/wiki?curid=3880378", "title": "Distretto di Oropesa", "text": ""}
{"id": "3880380", "revid": "1494169", "url": "https://it.wikipedia.org/wiki?curid=3880380", "title": "Mariga", "text": ""}
{"id": "3880381", "revid": "348618", "url": "https://it.wikipedia.org/wiki?curid=3880381", "title": "Vince Taylor (culturista)", "text": " \nVince Taylor ha mantenuto a lungo il Guinness dei primati per il maggior numero di gare IFBB professionistiche vinte, grazie ai ventidue titoli ottenuti nel corso della sua carriera. Tuttavia, questo record \u00e8 stato superato da ll'otto volte Mr. Olympia Ronnie Coleman che ha vinto ventisei titoli. \nNel 2006 \u00e8 tornato a gareggiare all'Australian Pro, dove si \u00e8 piazzato al terzo posto ed all'undicesimo posto di Mr. Olympia."}
{"id": "3880382", "revid": "599013", "url": "https://it.wikipedia.org/wiki?curid=3880382", "title": "Mestaruussarja 1977", "text": "La Mestaruussarja 1977 fu la sessantottesima edizione della massima serie del campionato finlandese di calcio, la quarantasettesima come Mestaruussarja. Il campionato, con il formato a girone unico e composto da dodici squadre, venne vinto dall'Haka.\nClassifica finale.\nLegenda:\nNote:"}
{"id": "3880385", "revid": "1723025", "url": "https://it.wikipedia.org/wiki?curid=3880385", "title": "Ordine del Liberatore degli Schiavi Jos\u00e9 Sime\u00f3n Ca\u00f1as", "text": "L'Ordine del Liberatore degli Schiavi Jos\u00e9 Sime\u00f3n Ca\u00f1as \u00e8 un ordine cavalleresco statale di El Salvador.\nStoria.\nL'Ordine \u00e8 destinato per decreto di fondazione a ricompensare i cittadini di El Salvador e gli stranieri che si siano distinti per rilevanti caratteristiche umanitarie, sociali, scientifiche, educative e filantropiche o come semplice prova di gratitudine della Nazione.\nIl presidente in carica di El Salvador ne \u00e8 il gran maestro e ne ottiene il collare \"ex officio\"."}
{"id": "3880387", "revid": "599013", "url": "https://it.wikipedia.org/wiki?curid=3880387", "title": "Mestaruussarja 1976", "text": "La Mestaruussarja 1976 fu la sessantasettesima edizione della massima serie del campionato finlandese di calcio, la quarantaseiesima come Mestaruussarja. Il campionato, con il formato a girone unico e composto da dodici squadre, venne vinto dal KuPS.\nClassifica finale.\nLegenda:\nNote:"}
{"id": "3880394", "revid": "1543377", "url": "https://it.wikipedia.org/wiki?curid=3880394", "title": "Mestaruussarja 1975", "text": "La Mestaruussarja 1975 fu la sessantaseiesima edizione della massima serie del campionato finlandese di calcio, la quarantacinquesima come Mestaruussarja. Il campionato, con il formato a girone unico e composto da dodici squadre, venne vinto dal TPS.\nClassifica finale.\nLegenda:\nNote:"}
{"id": "3880395", "revid": "1005847", "url": "https://it.wikipedia.org/wiki?curid=3880395", "title": "Distretto di Lucre", "text": ""}
{"id": "3880398", "revid": "1543377", "url": "https://it.wikipedia.org/wiki?curid=3880398", "title": "Mestaruussarja 1974", "text": "La Mestaruussarja 1974 fu la sessantacinquesima edizione della massima serie del campionato finlandese di calcio, la quarantaquattresima come Mestaruussarja. Il campionato, con il formato a girone unico e composto da dodici squadre, venne vinto dal KuPS.\nClassifica finale.\nLegenda:\nNote:"}
{"id": "3880400", "revid": "767487", "url": "https://it.wikipedia.org/wiki?curid=3880400", "title": "The Sting of Stings", "text": "The Sting of Stings \u00e8 un cortometraggio comico muto del 1927 diretto da James Parrott e interpretato da suo fratello Charles Parrott in arte Charley Chase. Il corto fu pubblicato il 3 ottobre 1927.\nTrama.\nCharley ed Edna sono molto soddisfatti con loro stessi e la loro nuova macchina. Essi decidono di dividere la loro buona fortuna e offrono di portare fuori sei bambini poveri per un giorno divertente a carnevale. Sfortunatamente, i bambini vengono dal riformatorio, e ognuno combina pi\u00f9 guai dell'altro."}
{"id": "3880401", "revid": "767487", "url": "https://it.wikipedia.org/wiki?curid=3880401", "title": "Nguy\u1ec5n Th\u1ecb Huy\u1ec1n (modella)", "text": " Al momento dell'incoronazione, la modella era una studentessa presso l'Hanoi Press College. \u00c8 stata la seconda Miss Vietnam a gareggiare a Miss Mondo nel 2004, dove \u00e8 riuscita ad avanzare sino alle semifinali del concorso. Al 2012, la sua undicesima posizione \u00e8 il miglior piazzamento del Vietnam nella storia del concorso.\nIn seguito all'esperienza nei concorsi di bellezza, ha ripreso i suoi studi, ottenendo anche un bachelor in arte presso la Middlesex University di Londra. Il 27 maggio 2007 si \u00e8 sposata con T\u1ed1ng Ng\u1ecdc Trung, dal quale nel dicembre 2007 ha avuto un figlio, Tong Khanh Linh."}
{"id": "3880402", "revid": "33689", "url": "https://it.wikipedia.org/wiki?curid=3880402", "title": "Amakuni", "text": " \u00e8 il leggendario spadaio che, attorno al 700, cre\u00f2 nella provincia di Yamato la prima spada lunga a singolo taglio (tachi) con curvatura sul taglio. Era a capo degli spadai assoldati dall'imperatore del Giappone per fabbricare armi per i suoi guerrieri. Il figlio Amakura gli succedette nel lavoro. Secondo la leggenda avrebbe creato la katana a doppio taglio, la Kogarasu Maru. Il vero autore di questo lavoro non \u00e8 conosciuto. Questo non ha analogie con i lavori delle diverse scuole di Yamato e si \u00e8 quindi pensato che fosse un precoce esempio di lavoro di questa provincia."}
{"id": "3880403", "revid": "1543377", "url": "https://it.wikipedia.org/wiki?curid=3880403", "title": "Mestaruussarja 1973", "text": "La Mestaruussarja 1973 fu la sessantaquattresima edizione della massima serie del campionato finlandese di calcio, la quarantatreesima come Mestaruussarja. Il campionato, con il formato a girone unico e composto da dodici squadre, venne vinto dall'HJK.\nClassifica finale.\nLegenda:\nNote:"}
{"id": "3880405", "revid": "287204", "url": "https://it.wikipedia.org/wiki?curid=3880405", "title": "Kan Guixiang", "text": "Lo stile Dongyue \u00e8 una sintesi di tutti gli stili di Wushu (in particolare del Taiji quan) ed \u00e8 stato presentato per la prima volta sulla montagna sacra Tai Shan all'alba del 1\u00ba gennaio 2000.\nMen Huifeng et Kan Guixiang sono autori di numerose forme codificate del Wushu, in particolare del Taijiquan. Tra queste:"}
{"id": "3880410", "revid": "1543377", "url": "https://it.wikipedia.org/wiki?curid=3880410", "title": "Mestaruussarja 1972", "text": "La Mestaruussarja 1972 fu la sessantatreesima edizione della massima serie del campionato finlandese di calcio, la quarantaduesima come Mestaruussarja. Il campionato, con il formato a girone unico e composto da dodici squadre, venne vinto dal TPS per la seconda edizione consecutiva.\nClassifica finale.\nLegenda:\nNote:"}
{"id": "3880416", "revid": "767487", "url": "https://it.wikipedia.org/wiki?curid=3880416", "title": "Soldiers of Fortune (film 1919)", "text": "Soldiers of Fortune \u00e8 un film muto del 1919 sceneggiato e diretto da Allan Dwan che ha come interpreti Wallace Beery nei panni del generale Mendoza e da Norman Kerry in quelli dell'ingegnere americano, protagonista della storia ambientata in Sudamerica.\nLa sceneggiatura si basa su \"Soldiers of Fortune\", un romanzo di Richard Harding Davis e su un lavoro teatrale omonimo di Augustus Thomas (New York, 17 marzo 1902). Il romanzo era gi\u00e0 stato portato sullo schermo nel 1914 da William F. Haddock; il suo \"Soldiers of Fortune\" aveva come protagonista Dustin Farnum. Il soggetto di entrambi i film era ispirato alla guerra ispano-americana.\nTrama.\nAll'ingegnere Robert Clay viene commissionato da Langham, un ricco finanziere di New York, il compito di aprire delle miniere di ferro nella piccola repubblica sudamericana di Olancho. Clay si trova subito a dover affrontare i problemi che gli provoca il generale Mendoza, un militare corrotto, che tenta di persuadere il presidente Alvarez di rescindere il contratto ma di prendersi comunque i soldi dei gringo. Mendoza fa scoppiare una rivoluzione contro il presidente, incontrando la resistenza di Clay e dei suoi uomini. Ad Olancho, a bordo di uno yacht, arriva anche Langham con Alice e Hope, le sue due graziose figliole, accompagnato da Reginald King, un corteggiatore di Alice. La ragazza, quando incontra Clay, lo tratta con freddezza anche se lui, da tempo, \u00e8 innamorato di lei. Sar\u00e0 Hope, alla fine, a conquistare il cuore di Clay quando lo salver\u00e0 da un attacco degli uomini di Mendoza, prendendo a fucilate gli assalitori. Dopo una feroce battaglia, interverr\u00e0 la marina degli Stati Uniti che, sconfitti i rivoluzionari, rimetter\u00e0 le cose a posto.\nProduzione.\nIl film fu prodotto dall'Allan Dwan Productions per la Mayflower Photoplay Company. Venne girato in California, a San Diego Fairgrounds, Balboa Park - 1549 El Prado di San Diego.\nDistribuzione.\nIl copyright del film, richiesto dalla Mayflower Photoplay Corp., fu registrato il 25 ottobre 1919 con il numero LP14460. Distribuito dalla Realart Pictures, il film usc\u00ec nelle sale cinematografiche statunitensi il 22 novembre 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "3880417", "revid": "1185701", "url": "https://it.wikipedia.org/wiki?curid=3880417", "title": "Christine Nesbitt", "text": "Carriera.\nCampionessa olimpica nei 1000 m ai Giochi di Vancouver 2010 e medaglia d'argento nell'inseguimento a squadre ai Giochi di Torino 2006.\nHa ottenuto 5 medaglie d'oro ai Campionati mondiali su distanza singola e una ai Campionati mondiali sprint.\n\u00c8 attualmente primatista mondiale dei 1000\u00a0m con il tempo di 1'12\"68, ottenuto il 28 gennaio 2012 a Calgary, durante i Campionati mondiali sprint 2012."}
{"id": "3880423", "revid": "468892", "url": "https://it.wikipedia.org/wiki?curid=3880423", "title": "Evan Lorne", "text": ""}
{"id": "3880425", "revid": "1543377", "url": "https://it.wikipedia.org/wiki?curid=3880425", "title": "Mestaruussarja 1971", "text": "La Mestaruussarja 1971 fu la sessantaduesima edizione della massima serie del campionato finlandese di calcio, la quarantunesima come Mestaruussarja. Il campionato, con il formato a girone unico e composto da quattordici squadre, venne vinto dal TPS.\nClassifica finale.\nLegenda:\nNote:\nSpareggi.\nPer la stagione 1971 fu organizzato un girone per decretare le due squadre che sarebbero state ammesse alla Mestaruussarja 1972. A questo girone furono ammesse la squadra classificatasi all'undicesimo posto in Mestaruussarja (il ) e le tre squadre vincitrici dei tre gironi di II divisioona (il , il ed il ).\nLegenda:\nNote:"}
{"id": "3880427", "revid": "287204", "url": "https://it.wikipedia.org/wiki?curid=3880427", "title": "Encore (film)", "text": ""}
{"id": "3880431", "revid": "767487", "url": "https://it.wikipedia.org/wiki?curid=3880431", "title": "The Way of All Pants", "text": "The Way of All Pants \u00e8 una comica muta del 1927 diretta da Leo McCarey ed interpretata da Charley Chase. Il film fu distribuito il 29 ottobre 1927.\nTrama.\nUn uomo sta consegnando un paio di pantaloni che una donna ha ordinato per suo marito. Ella gli chiede di provarli su se stesso, cos\u00ec che ella possa vedere come stanno. Ma come egli \u00e8 nel mezzo di cambiarsi, il marito arriva a casa, vede l'apparente intruso, e chiede ad un detective di prenderlo. Preso senza i suoi pantaloni, l'uomo delle consegne fa in modo di prendere i pantaloni del detective da lui, mettendosi in viaggio in una serie di simili incidenti."}
{"id": "3880432", "revid": "1543377", "url": "https://it.wikipedia.org/wiki?curid=3880432", "title": "Mestaruussarja 1970", "text": "La Mestaruussarja 1970 fu la sessantunesima edizione della massima serie del campionato finlandese di calcio, la quarantesima come Mestaruussarja. Il campionato, con il formato a girone unico e composto da dodici squadre, venne vinto dal Reipas Lahti.\nClassifica finale.\nLegenda:\nNote:"}
{"id": "3880437", "revid": "698375", "url": "https://it.wikipedia.org/wiki?curid=3880437", "title": "LeukArrest", "text": ""}
{"id": "3880439", "revid": "599013", "url": "https://it.wikipedia.org/wiki?curid=3880439", "title": "Joseph Joubert", "text": "Biografia.\nA partire dai 14 anni ha seguito i corsi di studio presso un collegio religioso di Tolosa, dove in seguito ha lui stesso insegnato fino al 1776. Due anni dopo si trasfer\u00ec a Parigi, dove conobbe D'Alembert e Diderot (di cui fu segretario) e divenne amico di Chateaubriand. Ha vissuto quindi il resto della sua vita ospite nei salotti di amici o nella sua casa di Villeneuve-sur-Yonne.\nDurante la sua vita non ha pubblicato quasi niente, anche se ha scritto molte lettere, appunti e diari con riflessioni sulla natura dell'uomo, su funzione e scopo della letteratura e sulla filosofia (era un gran lettore di Platone) come pure su altri argomenti affini, con stile commosso ed elegante e spesso in forma aforistica.\nAlla sua morte, la vedova ha consegnato le sue carte a Chateaubriand, che ne ha scelta una parte e pubblicata con il titolo di \"Recueil des pens\u00e9es de M. Joubert\" (1838). Successivamente sono uscite edizioni pi\u00f9 complete, come pure postuma \u00e8 la pubblicazione della corrispondenza.\nLa sua tomba si trova al Cimitero di Montmartre.\nNel 1985 \u00e8 stata fondata la \"Soci\u00e9t\u00e9 des Amis de Joseph Joubert\", che si occupa di studiare e diffondere la sua opera."}
{"id": "3880441", "revid": "105312134", "url": "https://it.wikipedia.org/wiki?curid=3880441", "title": "Quatara di Porto Cesareo", "text": "La Quatara di Porto Cesareo (pronuncia ), conosciuta localmente anche come \"quataru ti lu pescatore\" o anche come \"uat\u00e0ra alla cis\u00e0rola\", \u00e8 una zuppa di pesce preparata a Porto Cesareo e nel resto del Salento nella provincia di Lecce. Ha ottenuto dal Ministero delle politiche agricole alimentari e forestali il riconoscimento di prodotto agroalimentare tradizionale (P.A.T).\nPrende il nome \"quatara\" dalla caldaia in rame con cui veniva originariamente preparata. Non sono ben definite le variet\u00e0 di pesce da utilizzare, essenzialmente si tratta di pesce di scoglio, pescato con reti da posta. Oltre a questo si utilizzano mitili e crostacei. Le origini del piatto risalgono alle zuppe fatte con lo scarto del pescato, cosiddetto \"pesce chiatticiatu\", il pesce considerato non commerciabile che veniva cotto a bordo dei pescherecci di Porto Cesareo al largo per battute di pesca di pi\u00f9 giorni ( le burdate)."}
{"id": "3880443", "revid": "36426", "url": "https://it.wikipedia.org/wiki?curid=3880443", "title": "Capo Artemisio", "text": ""}
{"id": "3880444", "revid": "1543377", "url": "https://it.wikipedia.org/wiki?curid=3880444", "title": "Mestaruussarja 1969", "text": "La Mestaruussarja 1969 fu la sessantesima edizione della massima serie del campionato finlandese di calcio, la trentanovesima come Mestaruussarja. Il campionato, con il formato a girone unico e composto da dodici squadre, venne vinto dal KPV.\nClassifica finale.\nLegenda:\nNote:"}
{"id": "3880447", "revid": "698375", "url": "https://it.wikipedia.org/wiki?curid=3880447", "title": "Hu23F2G", "text": ""}
{"id": "3880461", "revid": "698375", "url": "https://it.wikipedia.org/wiki?curid=3880461", "title": "Simponi", "text": ""}
{"id": "3880466", "revid": "698375", "url": "https://it.wikipedia.org/wiki?curid=3880466", "title": "CAT-152", "text": ""}
{"id": "3880467", "revid": "698375", "url": "https://it.wikipedia.org/wiki?curid=3880467", "title": "Trabio", "text": ""}
{"id": "3880469", "revid": "698375", "url": "https://it.wikipedia.org/wiki?curid=3880469", "title": "MDX-010", "text": ""}
{"id": "3880470", "revid": "648655", "url": "https://it.wikipedia.org/wiki?curid=3880470", "title": "Barocco russo", "text": "Il Barocco russo \u00e8 quello stile architettonico ispirato all'architettura barocca che si sviluppa nel Regno russo prima e nell'Impero russo poi fra la fine del XVI secolo ed il XVIII e che pu\u00f2 essere suddiviso nelle seguenti correnti:\nAccanto a queste suddivisioni esistono delle varianti regionali.\nCollegamenti esterni.\n[[Categoria:Barocco russo| ]]"}
{"id": "3880472", "revid": "698375", "url": "https://it.wikipedia.org/wiki?curid=3880472", "title": "MDX-101", "text": ""}
{"id": "3880473", "revid": "698375", "url": "https://it.wikipedia.org/wiki?curid=3880473", "title": "MAK 195F", "text": ""}
{"id": "3880474", "revid": "205197", "url": "https://it.wikipedia.org/wiki?curid=3880474", "title": "Haegebostadt", "text": ""}
{"id": "3880475", "revid": "698375", "url": "https://it.wikipedia.org/wiki?curid=3880475", "title": "Yervoy", "text": ""}
{"id": "3880476", "revid": "698375", "url": "https://it.wikipedia.org/wiki?curid=3880476", "title": "B-E8", "text": ""}
{"id": "3880481", "revid": "36426", "url": "https://it.wikipedia.org/wiki?curid=3880481", "title": "Kalamide", "text": ""}
{"id": "3880482", "revid": "698375", "url": "https://it.wikipedia.org/wiki?curid=3880482", "title": "Simulect", "text": ""}
{"id": "3880487", "revid": "125143379", "url": "https://it.wikipedia.org/wiki?curid=3880487", "title": "Torre Isozaki", "text": "La Torre Isozaki o Torre Allianz (soprannominata il Dritto) \u00e8 un grattacielo progettato dall'architetto giapponese Arata Isozaki e dall'architetto italiano Andrea Maffei sito nella citt\u00e0 di Milano. Con i suoi 209,2 metri di altezza, \u00e8 l'edificio pi\u00f9 alto d'Italia per numero di piani (50), misurando 250 metri con l'antenna. La torre \u00e8 stata eletta da Emporis il terzo grattacielo pi\u00f9 bello per il 2015.\nDescrizione.\nDistribuita su 50 piani dei quali 47 sono a destinazione direzionale, la torre ospita dipendenti italiani del Gruppo Allianz. \u00c8 caratterizzata da piani completamente illuminati da luce naturale, con viste panoramiche. Tramite una lobby su due livelli, la torre Isozaki \u00e8 direttamente collegata con la piazza centrale di CityLife (zona dell'ex-Fiera in riqualificazione) e con la piazza sottostante dove \u00e8 presente la fermata Tre Torri della M5.\nIl 22 novembre 2015 \u00e8 stata issata sulla sommit\u00e0 della torre una copia fedele della Madonnina, cos\u00ec come previsto nello statuto di Milano, su quello che \u00e8 diventato il tetto pi\u00f9 alto della citt\u00e0 meneghina.\nIl progetto si ispira, nella sua impostazione generale e in alcune scelte formali ad un precedente progetto di Isozaki datato 1989, l'irrealizzato progetto di riqualifica per la stazione ferroviaria di JR Ueno, a Tokyo. Anche la torre di questo intervento era caratterizzata da una torre di 300 metri, dove ogni 50 metri fossero previsti dei piani smorzatori da usare in casi di incendi e terremoti. Come nella Torre Allianz, quattro grandi staffe di supporto ancoravano fronte e retro (entrambi dal profilo ondulato) al suolo tramite supporti dalla forma cubica.\nCostruzione.\nIl 13 marzo 2012 sono iniziati i lavori preparatori per la costruzione della torre, con la realizzazione della piastra di fondazione, che ha una dimensione di circa metri.\nNel maggio 2012 \u00e8 stato aggiudicato l'appalto per la progettazione esecutiva e la costruzione dell'edificio.\nL'innalzamento vero e proprio della struttura ha avuto inizio nell'estate dello stesso anno, al termine della quale, in autunno, l'edificio ha superato il livello della strada.\nLa velocit\u00e0 di costruzione \u00e8 aumentata considerevolmente nel corso dell'anno successivo fino a stabilizzarsi su un piano a settimana nel maggio dello stesso anno. Come si pu\u00f2 constatare dalla numerazione dei piani, iniziata a partire dal settimo e applicata successivamente anche ai piani inferiori nel 2013, lo scheletro dell'edificio ha raggiunto il 9\u00ba piano a giugno, il 13\u00ba piano a luglio, il 17\u00b0 ad agosto, il 21\u00ba piano a settembre e il 27\u00ba piano a novembre.\nNel mese di novembre \u00e8 anche iniziata la fase di copertura delle facciate (\"cladding\") dell'edificio, con l'installazione dei pannelli di vetro che, sul finire del 2013, hanno raggiunto l'ottavo piano. Il 29 marzo 2014 la torre ha raggiunto il 38\u00ba piano e la copertura di pannelli di vetro ha raggiunto il 23\u00ba piano. Il 29 giugno la torre ha raggiunto il 49\u00ba piano e la copertura di pannelli in vetro ha raggiunto il 33\u00ba piano. Il 31 luglio 2014 la costruzione ha raggiunto il 50\u00ba e ultimo piano arrivando a un'altezza di poco pi\u00f9 di 209 metri, mentre la copertura delle facciate \u00e8 arrivata al 40\u00ba piano.\nIl 28 febbraio 2015 \u00e8 terminata la costruzione dell'antenna che ha portato il grattacielo ad avere un'altezza complessiva di 249 metri. Il 14 novembre 2015 la torre Allianz \u00e8 stata ufficialmente inaugurata.\nL'intero lavoro di costruzione e progettazione fu affidato all'impresa edile lecchese Colombo Costruzioni S.p.A., gestore anche dell'edificazione del Progetto Porta Nuova e del Bosco Verticale.\nIl 5 marzo 2019 Allianz Italia e la Fondazione Allianz UMANA MENTE hanno ottenuto il titolo di Guinness World Records per il pi\u00f9 grande murale del mondo lungo le scale di un edificio con l\u2019opera di social art \u201cIl giro del mondo in 50 piani\u201d, realizzato all\u2019interno della Torre Allianz dai dipendenti del Gruppo.\nIl 26 novembre 2020 \u00e8 stato annunciato che dal successivo 1\u00ba dicembre ospiter\u00e0 la sede del comitato organizzatore per i Giochi Olimpici Invernali di Milano-Cortina 2026, fino a quel momento ospitato nel Grattacielo Pirelli.\nTrasporti.\nL'edificio \u00e8 raggiungibile dalla fermata \"Tre Torri\" della metropolitana M5."}
{"id": "3880488", "revid": "1543377", "url": "https://it.wikipedia.org/wiki?curid=3880488", "title": "Arboretum Pierre-Louis Vescoz", "text": "L'Arboretum Pierre-Louis Vescoz \u00e8 un arboreto progettato e realizzato dall'abate Pierre-Louis Vescoz a inizio Novecento sul promontorio dei Pointys, nel comune di Verrayes, in Valle d'Aosta.\nStoria.\nA fine Ottocento era attivo in Valle d'Aosta un forte dibattito sulla deforestazione delle montagne e sui problemi da questa derivati, come l'erosione e le valanghe. Il canonico Vescoz, attivo naturalista e botanico, volle dimostrare che fosse possibile la riforestazione di un'area di degrado botanico sottoposta ad erosione. La zona scelta dal Vescoz per questo progetto di rimboschimento, arida e spoglia ed esposta a sud, su trovava a nord di Verrayes al confine del vallone del Besoc, sul promontorio dei Pointys; poco a poco il canonico acquist\u00f2 i terreni per poter portare avanti il suo progetto. Finalmente, tra il 1905 e il 1908 vennero piantati in 12 ettari tra le 7600 e le 10000 piante, tra alberi e arbusti. Venne fin da principio progettata una sentieristica per le passeggiate a fini didattici, con la presenza nel bosco di numerosi cartellini botanici.\nL'arboreto, complice un clima favorevole, attecch\u00ec notevolmente e da orto botanico e ambiente artificiale divenne ben presto un habitat unico in cui la vegetazione e la fauna locali si svilupparono naturalmente. L'Arboretum Pierre-Louis Vescoz venne in seguito riconosciuto come opera notevole dal Ministero dell'agricoltura, dell'industria e del commercio premiando il Vescoz con una medaglia d'argento e 300 lire italiane.\nRecentemente l'arboreto \u00e8 stato risistemato ad opera del Corpo Forestale dello Stato e aperto al pubblico.\nFlora.\nLa collina dell'arboretum ospita una abbondante variet\u00e0 floristica: gli alberi storici non autoctoni dell'arboreto sono alcuni esemplari di cedro (\"Cedrus atlantica\", \"Cedrus deodara\", \"Cedrus libani\"), di douglas (\"Pseudotsuga menziesii\") e di cipresso italico (\"Cupressus sempervirens\"), a cui si aggiunge una sequoia rimasta nana a causa della siccit\u00e0 dell'area.\nA questo nucleo si aggiungono esemplari di \"Acer pseudoplatanus\", \"Fagus sylvatica\", \"Fraxinus excelsior\", \"Larix decidua\", \"Picea excelsa\", \"Pinus nigra\", \"Pinus sylvestris\", \"Quercus pubescens\", \"Quercus\" spp., \"Robinia pseudoacacia\", \"Sequoiadendron giganteum\", \"Tilia platyphyllos\" e \"Thuja occidentalis\".\nL'ambiente xerotermico di bassa quota tipico del territorio arido di Verrayes favorisce la presenza abbondante del timo maggiore (\"Thymus vulgaris\"); sono presenti anche la dafne alpina e alcune specie di orchidee.\nFauna.\nNell'arboreto trovano rifugio e nutrimento, tra gli uccelli, la ghiandaia, il gheppio, la poiana e nella parte alta l'aquila reale.\nTra i mammiferi, ricordiamo il capriolo, la lepre europea, la volpe, la faina, la donnola."}
{"id": "3880489", "revid": "125143367", "url": "https://it.wikipedia.org/wiki?curid=3880489", "title": "Torre Libeskind", "text": "La Torre Libeskind o Torre PwC (soprannominata il Curvo) fa parte del progetto di CityLife, intervento di riqualificazione della storica Fiera Campionaria di Milano. La torre ha raggiunto un'altezza di 175 metri e porta il nome del suo disegnatore, l'architetto americano Daniel Libeskind. \u00c8 la sede degli uffici di Milano del network internazionale PricewaterhouseCoopers.\nCaratteristiche.\nL'edificio \u00e8 concepito come parte di una sfera ideale che avvolge la piazza delle Tre Torri ed \u00e8 stato studiato per ospitare uffici. La torre \u00e8 caratterizzata dalla sua forma curva, con il suo nucleo di distribuzione verticale prismatico, che in parte fuoriesce dalla sagoma.\nLa torre ospiter\u00e0 circa persone e insieme alle torri Isozaki e Hadid completer\u00e0 il Business District di CityLife (zona ex-Fiera in riqualificazione). \nLa torre sar\u00e0 anche direttamente connessa, tramite una lobby su due livelli, alla galleria commerciale e con percorsi coperti alla fermata Tre Torri della linea M5, situata nell'omonima piazza centrale.\nLa costruzione.\nLa costruzione dell'edificio \u00e8 iniziata nel 2015. A ottobre 2015 \u00e8 iniziata la costruzione delle fondamenta della torre. Nei primi mesi del 2017 la costruzione \u00e8 arrivata al piano terra e sono stati completati i 3 piani interrati. Ad aprile 2018 la costruzione ha raggiunto il quarto piano e a met\u00e0 febbraio 2019 \u00e8 stato raggiunto il 26\u00ba piano. Ad aprile 2020 \u00e8 stato raggiunto il tetto, mentre nell'ottobre 2020 i lavori sono terminati e il grattacielo \u00e8 stato consegnato al committente."}
{"id": "3880490", "revid": "92021898", "url": "https://it.wikipedia.org/wiki?curid=3880490", "title": "Onorificenze napoleoniche", "text": "Elenco delle onorificenze e degli ordini di merito e cavallereschi distribuiti dagli stati napoleonici.\nPrimo Impero francese.\nIl Gran Maestro dell'ordine era l'Imperatore dei francesi.\nRegno d'Italia.\nIl Gran Maestro dell'ordine era il Re d'Italia.\nRegno delle Due Sicilie.\nIl Gran Maestro dell'ordine era il Re delle Due Sicilie.\nRegno d'Olanda.\nIl Gran Maestro dell'ordine era il Re d'Olanda.\nRegno di Vestfalia.\nIl Gran Maestro dell'ordine era il Re di Vestfalia.\nRegno di Spagna.\nIl Gran Maestro dell'ordine era il Re di Spagna."}
{"id": "3880493", "revid": "46955626", "url": "https://it.wikipedia.org/wiki?curid=3880493", "title": "Decimale a 9 periodico", "text": ""}
{"id": "3880497", "revid": "1655157", "url": "https://it.wikipedia.org/wiki?curid=3880497", "title": "Torre Hadid", "text": "La torre Hadid o torre Generali (soprannominata \"lo Storto\") \u00e8 uno dei tre grattacieli, il secondo per altezza, previsti nel progetto CityLife, il cui scopo \u00e8 la riqualificazione della zona dell'ex Fiera di Milano e prende il nome dalla sua progettista, l'architetta anglo-irachena Zaha Hadid.\nL'edificio ospita la sede degli uffici di Milano del Gruppo Generali ed \u00e8 stato nominato da Emporis il secondo grattacielo pi\u00f9 bello del 2016.\nProgetto.\nLa torre, progettata dall'architetto e designer Zaha Hadid, si sviluppa per 44 piani e ha un'altezza complessiva di 177 metri che salgono a 192 metri se si considerano i 15 metri aggiuntivi dell'insegna Generali. Dei 44 piani, 39 saranno destinati ad uffici e saranno in grado di accogliere circa 3.200 persone. L'edificio disporr\u00e0, anche, di un parcheggio riservato e interrato per circa 380 posti auto.\nCaratteristica distintiva dell'edificio, da cui deriva anche il soprannome \"lo Storto\", \u00e8 la torsione dell'edificio che viene attenuata sempre pi\u00f9 con l'aumentare dell'altezza, fino a raggiungere la verticalit\u00e0; la lobby alta due piani, che funger\u00e0 da ingresso per la piazza e la sottostante stazione della metropolitana, sar\u00e0 contraddistinta anch'essa dalle linee sinuose della facciata. Infine, ai piedi della torre, sar\u00e0 situata una galleria commerciale.\nL'edificio si distingue, anche, per un'elevata efficienza e per una forte attenzione al contenimento dei costi energetici.\nIl progetto strutturale presenta aspetti innovativi e rappresenta uno dei primi progetti ad affrontare il tema di una torre in torsione interamente in calcestruzzo.\nLa costruzione.\nLa costruzione dell'edificio \u00e8 iniziata il 25 agosto 2014. Dalle ore 20 di venerd\u00ec 5 dicembre, sino alle prime ore del mattino di domenica 7, \u00e8 stato eseguito il getto delle fondazioni, per un volume di calcestruzzo pari a 7500\u00a0m\u00b3. Il 5 ottobre 2017 la costruzione ha raggiunto il quarantaduesimo piano. La torre \u00e8 stata aperta al pubblico il 15 ottobre 2017 durante una giornata organizzata dal FAI.\nL'inaugurazione ufficiale \u00e8 avvenuta il 9 aprile 2019 alla presenza del Presidente del Consiglio Giuseppe Conte, al Sindaco di Milano Giuseppe Sala e al Presidente della Regione Lombardia Attilio Fontana, oltre al Presidente del Gruppo Generali, Gabriele Galateri, e al Group Ceo, Philippe Donnet..\nTrasporti.\nLa torre \u00e8 servita dalla linea 5 della metropolitana di Milano, la lilla, che \u00e8 stata aperta il 14 novembre 2015."}
{"id": "3880498", "revid": "144796", "url": "https://it.wikipedia.org/wiki?curid=3880498", "title": "Ordine della Riunione", "text": ""}
{"id": "3880503", "revid": "30610", "url": "https://it.wikipedia.org/wiki?curid=3880503", "title": "Predicato verbale", "text": ""}
{"id": "3880504", "revid": "698375", "url": "https://it.wikipedia.org/wiki?curid=3880504", "title": "CDP870", "text": ""}
{"id": "3880505", "revid": "698375", "url": "https://it.wikipedia.org/wiki?curid=3880505", "title": "Cimzia", "text": ""}
{"id": "3880507", "revid": "1305772", "url": "https://it.wikipedia.org/wiki?curid=3880507", "title": "Omowunmi Akinnifesi", "text": " Ha rappresentato la Nigeria a Miss Mondo 2005 ed a Miss Tourism International in Ucraina, dove ha ottenuto la vittoria.\nDopo essersi laureata nel 2008, Akinnifesi ha partecipato ed \u00e8 arrivata seconda all'edizione nigeriana del programma televisivo \"Strictly Come Dancing\", \"Celebrity Takes 2 Dance\" prima di avviare la propria attivit\u00e0, una agenzia di pubbliche relazioni chiamata \"Elle Poise\".\nNel giugno 2009, Akinnifesi \u00e8 stata nominata ambasciatrice dell'ambiente dal governatore dello stato di Lagos Babatunde Fashola."}
{"id": "3880509", "revid": "698375", "url": "https://it.wikipedia.org/wiki?curid=3880509", "title": "Zenapax", "text": ""}
{"id": "3880518", "revid": "1341328", "url": "https://it.wikipedia.org/wiki?curid=3880518", "title": "Coppa Italia 1997-1998 (pallamano maschile)", "text": "La Coppa Italia di pallamano 1997-1998 \u00e8 stata la 13\u00aa edizione del torneo annuale organizzato dalla Federazione Italiana Gioco Handball.\nAlla competizione parteciparono le quattordici squadre della Serie A1 1997-1998 pi\u00f9 le ventotto squadre partecipanti alla Serie A2 1997-1998.\nIl torneo fu vinto, per la prima volta nella sua storia, dalla Pallamano Prato.\nFormula.\nTutti i turni di qualificazione sono stati disputati con la formula dell'eliminazione diretta con incontri di sola andata, tranne la finale che venne disputata tramite gare di andata e ritorno.\nSquadre partecipanti.\nSerie A2.\nGirone A\nGirone B"}
{"id": "3880519", "revid": "698375", "url": "https://it.wikipedia.org/wiki?curid=3880519", "title": "Soliris", "text": ""}
{"id": "3880520", "revid": "380654", "url": "https://it.wikipedia.org/wiki?curid=3880520", "title": "50/50", "text": ""}
{"id": "3880521", "revid": "77594", "url": "https://it.wikipedia.org/wiki?curid=3880521", "title": "Biblioteca civica di Stoccolma", "text": "La Biblioteca civica di Stoccolma (in Svedese: \"Stockholms stadsbibliotek\" or \"Stadsbiblioteket\") \u00e8 una biblioteca pubblica di Stoccolma in Svezia, progettata dall'architetto Gunnar Asplund.\nIl progetto risale al 1918 la struttura fu aperta al pubblico nel 1928."}
{"id": "3880523", "revid": "46956011", "url": "https://it.wikipedia.org/wiki?curid=3880523", "title": "Giocatore svincolato", "text": ""}
{"id": "3880525", "revid": "46956024", "url": "https://it.wikipedia.org/wiki?curid=3880525", "title": "Calciatore svincolato", "text": ""}
{"id": "3880527", "revid": "28592", "url": "https://it.wikipedia.org/wiki?curid=3880527", "title": "Regina di Boemia", "text": ""}
{"id": "3880528", "revid": "698375", "url": "https://it.wikipedia.org/wiki?curid=3880528", "title": "RhuMAb", "text": ""}
{"id": "3880530", "revid": "196390", "url": "https://it.wikipedia.org/wiki?curid=3880530", "title": "Channel 1 (Russia)", "text": ""}
{"id": "3880531", "revid": "698375", "url": "https://it.wikipedia.org/wiki?curid=3880531", "title": "HuZAF", "text": ""}
{"id": "3880534", "revid": "698375", "url": "https://it.wikipedia.org/wiki?curid=3880534", "title": "Tysabri", "text": ""}
{"id": "3880545", "revid": "698375", "url": "https://it.wikipedia.org/wiki?curid=3880545", "title": "TNX-355", "text": ""}
{"id": "3880546", "revid": "729019", "url": "https://it.wikipedia.org/wiki?curid=3880546", "title": "Rough Riders", "text": "Rough Riders (\"Rudi Incursori\") fu il nome che venne dato al 1st United States Volunteer Cavalry, uno dei tre reggimenti formati nel 1898 nel corso della guerra ispano-americana, l'unico a entrare in azione a Cuba. Gli Stati Uniti, all'epoca, erano militarmente ancora indeboliti dalla guerra civile che aveva diviso il paese trent'anni prima. Come risultato, il presidente William McKinley chiam\u00f2 milleduecentocinquanta volontari che dovevano sostenere gli sforzi dell'esercito. Il gruppo, il cui primo comandante fu Leonard Wood, consulente di McKinley, fu chiamato anche \"Wood's Weary Walkers\", dato che, sebbene fosse un reparto di cavalleria, combatteva anche a piedi, come la fanteria.\nIl comandante in seconda di Wood era l'assistente segretario della Marina Theodore Roosevelt (che dopo pochi anni divent\u00f2 Presidente degli Stati Uniti), che aveva spinto gli Stati Uniti ad appoggiare l'indipendenza cubana. Quando il colonnello Wood divent\u00f2 il comandante della seconda brigata di cavalleria, i Rough Riders - sotto il nuovo comandante - diventarono i \"Roosevelt's Rough Riders\". I componenti del corpo di volontari erano in maggioranza nativi americani, atleti di college, cowboy e allevatori.\nNel 1898, il termine divent\u00f2 molto popolare dopo che Buffalo Bill aveva chiamato in questo modo il suo famoso spettacolo \"Buffalo Bill's Wild West and Congress of Rough Riders of the World\".\nFormazione e inizio.\nI volontari furono scelti in quattro aree specifiche: provenivano dall'Arizona, dal New Mexico, dall'Oklahoma e dal Texas. Il motivo di questa scelta aveva come motivo quello di prendere degli uomini che provenissero da zone climatiche che avevano delle similitudini con quelle di Cuba nella stagione in cui erano previsti gli attacchi. \"La difficolt\u00e0 nell'organizzare i volontari non era quella di selezionarli, ma piuttosto quella di respingerli\", scriveva Roosevelt.\nIl tetto di volontari previsto fu raggiunto in breve tempo: vennero scelti cowboy, cercatori d'oro, minatori, cacciatori, giocatori d'azzardo, studenti di college, nativi americani, tutti abili nel tiro e nel cavalcare. Tra questi, molti erano veterani o poliziotti ansiosi di ritornare in azione. Quelli che avevano servito nell'esercito in campagne contro gli indiani o nella guerra civile furono promossi ufficiali di cavalleria. Nel complesso, l'unit\u00e0 che si form\u00f2 non era del tutto inesperta. Il comando del gruppo fu affidato al colonnello Leonard Wood, che era stato consulente medico del presidente degli Stati Uniti e del segretario della guerra. Suo comandante in seconda, il tenente colonnello Theodore Roosevelt.\nEquipaggiamento.\nPrima di iniziare l'addestramento, Roosevelt us\u00f2 la sua influenza politica, acquisita come Assistente Segretario della Marina, per fare in modo che il suo reggimento di volontari fosse adeguatamente attrezzato come una qualsiasi unit\u00e0 dell'esercito regolare. Per i soldati e i sottufficiali questo significava essere forniti di Springfield Model 1892-99. Roosevelt riusc\u00ec a ottenere per loro anche la Carabina Krag-J\u00f8rgensen, utilizzata dalla cavalleria regolare. I Rough Riders utilizzavano il Coltello Bowie. All'ultimo momento, un ricco finanziatore don\u00f2 un paio di moderne mitragliatrici Colt-Browning M1895 calibro 7 \u00d7 57 mm Mauser montate su treppiedi.\nAl contrario, l'uniforme fu pensata per differenziare il reggimento da quelli regolari. Come scrisse Roosevelt: \"la divisa era un cappello floscio, una camicia di flanella blu, pantaloni marrone, stivali e fazzoletti annodati intorno al collo. Sembravano esattamente come un corpo di cowboy a cavallo dovrebbe apparire\".\nAddestramento.\nL'addestramento fu molto convenzionale anche per un'unit\u00e0 di cavalleria. Il punto di riferimento fu quello di adeguarsi alle norme basilari delle esercitazioni militari, richiamandosi ai valori della disciplina, dell'obbedienza e dello spirito di corpo. Gli uomini si dimostrarono desiderosi di imparare: si decise di non perdere tempo nell'insegnare loro l'attacco alla sciabola, tecnica usata dalla cavalleria, perch\u00e9 i volontari non avevano alcuna esperienza di combattimento all'arma bianca. Si punt\u00f2, invece, al perfezionamento dell'uso della carabina e della pistola. Gli uomini erano in prevalenza cavalieri esperti. Questa loro caratteristica venne utilizzata dagli addestratori che affinarono le tecniche di equitazione e la tattica del combattimento a cavallo sia in formazione che nelle schermaglie. Tattiche militari e strategie di combattimento furono anche materia di studio su testi che i volontari leggevano soprattutto quando non potevano esercitarsi, come accadeva durante gli spostamenti su treno o su nave. L'addestramento che ricevettero li prepar\u00f2 il meglio possibile al compito che li aspettava.\nLa guerra ispano-americana.\nPartenza dagli Stati Uniti.\nIl 29 maggio 1898, mille e sessanta Rough Riders e mille duecentocinquantotto tra cavalli e muli si diressero verso la Southern Pacific per salire sul treno che li avrebbe portati a Tampa, in Florida, porto da cui sarebbero dovuti poi partire alla volta di Cuba. Il reggimento aspettava l'ordine che doveva essere impartito dal maggiore generale William Rufus Shafter. Ma, solo otto dei dodici gruppi dei Rough Riders riuscirono a lasciare il suolo americano per andare a combattere. La maggior parte dei muli e dei cavalli restarono in Florida. A parte il dolore provato da Roosevelt per gli uomini lasciati indietro, la situazione port\u00f2 a un indebolimento generale del gruppo. Circa un quarto di coloro che avevano partecipato all'addestramento venne perso, la maggior parte mor\u00ec di malaria o di febbre gialla. Le truppe rimaste furono inviate a Cuba minate nella forma e nel morale.\nSbarcati sull'isola, privi praticamente delle cavalcature su cui avevano puntato tutto il loro addestramento, con scarse provviste, i volontari furono costretti a fermarsi in un campo dove dovevano aspettare l'ordine dell'avanzata. Quando si mossero, dovettero anche affrontare il fitto della jungla. Non abituati alla marcia pesante, furono costretti quindi ad adeguarsi nell'adottare tecniche di fanteria a cui non erano stati addestrati.\nLa battaglia di Las Guasimas.\nMandati in ricognizione nella jungla, alcuni dei volontari scoprirono l'avamposto spagnolo di Las Guasimas. Nel pomeriggio del 24 giugno 1898, i Rough Riders si inoltrarono nel folto della foresta, iniziando una marcia di avvicinamento alla postazione nemica. L'obiettivo era quello di eliminarla, cos\u00ec da rendere sicura l'area che si trovava sul percorso che i volontari avrebbero poi dovuto intraprendere. Arrivati nelle vicinanze dell'avamposto, gli americani si fermarono per passare la notte prima dell'attacco previsto per la mattina successiva. Gli spagnoli avevano il vantaggio di conoscere il terreno di scontro, tanto da prevedere dove potevano piazzarsi gli americani per sparare. In pi\u00f9, i loro fucili usavano una polvere che non provocava fumo come facevano gli altri fucili, di modo che lo sparo non segnalava la loro posizione. Il generale Young, alla testa dei regolari e della cavalleria, diede l'ordine dell'attacco la mattina presto. Usando dei fucili a lungo raggio, snid\u00f2 il nemico, coperto dalla jungla e nascosto lungo trincee, strade, terreni montuosi. Gli uomini del colonnello Wood, insieme con il tenente-colonnello Roosevelt, non si erano ancora avvicinati al campo di battaglia a causa di un percorso alternativo che li aveva portati a farsi strada su una collina molto ripida. Molti degli uomini non riuscirono ad arrivare al campo di battaglia, affaticati dalla marcia forzata nella jungla: il risultato fu che entrarono in azione meno di cinquecento combattenti. Un giornalista, Edward Marshall, preso dall'entusiasmo dell'azione, prese il fucile per combattere insieme ai volontari. Fu colpito dagli spagnoli e uno dei soldati - che lo aveva confuso con Wood - port\u00f2 agli americani la notizia della morte del comandante. Roosevelt, allora, assunse lui il comando: riuniti i volontari, li spron\u00f2 e, con il suo carisma, riusc\u00ec in breve tempo a condurli alla vittoria. La battaglia era durata un'ora e mezza e i Rough Riders avevano avuto solo otto morti e trentun feriti tra cui il capitano Allyn K. Capron. Roosevelt, ritrovando Wood in piena salute, si dimise dal suo grado di tenente colonnello.\nConquistato l'avamposto, gli americani avevano ottenuto il controllo della strada che portava a Santiago. I soldati tennero la posizione per sei giorni, mentre il generale Shafter portava a terra scorte supplementari. In quel lasso di tempo, i morti di ambo le parti vennero sepolti e i feriti curati. Il generale Joseph Wheeler si ammal\u00f2 di febbre. Le febbri colpirono molti dei soldati e alcuni ne morirono. Al generale di brigata Samuel Sumner venne affidato il comando della cavalleria e Leonard Wood venne nominato generale della seconda brigata, lasciando cos\u00ec il comando dei Rough Riders nelle mani di Theodore Roosevelt.\nBattaglia di San Juan Hill.\nFu ordinato agli uomini di coprire il percorso di otto chilometri che separava l'avamposto conquistato da Santiago. Roosevelt non aveva ordini precisi al riguardo: doveva semplicemente marciare verso San Juan dove si trovavano posizionati un migliaio di spagnoli. Fu presa la decisione che la divisione del generale di brigata Henry Lawton avrebbe sostenuto il maggior peso dell'attacco alla roccaforte spagnola di El Caney situata poche miglia pi\u00f9 avanti. La cavalleria doveva servire come diversivo, mentre le batterie d'artiglieria avrebbero dovuto colpire da lontano. Alla fanteria di Lawton era delegato il compito di cominciare il combattimento, mentre i Rough Riders, in marcia di avvicinamento, dovevano arrivare solo quando lo scontro con gli spagnoli fosse gi\u00e0 iniziato. In quest'ottica, il corpo dei volontari di Roosevelt non veniva considerato come un elemento fondamentale per l'esito della battaglia.\nSan Juan Hill era separata da un'altra collina da una valletta e da uno stagno, con il fiume che scorreva l\u00ec sotto. Alla zona fu dato il nome convenzionale di San Juan Heights: il colonnello Roosevelt e i Rough Riders avanzarono fino a giungere ai piedi di quella che, a causa dei calderoni per il raffinamento dello zucchero di cui era cosparsa la zona, avevano soprannominato Kettle Hill. La battaglia inizi\u00f2 con il fuoco delle artiglierie e con la risposta della batteria nemica. I Rough Riders, vicini all'artiglieria americana, furono costretti a spostarsi per non venire colpiti. Scesi verso il fondo della valle, si fecero strada seguendo il percorso del fiume verso la base di Kettle Hill. Cercando di coprirsi e di sfuggire cos\u00ec a fuoco nemico e cecchini, si appostarono nell'erba alta che cresceva lungo le rive del corso d'acqua, senza riuscire tuttavia ad evitare di rimanere bloccati in una posizione di vulnerabilit\u00e0. Le armi degli spagnoli avevano una scansione di otto colpi ogni venti secondi, mentre quelle degli statunitensi potevano sparare, nello stesso arco di tempo, un solo colpo. Il che dava agli assediati un innegabile vantaggio sugli attaccanti. Numerosi americani vennero colpiti da pallottole Mauser a 7\u00a0mm che infliggevano piccole ferite dal taglio pulito. Raramente, per\u00f2, dall'esito mortale.\nProfondamente insoddisfatto dell'inazione del generale Shafter che non inviava uomini in perlustrazione n\u00e9 dava ordini diretti, Roosevelt si sentiva come un orso in gabbia, esposto in prima linea insieme ai suoi uomini al fuoco del nemico. Tramite staffette, sollecit\u00f2 il comando a impartire l'ordine di attacco. Quando finalmente questo arriv\u00f2, i Rough Riders poterono togliersi dalla loro pericolosa posizione e andare a sostenere l'attacco dell'esercito regolare. Roosevelt, a cavallo, condusse l'azione salendo e scendendo dalla collina per coordinare gli sforzi dei suoi. Un capitano dell'esercito, in difesa della sua postazione, si rifiut\u00f2 di seguirlo nella sua avanzata verso la cima, adducendo ordini superiori. Roosevelt, che non vedeva una soluzione positiva per le truppe USA in quel tipo di tattica, si prese la responsabilit\u00e0 dell'assalto in quanto ufficiale di grado superiore. Spronati i suoi, si lanci\u00f2 alla carica seguito dai Rough Riders ma anche dai militari che si mischiarono ai volontari: in venti minuti, Kettle Hill era conquistata e il resto di San Juan Heights venne preso nell'ora seguente.\nUno degli elementi che assicur\u00f2 il successo degli statunitensi fu il fuoco di copertura delle mitragliatrici Gatling sotto il comando del tenente John H. Parker, mitragliatrici che spararono migliaia di colpi contro le trincee spagnole. Dapprima, gli americani avevano temuto che quello fosse il rumore delle postazioni spagnole: ben presto si erano ricreduti e il suono delle Gatling li aveva rincuorati e spinti all'assalto.\nAssedio di Santiago.\nTheodore Roosevelt e i Rough Riders giocarono un ruolo chiave nel corso della guerra ispano-americana, dando sostegno alle forze militari degli Stati Uniti durante l'assedio di Santiago de Cuba. Con la conquista di San Juan Hill, gli statunitensi avevano ottenuto una posizione strategica dalla quale muovere per attaccare Santiago, uno dei punto di forza dell'esercito spagnolo dove, nel porto, si trovava la squadra navale nemica. Gli statunitensi spinsero le navi spagnole fuori dal porto, occupando le zone intorno alla citt\u00e0.. Due giorni dopo la battaglia di San Juan Heights, la flotta spagnola venne distrutta a Santiago Bay. Tuttavia, l'affondamento della flottiglia non signific\u00f2 la fine della guerra. La battaglia continu\u00f2 a Santiago e dintorni.\nIl 17 luglio 1898, le forze spagnole di Santiago si arresero al generale Shafter e all'esercito degli Stati Uniti, mentre nella regione continuavano i combattimenti. Dopo le continue vittorie statunitensi, il governo spagnolo si arrese il 12 agosto 1898, sottoscrivendo un armistizio con il quale rinunciava al suo controllo su Cuba. Con l'armistizio, la Spagna cedeva anche i territori di Porto Rico, Guam e Filippine. Gli Stati Uniti, con queste acquisizioni, assursero al livello di una potenza imperiale; la guerra ispano-americana inaugur\u00f2 una tendenza interventista del paese nordamericano che sarebbe durata negli anni a venire.\nRitorno a casa.\nIl 14 agosto, i Rough Riders sbarcarono a Montauk Point a Long Island. L\u00ec, si ritrovarono con le altre quattro compagnie che erano rimaste a Tampa. Il colonnello Roosevelt fece notare come molti di quegli uomini, che non avevano partecipato all'avventura cubana, si sentissero colpevoli di non avervi preso parte. Ma Roosevelt fece notare anche che \"coloro che sono rimasti indietro hanno fatto il proprio dovere esattamente come quelli che erano partiti, perch\u00e9 la questione della gloria non deve essere confrontata alla fedele esecuzione degli ordini\". All'inizio, durante la loro permanenza a Montauk, gli uomini furono sottoposti a cure ospedaliere. A Cuba, molti di loro, colpiti da febbre malarica (che, all'epoca, fu descritta come \"febbre cubana\"), erano deceduti nell'isola. Altri furono riportati in patria su una nave in quarantena. \"Una delle cose pi\u00f9 dolorose legate alla malaria che aveva colpito le truppe, fu che molti dei soldati furono attaccati dalla malattia e molti di loro morirono al loro ritorno a casa\". Oltre alla malaria, vi furono casi di febbre gialla, dissenteria e altro. I reduci soffrirono pure di esaurimento e molti di essi ritornarono dimagriti anche di venti chili. Ognuno fu curato ricevendo cibi freschi; la buona nutrizione fece recuperare alla maggior parte di loro le forze e la salute.\nIl resto del mese che passarono a Montauk, fu dedicato alle celebrazioni della vittoria. Il reggimento fu presentato con tre diverse mascotte, ognuna delle quali rappresentava i Rough Riders: una era un leone di montagna di nome Josephine portato a Tampa da alcuni volontari provenienti dall'Arizona; un'altra, portata dal Messico, era un'aquila che prese il nome dal colonnello Roosevelt per onorarlo e, infine, un piccolo cane di nome Cuba, che era stato portato con loro durante la spedizione. Insieme alle mascotte, c'era anche un ragazzo che, prima della partenza per Cuba, era riuscito a salire di nascosto sulla nave. Quando lo scoprirono, aveva con s\u00e9 un fucile e alcune scatole di munizioni. Prima che la nave salpasse, lo fecero scendere a terra. Il reggimento gli regal\u00f2 un'uniforme di Rough Riders, eleggendolo membro onorario della compagnia.\nScioglimento.\nLa mattina del 15 settembre 1898, l'equipaggiamento del reggimento, comprendente tutte le attrezzature, le armi da fuoco e i cavalli, furono restituiti al governo degli Stati Uniti. Prima della loro partenza, il colonnello Roosevelt rivolse agli uomini un discorso, lodando gli sforzi fatti ed esprimendo il suo profondo orgoglio per la loro partecipazione a quell'impresa gloriosa. Ricord\u00f2 ai volontari che, sebbene si fossero comportati con eroismo, adesso dovevano ritornare alla vita normale, integrarsi nella societ\u00e0 e nel duro lavoro come tutti gli altri. I soldati si salutarono l'un l'altro e gli United States First Volunteer Cavalry, i Rough Riders di Roosevelt, alla fine si sciolsero. \nMolti degli uomini non riuscirono pi\u00f9 a riprendere il lavoro che avevano lasciato per arruolarsi; altri, a causa delle malattie o per essere stati feriti, non erano pi\u00f9 in grado di lavorare. Le donazioni per sostenere i veterani bisognosi, alcuni dei quali erano troppo orgogliosi per accettare aiuto, arrivarono da alcuni ricchi sostenitori del reggimento.\nI Rough Riders nella cultura e nel cinema.\nUn romanzo di grande successo che racconta l'epica dei Rough Riders fu \"Soldiers of Fortune\" scritto da Richard Harding Davis. Noto giornalista e scrittore, famoso inviato di guerra, Harding Davis era amico di Roosevelt e divenne membro onorario del reggimento. Il libro divent\u00f2 una pi\u00e8ce teatrale e, nel 1914 e nel 1919, conobbe due adattamenti cinematografici.\nNel film \"Stringi i denti e vai!\" (\"Bite the Bullet\") di Richard Brooks del 1975, i personaggi interpretati da James Coburn e Gene Hackman sono due ex rough riders; al via della partenza della corsa viene letto un messaggio del Presidente Roosevelt in cui cita i due cavalleggeri che erano con lui a San Juan Hill.\nAl famoso attore cowboy Tom Mix fu attribuita arbitrariamente dagli uffici stampa hollywoodiani la partecipazione alla guerra di Cuba nel corpo dei Rough Riders. In realt\u00e0, Mix si era s\u00ec arruolato come volontario, ma la sua unit\u00e0 non venne mai mandata oltremare. Assentatosi senza permesso, venne dichiarato disertore senza per\u00f2 subire mai alcun processo e, nell'aprile 1898, prese anche parte alla parata inaugurale del presidente Roosevelt."}
{"id": "3880547", "revid": "698375", "url": "https://it.wikipedia.org/wiki?curid=3880547", "title": "ABT-874", "text": ""}
{"id": "3880549", "revid": "36426", "url": "https://it.wikipedia.org/wiki?curid=3880549", "title": "A meandro", "text": ""}
{"id": "3880551", "revid": "698375", "url": "https://it.wikipedia.org/wiki?curid=3880551", "title": "Ilaris", "text": ""}
{"id": "3880552", "revid": "698375", "url": "https://it.wikipedia.org/wiki?curid=3880552", "title": "MILR1444A", "text": ""}
{"id": "3880555", "revid": "196390", "url": "https://it.wikipedia.org/wiki?curid=3880555", "title": "Santuario di Apollo", "text": ""}
{"id": "3880556", "revid": "287204", "url": "https://it.wikipedia.org/wiki?curid=3880556", "title": "Ricochet (album)", "text": ""}
{"id": "3880557", "revid": "36426", "url": "https://it.wikipedia.org/wiki?curid=3880557", "title": "Tiranno di Gela", "text": ""}
{"id": "3880562", "revid": "729019", "url": "https://it.wikipedia.org/wiki?curid=3880562", "title": "Calcio ai Giochi della XXIII Olimpiade - Qualificazioni", "text": "Le qualificazioni al torneo di calcio alla XXIII Olimpiade furono disputate da 93 squadre (20 europee, 6 sudamericane, 15 nord e centroamericane, 30 africane e 22 asiatiche).\nGli (Paese ospitante) e la (Campione olimpico in carica) ottennero la qualificazione automatica al torneo. Ad esse, si sarebbero aggiunte 4 squadre dall'Europa, 2 dal Sud America, 2 dal Nord/Centro America, 3 dall'Africa e 3 dall'Asia."}
{"id": "3880566", "revid": "110157", "url": "https://it.wikipedia.org/wiki?curid=3880566", "title": "Why Stop Now", "text": "Why Stop Now \u00e8 un brano musicale del rapper statunitense Busta Rhymes, a cui collabora il cantante R&amp;B Chris Brown, pubblicato come primo singolo estratto dal suo nono album studio \"\" il 18 novembre 2011."}
{"id": "3880568", "revid": "158913", "url": "https://it.wikipedia.org/wiki?curid=3880568", "title": "Sennen Kazoku", "text": " \u00e8 un gioco di simulazione di vita sviluppato da Indieszero e pubblicato dalla Nintendo per il Game Boy Advance. \u00c8 stato commercializzato solo in Giappone il 10 marzo 2005.\nAccoglienza.\n\"Sennen Kazoku\" ha ottenuto un punteggio di 29/40 dalla rivista \"Famits\u016b\", basato sulla somma dei punteggi (da 0 a 10) dati al gioco da quattro recensori della rivista."}
{"id": "3880578", "revid": "2163579", "url": "https://it.wikipedia.org/wiki?curid=3880578", "title": "Kurt Martti Wallenius", "text": "Biografia.\nI primi anni.\nWallenius apparteneva a una famiglia di medi agricoltori finlandesi di Kuopio; frequent\u00f2 il ginnasio locale, ma a causa delle sue tendenze patriottiche, anti-russe e filo-tedesche non gli fu permesso iscriversi all'accademia per cadetti di Hamina, come avrebbe voluto allo scopo di divenire ufficiale. Wallenius si dedic\u00f2 allora a una pesante propaganda nazionalista, e, rischiando di essere imprigionato dalla polizia russa lasci\u00f2 la Finlandia nel settembre 1913.\nGli anni in Germania e la conoscenza con Heiskanen.\nGiunto in Germania attraverso la Svezia, entr\u00f2 immediatamente in contatto con il capitano Juho Heiskanen, un altro fuoriuscito finlandese che aveva fondato a Berlino uno societ\u00e0 di esuli finlandesi per l'indipendenza nazionale: si occupava della diffusione della propaganda indipendentista e dei contatti con il governo tedesco, che si proponeva una possibile restaurazione di un regno finlandese con a capo un principe tedesco come Oscar di Prussia, uno dei figli del kaiser Guglielmo III, Adolfo Federico di Meclemburgo-Schwerin, poi reggente del ducato Baltico Unito, e Federico Carlo d'Assia-Kassel. Gi\u00e0 non pochi militari e politici di origine finlandese avevano aderito al movimento: ad esempio il fratello di Heiskanen, Kaarlo o il barone Woldemar H\u00e4gglund. In questo periodo Wallenius collabor\u00f2 attivamente con Heiskanen e scrisse diversi articoli di giornale a favore del movimento finlandese.\nLa militanza negli J\u00e4ger.\nScoppiata la prima guerra mondiale Wallenius entr\u00f2 nelle \"Truppe J\u00e4ger finlandesi\", un corpo dell'esercito tedesco costituito esclusivamente da finlandesi; Wallenius ebbe il grado di ufficiale come sottotenente e successivamente tenente, partecipando a diverse battaglie contro i russi sul fronte orientale. Nel 1915 fu trasferito nel \"XXVII Battaglione Reale Prussiano J\u00e4ger\".\nLa guerra civile finlandese.\nPromosso capitano nel 1917, Wallenius rientr\u00f2 in Finlandia dove milit\u00f2 tra i monarchici che si battevano a favore del re Carlo I, Federico Carlo d'Assia-Kassel. Prese parte alla guerra civile finlandese nella guardia bianca, comandando il suo plotone a Tervola e Tornio e successivamente in Lapponia. Wallenius fu inoltre uno dei comandanti della fallita \"spedizione di Viena\", che si proponeva di annettere la Carelia alla Finlandia.\nIl movimento di Lapua.\nDopo la guerra civile Wallenius fu comandante delle truppe della Finlandia nordoccidentale e nel 1920 addetto militare a Berlino; nel 1930 venne promosso maggior generale. In questo periodo entr\u00f2 in contatto con movimenti nazionalisti di estrema destra e fond\u00f2 insieme a Vihtori Kosola il Movimento di Lapua, di ispirazione parafascista e anticomunista. Fu coinvolto nel tentativo di rapimento del presidente Kaarlo Juho St\u00e5hlberg e guid\u00f2 la \"ribellione di M\u00e4nts\u00e4l\u00e4\", un fallito tentativo di colpo di Stato al termine del quale Wallenius fu imprigionato e il movimento sciolto.\nLa guerra d'inverno.\nLiberato nel 1934 Wallenius divenne il comandante delle truppe finlandesi in Lapponia. Durante la guerra d'inverno respinse le truppe sovietiche a Salla e Petsamo; successivamente, promosso tenente generale, ebbe al suo comando le truppe di volontari svedesi del generale Ernst Linder. Affront\u00f2 i sovietici nella baia di Viipuri, non riuscendo per\u00f2 a ostacolare l'avanzata russa. Cos\u00ec fu sostituito dal generale Karl Lennart Oesch e si ritir\u00f2 dall'esercito.\nGli ultimi anni.\nDopo la guerra Wallenius condusse una vita ritirata nel Rovaniemen maalaiskunta."}
{"id": "3880579", "revid": "287204", "url": "https://it.wikipedia.org/wiki?curid=3880579", "title": "Reflections (album)", "text": ""}
{"id": "3880586", "revid": "767487", "url": "https://it.wikipedia.org/wiki?curid=3880586", "title": "Ignacio Nicolini", "text": "Caratteristiche tecniche.\n\u00c8 destro naturale, il suo ruolo ideale \u00e8 il centrale in un centrocampo a quattro con a fianco un mediano di rottura.\nCarriera.\nClub.\nLa sua carriera da calciatore inizia nel 2001 quando viene acquistato dal Bella Vista per militare nelle varie divisioni giovanili del club. Dopo aver fatto tutta la trafila delle squadre giovanili ed aver partecipato alla \"Cuarta Divisi\u00f3n\", passa in prima squadra nel 2008 per ritagliarsi un posto nella squadra dei titolari. Due anni pi\u00f9 tardi, esattamente il 21 agosto 2010, compie il suo debutto da calciatore professionista nel match perso contro il Central Espa\u00f1ol. All'incirca una settimana pi\u00f9 tardi, esattamente il 4 settembre, mette a segno la sua prima rete da calciatore professionista nel match, vinto per 3 a 2, contro il Rampla Juniors."}
{"id": "3880593", "revid": "287204", "url": "https://it.wikipedia.org/wiki?curid=3880593", "title": "Reflections (film)", "text": ""}
{"id": "3880597", "revid": "55935", "url": "https://it.wikipedia.org/wiki?curid=3880597", "title": "Hugues Doneau", "text": ""}
{"id": "3880600", "revid": "287204", "url": "https://it.wikipedia.org/wiki?curid=3880600", "title": "Maen", "text": ""}
{"id": "3880605", "revid": "33689", "url": "https://it.wikipedia.org/wiki?curid=3880605", "title": "Manhole (videogioco)", "text": ""}
{"id": "3880610", "revid": "599013", "url": "https://it.wikipedia.org/wiki?curid=3880610", "title": "Livio Togni", "text": "Biografia.\nMembro della famiglia circense Togni, intraprende ben presto la carriera di imprenditore circense.\nNegli anni settanta produce il \"Circo Jumbo\", le cui dimensioni scenografiche e il grande impiego di uomini e di mezzi gli garantiscono subito notoriet\u00e0 e successi internazionali. Dalla morte del padre Darix (nel 1976), \u00e8 alla guida del \"Circo Darix Togni\" affiancato dai fratelli Corrado e Davio. Per decenni, con le tourn\u00e9e del suo circo ha fatto conoscere al mondo l'arte circense dei Togni.\nHa prodotto una serie di spettacoli (\"Il circo di Casanova\", \"Le Commedie Vagabonde\", \"Il Circo Maccheroni\", \"Il Circo degli Animali\") e di parchi-animazione (\"Family Park\", \"Yoyo Park\"). La produzione pi\u00f9 famosa e in seguito la pi\u00f9 imitata nasce nel 1990, \"Il Florilegio\" , spettacolo tuttora in tourn\u00e9e e di successo.\n\u00c8 socio fondatore dell'\"Accademia italiana del Circo\" e promotore di fondazioni e centri studi che si occupano di spettacolo.\nNel 2001, in occasione delle elezioni politiche, Togni entra in Parlamento, eletto Senatore indipendente nelle liste di Rifondazione Comunista in Emilia-Romagna, precisamente nel collegio di Fidenza, dove ottiene il 6,4% dei consensi. Passa ben presto nelle file del Gruppo misto. Al Senato far\u00e0 parte della Commissione Istruzione pubblica e beni culturali fino al termine della Legislatura (2006).\n\u00c8 padre di quattro figli: Max, Steve, Amanda e Andreina Togni."}
{"id": "3880611", "revid": "547034", "url": "https://it.wikipedia.org/wiki?curid=3880611", "title": "CD Universe", "text": "CD Universe.com \u00e8 un sito e-commerce specializzato nella vendita di CD, musica digitale, film e videogiochi. Fu creato nel 1996 da Charles Beilman (che ne \u00e8 l'amministratore delegato) a Wallingford (Connecticut), ove \u00e8 ancora operante. Il sito offre pi\u00f9 di 500.000 prodotti fisici e circa 3 milioni di canzoni scaricabili.\nStoria.\nFondato nel 1996, Charles Beilman vendette CD Universe alla eUniverse (oggi Intermix Media) nel 1999, per poi riacquistarlo nell'ottobre del 2000.\nNel 2009 CD Universe inizi\u00f2 a vendere musica digitale in formato mp3, senza limitazioni DRM grazie alla loro collaborazione con la Neurotic Media. Si trova al 288\u00ba posto nella lista di webshop stilata dalla rivista \"Internet Retailer\"."}
{"id": "3880614", "revid": "439868", "url": "https://it.wikipedia.org/wiki?curid=3880614", "title": "Giuseppina Aliverti", "text": "Biografia.\nSi laure\u00f2 in fisica all'Universit\u00e0 di Torino, nel 1919, specializzandosi nella fisica terrestre. Presso la stessa Universit\u00e0 fu assistente di Alfredo Pochettino e professore incaricato negli anni '20 e '30. Nel 1937, si trasfer\u00ec a Pavia, dove diresse (1937-1950) l'Osservatorio geofisico di Pavia e nel 1949 a Napoli, dove dal 1950 insegn\u00f2 meteorologia all'Istituto Universitario Navale.\nNel 1964 fu nominata socio corrispondente dell'Accademia Nazionale dei Lincei.\n\u00c8 ricordata con il fisico Giuseppe Lovera per il metodo Aliverti-Lovera di misurazione della radioattivit\u00e0 delle acque."}
{"id": "3880618", "revid": "1185701", "url": "https://it.wikipedia.org/wiki?curid=3880618", "title": "Zhang Hong", "text": "Carriera.\nHa iniziato a gareggiare nel pattinaggio di velocit\u00e0 nel 2008. Medaglia di bronzo ai Campionati mondiali sprint 2012."}
{"id": "3880619", "revid": "767487", "url": "https://it.wikipedia.org/wiki?curid=3880619", "title": "Pierre-Michel Alix", "text": "Fu autore di eccellenti incisioni a colori, che raccolse nella \"Collection de portraits de grands hommes\" (1792). Fu anche ritrattista di alcuni personaggi della Rivoluzione francese: in particolare nel 1789 realizz\u00f2 18 stampe di membri dell'Assemblea nazionale constituente, tra i quali Bailly, Mirabeau, l'Abate Gr\u00e9goire, Charles e Alexandre de Lameth o Antoine Barnave, pubblicate da Levacher de Charnois. Ritrasse anche Jean-Paul Marat, Pierre Louis Manuel, Joseph Chalier, il generale Custine, il generale Dumouriez, Antoine Lavoisier e Charlotte Corday. Introdusse in Francia la \"maniera punteggiata\"."}
{"id": "3880620", "revid": "729019", "url": "https://it.wikipedia.org/wiki?curid=3880620", "title": "Banca di Genova", "text": "La Banca di Genova \u00e8 stato un banco d'emissione del Regno di Sardegna.\nStoria.\nNegli anni della Restaurazione a Genova operavano alcuni banchieri privati, il principale dei quale era Bartolomeo Parodi. Inizialmente contrari alla costituzione di una grande banca in forma di societ\u00e0 per azioni, nel 1846 si convinsero che non era pi\u00f9 possibile impedire questa evoluzione e perci\u00f2 nove banchieri privati, capitanati da Parodi, decisero di costituire la \"Banca di Genova\". Presidente ne era Parodi e direttore Carlo Bombrini.\nPoich\u00e9 all'epoca la costituzione di una societ\u00e0 di capitali richiedeva una specifica autorizzazione governativa, la banca fu costituita con Regie patenti del 16 marzo 1846.\nIl capitale sociale era di quattro milioni di lire sarde. Oltre alle quote dei nove banchieri fondatori, una parte consistente del capitale, per 2.600.000 lire, fu sottoscritta da 160 commercianti genovesi e da 29 commercianti stranieri residenti in citt\u00e0.\nLa banca poteva emettere banconote, scontare cambiali, aprire conti correnti senza interesse.\nIl valore dei biglietti emessi super\u00f2 il valore di otto milioni di lire sarde nel 1848, banconote che godevano della fiducia dei commercianti.\nTuttavia, Cavour dalle pagine del Risorgimento critic\u00f2 la banca, in quanto per conservare la fiducia del pubblico si comportava in modo troppo prudente nello sconto delle cambiali, accettando solo quelle dei grandi commercianti.\nLa banca finanzi\u00f2 interamente la Prima guerra d'indipendenza, ma in cambio chiese l'introduzione del corso forzoso delle banconote.\nNel 1847 fu fondata l'analoga \"Banca di Torino\", con un considerevole apporto di capitali genovesi. Perci\u00f2 quando nel 1849 le due banche si fusero, dando vita alla \"Banca Nazionale negli Stati Sardi\", i genovesi conservarono la maggioranza relativa del capitale.\nBibliografia.\nGiorgio Doria, \"Investimenti e sviluppo economico a Genova alla vigilia della Prima Guerra Mondiale\", Milano, Giuffr\u00e9, 1969, vol. I, pagg. 81-85."}
{"id": "3880625", "revid": "585241", "url": "https://it.wikipedia.org/wiki?curid=3880625", "title": "Chiesa della Madonna dell'Altomare", "text": "La chiesa della Madonna dell'Altomare \u00e8 una chiesa di Otranto, in provincia di Lecce. \nDescrizione.\nEdificata nel XVII secolo, fu ricostruita nel 1744 come ricorda l'epigrafe posta sulla facciata. Arroccata su uno sperone tufaceo che scende direttamente nel mare, \u00e8 dedicata allo Spirito Santo. L'interno, a navata unica, presenta l'altare dedicato alla \"Vergine\".Particolarit\u00e0 della struttura sono le decorazioni che richiamano alla tradizione marittima: il pavimento a mosaico \u00e8 decorato al centro con una stella di tradizione marinara, circondata da nodi Savoia o ad otto. Tutti gli arredi, anche l'illuminazione, richiamano ai temi del mare: dal cavalluccio marino al delfino, dall'ancora alla conchiglia, quest'ultima che riunisce una doppia simbologia: legata al mare da una parte, legata all'iconologia della perfezione dall'altra. \nDi antiche origini \u00e8 la devozione e l'attaccamento alla Madonna dell'Altomare da parte degli idruntini. La prima settimana di settembre, la popolazione rende omaggio alla Madonna con solenni festeggiamenti, conducendo la statua su una imbarcazione per la tradizionale processione in mare. Questa usanza deriva da un'antica leggenda legata alla triste vicenda dell'invasione turca nel 1480. Si narra che la statua venne trafugata dalle truppe ottomane e condotta lontano. Una giovane idruntina, ridotta in schiavit\u00f9 presso il Califfo, lo supplico ripetutamente di liberare l'icona sacra, rinunciando a qualsiasi pretesa sulla propria liberazione. La statua venne allora posta su un'imbarcazione, senza equipaggio, e attravers\u00f2 il Canale d'Otranto. Vedendola arrivare, i pescatori tentarono invano di raggiungerla, ma riuscirono a recuperarla solo quando, da sola, entr\u00f2 in porto tra i festeggiamenti della citt\u00e0."}
{"id": "3880627", "revid": "787565", "url": "https://it.wikipedia.org/wiki?curid=3880627", "title": "Vettor Pisani (pirocorvetta)", "text": "La Vettor Pisani (gi\u00e0 Briosa) \u00e8 stata una pirocorvetta ad elica della Regia Marina.\nCaratteristiche.\nLa costruzione della nave, progettata dal generale ispettore del Genio Navale Giuseppe Micheli, faceva parte del programma navale presentato in Parlamento dal ministro Diego Angioletti il 3 aprile 1865: la realizzazione di tale progetto venne immediatamente autorizzata ma, causa la mancanza di fondi, pot\u00e9 avere inizio (dopo il via libera definitivo del Ministero della Marina, nel gennaio 1867) solo due anni dopo, con l'impostazione della pirocorvetta nell'Arsenale di Venezia l'11 maggio 1867: la \"Vettor Pisani\" fu la prima nave realizzata in tali cantieri dopo l'annessione di Venezia all'Italia, avvenuta nel 1866. Il notamento finale delle spese di costruzione venne fatto a Venezia il 27 luglio 1871, ed indic\u00f2, tra costo dei materiali (710.341 lire da cui erano dedotte 20.367 lire di materiale di recupero) e della manodopera (599.957 lire), un costo complessivo di 1.310.299 lire, che fondi non ufficiali, considerando anche le spese di attrezzatura ed armamento, portano ad un totale di 3.104.958 lire.\nUltima pirocorvetta in legno a propulsione mista della Regia Marina, la nave era una pirocorvetta a batteria coperta dall'aspetto elegante, caratterizzato da un castello di prua e da un grande cassero di poppa, nonch\u00e9 da tre alberi (trinchetto, maestra e mezzana) a vele quadre (armamento velico a nave). La nave disponeva di ampie e confortevoli sistemazioni interne, adatte pertanto a traversate oceaniche di grande durata. \nLo scafo (parzialmente sovraccaricato di pezzi di rinforzo), solido e ben costruito (tanto che non vi si rilev\u00f2 alcuna sconnessione nemmeno dopo le lunghe e logoranti circumnavigazioni del globo), non aveva per\u00f2 forme del tutto ben pensate, dato che reggeva senza problemi il mare grosso, senza quasi imbarcare acqua, ma in tali condizioni era afflitto da violento ed ampio rollio (con sbandamento che giungeva sino a 37\u00b0) a causa della propria eccessiva stabilit\u00e0: per contrastare gli effetti del rollio si giunse, nel corso della prima campagna oceanica, a dover alzare il centro di gravit\u00e0 mediante lo spostamento di alcuni pesi. La nave presentava una buona sensibilit\u00e0 al timone ed aveva buone qualit\u00e0 nautiche, risultando per\u00f2 piuttosto lenta. Lo scafo era composto da diversi tipi di legno: le parti principali dell'ossatura, i massi di prua, di poppa e del pozzo dell'elica erano in legno di quercia delle Romagne che, stanti anche i lunghi tempi di costruzione, pot\u00e9 stagionare adeguatamente. Il fasciame esterno era in teak (dal baglio di batteria in su), in quercia del Friuli (dal baglio di batteria ad un metro e mezzo sotto la linea di galleggiamento), di larice di Corsica e larice del Cadore alternati (da un metro e mezzo sotto al galleggiamento alla linea esterna dei paramezzali di macchina) e di quercia di Romagna (dai paramezzali di macchina alla chiglia), ricoperto di fogli di rame nella carena. Il fasciame interno era invece realizzato in teak (dalla linea dei dormienti dell'imbagliatura del ponte di batteria in su) e quercia delle Romagne (da tale linea in gi\u00f9). I bagli, realizzati in pino larice di Corsica e pino larice del Cadore alternati, poggiavano su dormienti in quercia del Friuli, legno di cui erano fatti anche trincarini e controtrincarini; questi ultimi, nel ponte di batteria, si prolungavano per tutta la lunghezza del tratto in cui erano manovrati gli affusti dei cannoni. I bagli del locale caldaie vennero realizzati in ferro, mentre il tavolame del ponte era composto da pino larice e le mastre dei boccaporti da teak.\nLo sperone era decorato da una polena intagliata e donata dal conte Andrea Morosini, raffigurante il busto dell'ammiraglio eponimo della nave, Vettor Pisani.\nL'alberatura venne costruita in pino larice ed abete: nel corso dell'allestimento si decise di ridurre l'altezza prevista inizialmente dai progetti, ma tale decisione ebbe esito negativo, in quanto il piano velico risult\u00f2 cos\u00ec inadeguato. Inoltre, causa sia difetti di fibra sia una stagionatura troppo ridotta, il legname delle alberature si deterior\u00f2 troppo in fretta, obbligando, dopo pochi anni, a ricostruire completamente le alberature, sia per questo problema che per ampliare il piano velico (a tale scopo, nel 1877, il progettista gen. Micheli venne mandato a Venezia per visitare la pirocorvetta). Le manovre fisse di alberi di gabbia ed alberetti erano in cavo vegetale, e quelle dei tronchi maggiori in filo di ferro, anche per via della ridotta distanza che separava il fumaiolo dall'albero maestro. Si tratt\u00f2 della prima volta, nella Regia Marina, in cui si usarono cavi metallici per le principali manovre fisse su navi di tali dimensioni. Il risultato di tale esperimento ebbe esito soddisfacente, tanto che, nei lavori di ricostruzione delle alberature svolti nel 1877, le nuove manovre fisse superiori vennero in larga parte (o nella quasi totalit\u00e0) eseguite mediante fil di ferro.\nDovendo compiere lunghe traversate oceaniche, la \"Vettor Pisani\" era dotata di capienti depositi, che potevano contenere 27 tonnellate di acqua di lavanda, 6000 litri di vino, 1000 litri di acquavite ed aceto e provviste per 130 giorni. La scorta di carbone era di 190 tonnellate (ma in genere si trovava ridotta a 150 tonnellate per poter migliorare le prestazioni della corvetta nella navigazione a vela), sufficiente solo per alcuni giorni di navigazione: tale problematica, del resto, affliggeva la gran parte delle navi di tale tipologia. La \"Vettor Pisani\" consumava, durante la navigazione a vapore, parecchio carbone, ma solitamente navigava a vela. \nLe imbarcazioni in dotazione alla pirocorvetta erano, nel 1877, una barca a vela, quattro lance, una baleniera lunga otto metri, una scappavia, un topo ed un sandaletto. Il numero e tipo di tali imbarcazioni cambi\u00f2 comunque nel tempo: nella circumnavigazione del 1871-73 vi era anche una lancia a vapore lunga 10,565 metri e dislocante 7,149 tonnellate, mentre nel 1878 la baleniera venne radiata, e la sua classificazione pass\u00f2 alla scappavia. La nave aveva due ancore di posta e due di speranza.\nL'apparato propulsivo consisteva in quattro caldaie, una macchina alternativa a vapore ed un condensatore, il tutto progettato e realizzato dalla ditta napoletana Guppy &amp; C.: tale apparato risult\u00f2 di funzionalit\u00e0 buona ed affidabile. Le quattro caldaie originarie andarono incontro a rapido logoramento, come venne rilevato nel 1877, quando fu constatato che, anche se sottoposte ad approfondite riparazioni, tali caldaie non sarebbero durate che per pochi ulteriori anni: pertanto si decise di munire la \"Vettor Pisani\", ritenuta utilizzabile ancora per oltre un decennio, di nuove caldaie, mentre le vecchie vennero cedute all'anziana e superata pirocorvetta a ruote \"Ettore Fieramosca\", che sarebbe stata radiata nel giro di qualche anno. Le nuove quattro caldaie, costruite dalla Ditta Pattison &amp; C. di Napoli come muta di riserva per la radiata pirocorvetta \"Etna\", vennero imbarcate sulla \"Vettor Pisani\" tra il settembre 1878 ed il gennaio 1879. Tali caldaie erano a ritorno di fiamma con tubolature in ottone e tiranti in ferro, ed ognuna di esse aveva quattro forni; la superficie delle graticole era di 24,32 m\u00b2, la superficie effettiva di riscaldamento 370,19 m\u00b2 e la pressione media alle prove fu di 95,5 cmHg. Nel maggio 1886, nel corso di nuovi lavori eseguiti a Napoli, tali caldaie vennero sostituite da altre quattro di analogo tipo, completate nel 1883 dalla Ditta Guppy &amp; C. quale muta di ricambio per la pirocorvetta a ruote \"Guiscardo\", che tuttavia era stata radiata nel 1882. Tali caldaie, ognuna delle quali provvista di tre forni, avevano una pressione di progetto di 25 libbre per pollice quadrato (1,758\u00a0kg/cm\u00b2), erano lunghe 2,66 metri, larghe 3,64, con graticole lunghe 1,80 metri, larghe 0,96 e con superficie complessiva di 20,736 m\u00b2. La superficie complessiva di riscaldamento era di 639,540 m\u00b2, mentre quella effettiva era di 426,360; il volume totale delle camere d'acqua era di 58 m\u00b3 e quello delle camere di vapore di 33,328 m\u00b3, mentre la superficie complessiva di vaporizzazione era di 36,260 m\u00b2. Successivamente all'entrata in servizio venne imbarcata anche una calderina ausiliaria Field, che forniva il vapore necessario a produrre l'energia elettrica per l'illuminazione.\nLa macchina a vapore, progettata e costruita (al pari delle caldaie) dalla ditta Guppy ed imbarcata a Venezia nel maggio 1869, era una motrice orizzontale a due cilindri (con diametro di 1,397 metri) a media pressione con biella rovesciata. Tale macchina aveva una potenza nominale di 300 HP (221\u00a0kW) e media effettiva di 950 HP (699\u00a0kW), con corsa degli stantuffi di 0,762 metri e 60 giri alla forza nominale. L'inversione di moto da macchina avanti a macchina indietro poteva essere effettuata in 15-16 secondi. In origine la pirocorvetta aveva un condensatore Normandy realizzato nel Regno Unito, rimpiazzato nel 1882 da un apparato tipo Perroy provvisto di bollitore Cousin (che tuttavia, dato che, a causa la ridotta potenza delle caldaie, il vapore immesso nel bollitore non era abbastanza caldo da provocare l'evaporazione dell'acqua, non venne mai impiegato, mentre si decise di immettere il vapore direttamente nel refrigeratore, con una capacit\u00e0 di 9000 litri al giorno) e refrigeratore. L'elica, bipala con passo variabile in bacino, era provvista di telaio e poteva essere sollevata in un pozzo ricavato a poppa. Il diametro dell'elica era di 4,317 metri ed il passo, fissato, dopo le prove iniziali, al minimo (5,48 metri), venne aumentato nel 1886 a 5,781 metri. Il sollevamento nell'elica permetteva, durante la navigazione alla vela, di incrementare la velocit\u00e0 di un nodo.\nDurante il proprio periodo di servizio la pirocorvetta comp\u00ec in diverse occasioni delle prove di macchina, sia all'ormeggio che in mare: tali prove vennero eseguite alla consegna, dopo i lavori all'apparato propulsivo e nelle visite di riarmo. Nelle prove di consegna del 1871 la nave, con pressione delle caldaie di 20 libbre per pollice quadrato (1,406\u00a0kg/cm\u00b2) e 62,5 giri di macchina al minuto, raggiunse una velocit\u00e0 media di 8,8 nodi, che in una prova eseguita in seguito con il passo dell'elica variato al minimo (5,48 m) giunsero sino a 9,66. Il 18 marzo 1879, prima che la nave partisse per la terza traversata oceanica, vennero eseguite nuove prove di macchina, nel corso delle quali la velocit\u00e0 media fu superiore a quella registrata nelle prove di consegna: 10,4 nodi, mai pi\u00f9 raggiunti in seguito. Nel corso di nuove prove eseguite il 21 marzo 1882 (con dislocamento di 1931,85 tonnellate, pescaggio a poppa di 5,720 metri, a prua di 4,850 e medio di 5,285) la velocit\u00e0 media su due tratte della base fu di 8,86 nodi al solcometro e 8,5 ai rilevamenti, con 56 giri di macchina al minuto, 95,5 cmHg di pressione media nelle caldaie, 56,5 cmHg di vuoto medio nei condensatori, 88,5 cmHg di pressione media effettiva sugli stantuffi e 43,0 cmHg di vuoto medio sotto gli stantuffi. La potenza media nominale era di 282 HP (208\u00a0kW) e quella effettiva di 699 HP (514\u00a0kW). Il 29 giugno 1886, dopo l'imbarco della nuova muta di caldaie, venne eseguita una nuova prova in mare: con dislocamento di 1914,84 tonnellate e pescaggio a poppa di 5,50 metri, a prua di 5,00 e medio di 5,25, la velocit\u00e0 media su due tratte della base fu di 7,5 nodi ai rilevamenti, con 48 giri di macchina al minuto, 15,00 libbre per pollice quadrato (1,055\u00a0kg/cm\u00b2) di pressione media nelle caldaie, 55,0 cmHg di vuoto medio nei condensatori, 12,41 libbre per pollice quadrato (0,872\u00a0kg/cm\u00b2) di pressione media effettiva sugli stantuffi e 9,25 libbre per pollice quadrato (0,650\u00a0kg/cm2) di vuoto medio sotto gli stantuffi. La potenza media nominale risult\u00f2 di 242 HP (178\u00a0kW), mentre quella effettiva fu di 426 HP (314\u00a0kW). Nella prima base venne ottenuta una pressione massima nelle caldaie di 20 libbre per pollice quadrato (1,406\u00a0kg/cm2), con 57 giri di macchina e 8,5 nodi, mentre nella seconda base si ebbero pressione massima di 14-15 libbre per pollice quadrato e velocit\u00e0 di 6,5 nodi. Non si ottennero valori superiori a causa del carbone di cattiva qualit\u00e0 e dei fuochisti inesperti. Venne quindi concluso che le macchine, in esercizio normale, non potevano ottenere pi\u00f9 di 40-45 giri perch\u00e9 le caldaie producevano poco vapore, in quanto tali apparati, costruiti per la macchina della pirocorvetta \"Guiscardo\", di diverso tipo, raggiungevano una pressione troppo bassa. Nel luglio 1886 la Direzione Generale del Materiale, letti i verbali delle prove, fece notare la stranezza che con maggiore superficie effettiva di riscaldamento di caldaie e graticola non si raggiungessero le 20 libbre per pollice quadrato di pressione che le vecchie caldaie, molto simili a quelle nuove, invece ottenevano. Si ritenne di dover cercare altre cause oltre ai problemi legati alla qualit\u00e0 del carbone ed all'inesperienza dei fuochisti (che pure avevano dovuto far funzionare apparati semplici e conosciuti), e di dover individuare opportune soluzioni, quali il miglioramento del tiraggio, oppure di dover accettare la presente situazione limitando la pressione ed abbassando la potenza effettiva da 950 HP (699\u00a0kW) a 425 HP (313\u00a0kW).\nPrincipali cause delle diminuite prestazioni dell'apparato motore risiedevano nel logoramento dell'apparato, non del tutto risolvibile con la manutenzione, nell'inadeguato addestramento del personale di macchina e negli insufficienti controlli sulla qualit\u00e0 delle forniture di carbone, frequentemente caratterizzate da elevate percentuali di polverino, di scarsa utilit\u00e0 nella combustione ed al contempo dannoso per gli evaporatori.\nNel 1873 il comandante della nave, Lovera, giudic\u00f2 l'unit\u00e0 ottima nelle manovre quando in navigazione a vapore, e mediocre nelle manovre alla vela: la \"Vettor Pisani\" veniva giudicata poco veliera, derivando il doppio rispetto al normale e virando per davanti in ritardo. La pirocorvetta teneva il mare grosso e restava alla cappa senza problemi, risultando una nave sicura e di buone qualit\u00e0 se utilizzata con propulsione mista, senza cercare di compiere manovre azzardate od impegnative nella navigazione a vela. Navigando a vela la \"Vettor Pisani\" raggiunse, al comando di Lovera, la non disprezzabile velocit\u00e0 di 7,5 nodi. \nTra il 1877 ed il 1879, in seguito all'usura di gran parte delle parti in legno, l'alberatura venne interamente ricostruita ed ampliata. Sin dai primi rapporti dei comandanti si erano infatti messi in evidenza vari problemi dell'alberatura originaria, ridotta rispetto al progetto: i tronchi maggiori erano almeno due metri troppo bassi rispetto al necessario, e troppo corti risultavano anche i colombieri degli alberi di gabbia. Gli alberetti non erano sostenuti adeguatamente a causa delle micce troppo piccole ed i pesi erano mal distribuiti, causando un'immersione della prua maggiore del previsto e, di conseguenza, una tendenza a saltare sull'orza all'inizio delle manovre in cui si stringeva la direzione del vento. Durante i lavori di ricostruzione dell'alberatura vennero utilizzati, per risparmiare, tutti i materiali che poterono essere recuperati dall'alberatura originaria e da altre demolizioni. In concomitanza con tali lavori vi fu anche la ridistribuzione di alcuni pesi, onde riportare lo stato nelle condizioni di pescaggio previste dal progetto originario.\nL'armamento originario era formato da quattro cannoni in ferro rigato cerchiato da 160\u00a0mm, dieci cannoni anch'essi in ferro cerchiato a canna rigata da 120\u00a0mm e tre cannoni in bronzo da 80\u00a0mm. Nel 1878, per compensare parzialmente l'aumento di peso causato dalla costruzione di un casseretto, i quattro pezzi da 160 vennero rimpiazzati con altrettanti cannoni da 120. Nel 1879 l'armamento fu completamente sostituito con dieci cannoni a retrocarica in acciaio a canna rigata e cerchiata da 120\u00a0mm, dal tipo N. 2 e collocati su affusti automatici Albini. Intorno al 1883 la nave, stazionaria a Callao, imbarc\u00f2 due cannoni da 75\u00a0mm prelevati dalla vetusta pirocorvetta a ruote \"Archimede\", radiata a Callao, e quindi, prima di partire, ricevette altri due cannoni (due dei pezzi da 75\u00a0mm erano del tipo N. 1 e due N. 2). Nel 1885, con l'impiego quale nave scuola, l'armamento venne ridimensionato a sei cannoni a retrocarica in acciaio rigato cerchiato da 120\u00a0mm tipo N. 2, con la rimozione dei cannoni sistemati a poppa, al posto dei quali trovarono spazio i locali igienici degli allievi. Nel 1886 la \"Vettor Pisani\" venne dotata di quattro mitragliatrici, due a 31 canne e due a 4 canne, mentre nel 1888 vennero aggiunti due cannoni da 75\u00a0mm e, per esigenze addestrative, sei mine fisse modello 1882 ad ancoramento.\nLa linea della nave, in origine elegante e caratterizzata da un piccolo fumaiolo retrattile, che rientrava nel corso delle navigazioni a vela, venne successivamente alterata dalla costruzione, sul ponte di coperta, di una tuga che sosteneva un ponte di comando chiuso, unitamente ad un fumaiolo di maggiori dimensioni. Nell'autunno 1878 venne inoltre realizzato un casseretto in legno e lamiera, del peso di dodici tonnellate, contenente l'alloggio del comandante.\nStoria.\nImpostata nell'Arsenale di Venezia l'11 maggio 1867 come \"Briosa\", la nave inizi\u00f2 ad essere chiamata \"Vettor Pisani\" nelle corrispondenze ufficiali a partire dall'inizio del 1868. Varata il 22 luglio 1869 con una grandiosa cerimonia, alla presenza di 6000 persone, la pirocorvetta assunse ufficialmente il nome di \"Vettor Pisani\" il 1\u00ba agosto 1869. \nIl 17 novembre 1869, prima ancora della formale entrata in servizio, la \"Vettor Pisani\" rappresent\u00f2 l'Italia nella cerimonia d'inaugurazione del canale di Suez, che fu la prima nave italiana ad attraversare.\nSubito dopo l'entrata in servizio (10 aprile 1871), la \"Vettor Pisani\", al comando del capitano di fregata Giuseppe Lovera di Maria, venne preparata per un lungo viaggio in Estremo Oriente, dove avrebbe dovuto essere inviata come stazionaria, per proseguire gli approcci politici ed economici con le nazioni orientali, avviati dalla pirocorvetta \"Principessa Clotilde\" e prima ancora dalla pirocorvetta \"Magenta\". Ultimato l'approntamento, la nave lasci\u00f2 Venezia e si trasfer\u00ec a Napoli, da dove, dopo la pulizia della carena compiuta in bacino di carenaggio, part\u00ec il 30 maggio 1871 per la sua prima circumnavigazione del globo, durata 27 mesi e 9 giorni (per un totale di 440 giorni trascorsi in navigazione), nella quale totalizz\u00f2 48.000 miglia nautiche percorse (40.000 delle quali a vela), svolgendo missioni diplomatiche in differenti stati dell'Estremo Oriente e toccando 41 porti. Tra i principali sorgitori toccati vi furono Beirut, Porto Said, Aden, Singapore, Yokohama, Shanghai, Hong Kong, Manila, Bangkok, nuovamente Singapore e Yokohama, Ambon, Orangerie, Sydney, Auckland e Montevideo. Dopo una sosta nel Levante, la nave entr\u00f2 nel Mar Rosso e nel luglio 1871 fece scalo ad Assab, ove comp\u00ec rilievi idrografici e topografici e la triangolazione (ad opera degli ufficiali della nave in collaborazione con Ezio de Vecchi, geodeta ed ufficiale del Regio Esercito posto a capo della commissione incaricata dello studio delle possibilit\u00e0 di creare una colonia italiana in Eritrea) della baia di Assab, dove si pensava di insediare una base italiana come punto di partenza per la fondazione di una colonia in Eritrea: dopo aver individuato una secca la cui presenza era stata precedentemente indicata da idrografi inglesi ed effettuato vari studi topografici ed idrografici che portarono De Vecchi ad esprimere parere negativo sulla reale convenienza, per questioni tecniche (idrografiche, climatiche e di sicurezza) ma anche politiche, di impiantare una base nel porto eritreo, la \"Vettor Pisani\" fece rifornimento ad Aden, da dove ripart\u00ec. Dopo aver sostato in Giappone, la pirocorvetta si spost\u00f2, tra dicembre 1871 e gennaio 1872, tra Shanghai, Macao, Hong Kong ed Amoy (porto quest'ultimo, definito dal comandante Lovera sudicio e scarsamente ospitale, ove vivevano tre piccoli commercianti italiani). Dopo aver stazionato ad Hong Kong per qualche tempo (venendo poi sostituita in quella stazione, nel 1873, dalla pirocorvetta a ruote \"Governolo\"), la nave ne ripart\u00ec e giunse a Manila nel marzo 1872, per proseguire le trattative avviate dal comandante della \"Principessa Clotilde\", Carlo Alberto Racchia, circa la formazione di una colonia nel Borneo, ove deportare carcerati italiani. Dopo aver navigato nelle acque delle Filippine, in Giappone la \"Vettor Pisani\" appoggi\u00f2 l'acquisto da parte italiana di bozzoli di seta, dopo di che venne inviata in Nuova Guinea alla ricerca degli esploratori Odoardo Beccari e Luigi Maria d'Albertis, che risultavano dispersi e che ritrov\u00f2 presso il Governatore olandese delle Molucche, ad Ammoina, dov'era giunta dopo aver difficoltosamente attraversato gli stretti di Torres (che fu la prima nave ad attraversare) e di Gallewo: la nave imbarc\u00f2 D'Albertis, che era malato di malaria, mentre Beccari volle restare per continuare l'esplorazione (a lui si un\u00ec un ufficiale della pirocorvetta, Enrico De Albertis). Ripartita da Ammoina, la \"Vettor Pisani\" tocc\u00f2 le isole Ke ed Ar\u00f9, poi costeggi\u00f2 la Nuova Guinea meridionale, dove D'Albertis esplor\u00f2 i monti Charles Louis, le alture del Lido di Utania ed il monte Owen Stanley, quindi giunse nella baia di Orangerie, dove D'Albertis trov\u00f2 in un'isola un esemplare di una specie sconosciuta di Paradisea, che denomin\u00f2 raggiana. In Nuova Guinea e nelle Molucche l'equipaggio della nave comp\u00ec importanti studi idrografici. Il 1\u00ba febbraio 1873 la nave, dopo aver visitato varie isole dell'Oceano Pacifico, giunse a Sydney, dove sbarc\u00f2 D'Albertis, sempre pi\u00f9 malato. Il 29 agosto 1873 la pirocorvetta fece ritorno in Mediterraneo, unendosi ad altre navi italiane al largo dell'isola di Escombreras (non lontano da Cartagena) e giungendo infine a Napoli, ove venne disarmata il 3 settembre.\nSottoposta ad alcuni lavori a Napoli a partire dal settembre 1873, la nave torn\u00f2 in servizio l'11 aprile 1874, al comando del capitano di fregata Alberto De Negri (poi rilevato, a Yokohama, da Antonio Ansaldo). Il 14 giugno 1874, dopo due mesi di approntamento, la \"Vettor Pisani\" lasci\u00f2 Napoli per il suo secondo giro del mondo: nel corso di tale campagna, protrattasi per due anni e nove mesi e pressoch\u00e9 priva di avvenimenti di rilievo, la pirocorvetta fece scalo in 25 porti stranieri (in prevalenza di Cina, Giappone e costa pacifica americana), con principale scopo il \u00abmostrare la bandiera\u00bb. Nel corso della navigazione, durante la quale vennero percorse 49.000 miglia, la nave ebbe modo anche di correggere la posizione di alcune isole delle Molucche, indicate erroneamente nelle carte nautiche dell'epoca. In Cina la nave sost\u00f2 brevemente ad Amoy ed Hong Kong. Giunta in Giappone, la pirocorvetta lasci\u00f2 Yokohama il 1\u00ba novembre 1875 ed attravers\u00f2 l'Oceano Pacifico giungendo il 14 febbraio 1876 a Port La Union (San Salvador), proseguendo per Acapulco, in Messico, da dove raggiunse il Cile e, doppiando Capo Horn, arriv\u00f2 in Uruguay. Il 5 giugno 1876 la nave arriv\u00f2 a Valpara\u00edso, proseguendo per Montevideo e quindi arrivando, l'8 ottobre, a Rio de Janeiro, che lasci\u00f2 il 4 dicembre, alla volta dell'Italia. Terminando il viaggio, la nave, rientrata nel Mediterraneo passando per Gibilterra, dovette sostare a Siracusa il 19 febbraio 1877 per maltempo, e giunse infine a Venezia il 24 febbraio 1877, venendo quindi sottoposta a grandi lavori di rimodernamento e modifica dell'armamento nell'Arsenale, protrattisi sino agli inizi del 1879. Durante questi lavori la pirocorvetta inaugur\u00f2 uno dei due nuovi bacini di carenaggio costruiti nell'Arsenale di Venezia, entrandovi per la prima volta il 12 dicembre 1878 ed uscendo da esso ventisei giorni pi\u00f9 tardi. Il 1\u00ba luglio 1877, a seguito di un Decreto Ministeriale, l'unit\u00e0 venne classificata nave da guerra di II classe.\nL'11 marzo 1879 la \"Vettor Pisani\" venne riarmata per compiere la sua terza crociera in Estremo Oriente (specie in Cina), con scopi diplomatici, questa volta agli ordini del capitano di fregata Tommaso di Savoia, duca di Genova. La pirocorvetta lasci\u00f2 Venezia nel mattino del 31 marzo e, dopo una sosta a Brindisi, ne ripart\u00ec il 7 aprile 1879 per una campagna oceanica che dur\u00f2 32 mesi (965 giorni), nel corso della quale la nave tocc\u00f2 130 porti esteri (principalmente in Cina, Giappone e Russia asiatica) e navig\u00f2 per 42.000 miglia. Lasciata Brindisi, la nave tocc\u00f2 Cefalonia, costeggi\u00f2 Creta e, attraversato il canale di Suez, fece tappa a Porto Said, da dove prosegu\u00ec alla volta di Aden, arrivandovi l'8 maggio. Dopo aver sostato nel porto yemenita, la pirocorvetta raggiunse Bander-Mereyek (31 maggio), Ras Filuch (3 giugno), dove vennero imbarcati 73 montoni e sette tonnellate di carbone e Berbera. Successivamente la nave tocc\u00f2 Penang (26 giugno), quindi Singapore (dove arriv\u00f2 il 4 luglio 1879) ed Hong Kong (22 luglio), per giungere, la mattina del 3 agosto, in vista del Giappone: ormeggiatasi a Tama-no-ura sull'isola di Fukuye (arcipelago di Goto), la pirocorvetta ne ripart\u00ec e l'8 agosto, al mattino, arriv\u00f2 a Nagasaki, da dove prosegu\u00ec per la baia Olga (Tartaria), ove fu costretta a sostare per un mese causa l'insorgere di alcuni casi di colera a bordo. Nel corso della navigazione, tra il 29 luglio ed il 1\u00ba agosto, la \"Vettor Pisani\" affront\u00f2 un violento tifone, giungendo a sbandare fino a 40\u00b0, riportando vari danni ed allagamenti nonch\u00e9 alcuni feriti e perdendo vele, imbarcazioni e portelli. Ripartita il 22 settembre, la \"Vettor Pisani\" giunse a Vladivostok, poi a Possiette, al confine tra Russia e Corea, ed infine ad Hakodate (isola di Ezo), da dove, passato capo Shiriyia, fece tappa nella baia di Nambu ed arriv\u00f2 infine a Yokohama, da dove il Duca di Genova and\u00f2 in treno, con quattro ufficiali, a Tokyo, per rendere omaggio all'imperatore. Dopo essere stata a Yokosha, la corvetta ripart\u00ec da Yokohama il 1\u00ba gennaio 1880 e tocc\u00f2 il golfo di Suruga, Shimitsu, K\u014dbe (ove arriv\u00f2 il 18 gennaio), la baia di Miliaria, Okashima, Matsuyama, lo stretto di Shimonoseki, la baia di Fukuoka e quindi Nagasaki. Nel febbraio 1880 la \"Vettor Pisani\" arriv\u00f2 a Shanghai in un momento di gravi tensioni tra Russia e Cina, che faceva presagire una guerra tra le due nazioni: navi di numerose potenze occidentali stazionavano a Tientsin, in vari porti della Cina meridionale e nella stessa Shanghai, ove vi erano venti navi da guerra tra britanniche, francesi, tedesche e statunitensi, con tre ammiragli a bordo. Apparendo priva di utilit\u00e0 una prolungata sosta a Shanghai, il comandante, dietro consiglio dell'ambasciatore italiano in Cina De Luca, prese la decisione di risalire lo Yangtze almeno sino ad Hankow, per potersi meglio rendere conto della situazione interna in Cina: la risalita del fiume avvenne tra marzo ed aprile, includendo la visita a varie citt\u00e0 fluviali i cui porti erano aperti ai commerci europei. Nei mesi successivi la nave si trattenne ancora in Estremo Oriente: il 12 maggio 1880 fu nuovamente ad Hong Kong, dopo di che, calmatasi la situazione in Cina, si rec\u00f2 in Giappone, con cui i rapporti economici dall'Italia erano pi\u00f9 importanti: il 25 novembre 1880 la pirocorvetta era a Yokohama. Nel 1881 la \"Vettor Pisani\" fu nuovamente in Cina. Il 12 luglio 1881, durante la navigazione di rientro, la nave fece tappa ad Aden, mentre il 31 agosto tocc\u00f2 Cerigo ed il 17 settembre Itaca. Il 20 settembre 1881 la \"Vettor Pisani\" giunse a Venezia, concludendo il viaggio. La \"Vettor Pisani\" fu, durante questa traversata, la prima unit\u00e0 italiana a risalire lo Yangtze, onde \u00abmostrare la bandiera\u00bb nell'Impero cinese, e la prima nave occidentale ad essere visitata dall'imperatore Meiji e dai principi giapponesi. Durante il viaggio vennero raccolti, tra l'altro, numerosi esemplari di uccelli ed allacciati, sul piano politico ed economico, buoni rapporti con la Corea, che avrebbero poi portato ad un trattato con tale nazione.\nNel marzo 1882, dopo un turno di grandi lavori, la pirocorvetta, agli ordini del capitano di fregata Giuseppe Palumbo, ripart\u00ec alla volta del Per\u00f9, da dove, dopo una provvisoria stazione, intraprendere il terzo giro del mondo, in senso contrario rispetto ai due precedenti e con scopi, oltre che politici e diplomatici, anche idrografici e scientifici. Terminati i lavori a Venezia, la \"Vettor Pisani\" ne part\u00ec al tramonto del 26 marzo ed il 2 aprile giunse a Napoli, ove imbarc\u00f2 carbone, caric\u00f2 le attrezzature scientifiche ed il materiale necessario alla raccolta e conservazione degli esemplari zoologici, allest\u00ec la scala idrografica e ricevette le ultime riparazioni (tra l'altro vennero acquistati vari strumenti musicali napoletani per lo svago dell'equipaggio durante i lunghi periodi di navigazione), per partire il 20 aprile 1882. Durante la navigazione a sud di Formentera vennero fatti dei rilevamenti batimetrici, per la correzione dei dati allora in possesso (tra l'altro si scandagli\u00f2 cercando, senza risultato, un banco di sabbia segnalato in quelle acque da carte nautiche inglesi), dopo aver fatto tappa a Gibilterra, la \"Vettor Pisani\" stazion\u00f2 a San Vincenzo di Capo Verde dal 10 al 14 giugno (altre rilevazioni con lo scandaglio vennero compiute in rotta per le Canarie). La pirocorvetta fu la prima nave ad essere salutata militarmente dai cannoni della fortezza portoghese di S\u00e3o Vicente (in risposta alle proprie salve di saluto), che le autorit\u00e0, non essendo ancora stati terminati i lavori di costruzione, fecero sparare con polvere da sparo comprata al mercato. Il 13 giugno giunse la notizia del decesso di Giuseppe Garibaldi: le bandiere della \"Vettor Pisani\" vennero issate a mezz'asta, in segno di lutto. Alle sette e mezza del mattino del 27 giugno la nave pass\u00f2 l'Equatore, festeggiando con una temporanea esenzione dell'equipaggio dalla disciplina, incrementando poi gli scandagli man mano che si avvicinava alla costa brasiliana: gli ufficiali ebbero difficolt\u00e0 a riconoscere la punta di Olinda (sulla costa brasiliana), punto di riferimento prima del porto di Pernambuco, non comprendendo se la nave fosse fuori rotta o se Pernambuco fosse segnalata dalle carte in posizione erronea. Il 24 giugno la nave, con le scorte di carbone ormai quasi esaurite (obbligando il primo macchinista Carlo Zuppaldi a fare estrema economia di carburante), giunse a Pernambuco, dove vennero compiuti ulteriori rilievi idrografici sulle maree. La sosta nel porto brasiliano si protrasse per ventidue giorni, anche in conseguenza della rottura del pistone del cilindro poppiero, che dovette essere sostituito non senza problemi. Ripartita da Pernambuco, la nave fece rotta per Rio de Janeiro, dove arriv\u00f2 dopo oltre due settimane di navigazione, nel corso della quale scandagli\u00f2 pi\u00f9 volte i fondali per individuare e misurare dei banchi di sabbia segnalati da altre navi in quelle acque.\nGiunta a Rio de Janeiro, la nave vi rimase per 25 giorni, durante i quali l'equipaggio visit\u00f2 le piantagioni di caff\u00e8 e di zucchero, i cui lavoratori erano tenuti in condizioni di schiavit\u00f9. Il 12 agosto 1882 gli ufficiali vennero ricevuti nel palazzo imperiale dall'Imperatore del Brasile Dom Pedro II e dall'Imperatrice Teresa Cristina di Borbone, che convers\u00f2 in italiano con gli ufficiali. Sei giorni pi\u00f9 tardi fu la nave ad essere visitata da Dom Pedro, che ne osserv\u00f2 ogni zona interessandosi in particolare al gabinetto zoologico ed ai rilevamenti idrografici (soprattutto quelli della rada di Pernambuco, effettuati da Cesare Marcacci e dal guardiamarina Riccardo Pericoli), nonch\u00e9 alle relative attrezzature (specie lo scandaglio Thompson). Nei giorni seguenti gli ufficiali presero pi\u00f9 volte parte ai ricevimenti dati dalla principessa Isabella del Brasile e dal principe Gastone d'Orl\u00e9ans. Da Rio de Janeiro la \"Vettor Pisani\" si trasfer\u00ec a Montevideo, imbattendosi nel tempestoso vento detto \u00ab\"pampero\"\u00bb, soffiante da sudovest, ed effettuando sia rilevazioni idrografiche e scandagliamenti sia osservazioni e raccolte di campioni zoologici (queste ultime ad opera di Gaetano Chierchia). A Montevideo la \"Vettor Pisani\" incontr\u00f2 la cannoniera \"Scilla\", unica unit\u00e0 componente la Divisione navale dell'America Meridionale, e ricevette, per la prima volta da quando aveva lasciato Gibilterra, la posta per l'equipaggio. Da Montevideo vennero mandate in Italia le casse con i primi campioni zoologici raccolti, poi la nave riprese il mare in direzione sud, affrontando il forte vento ed una tempesta di neve nello stretto di Magellano, ove venne effettuata raccolta di campioni di alghe e rilevazioni circa le correnti nello stretto. Giunta a Punta Arenas, la pirocorvetta si approvvigion\u00f2 di carbone, mentre alcuni membri dell'equipaggio conobbero un patagone. Lasciata Punta Arenas ed entrata nell'Oceano Pacifico, la \"Vettor Pisani\" fece rotta su Valpara\u00edso, navigando lungo le coste cilene, sostando di frequente ed inviando a terra drappelli incaricati di raccogliere legna, per economizzare sulle scorte di carbone. Durante le soste l'equipaggio della nave lasci\u00f2 inciso, come da tradizione, il nome della nave e la data dell'approdo in varie localit\u00e0 (isola Sanchez, baia Nassau, baia Isthmus, Puerto Bueno ed altre). A Puerto Gallant l'equipaggio pot\u00e9 imbattersi nella prima volta in un gruppo di indios (altri incontri simili si ebbero successivamente).\nIl comandante Palumbo decise poi di raggiungere Ancud passando per il complesso sistema di canali interni degli arcipelaghi di Chonos e Chilo\u00e9 e lo stretto di Chachao, compiendo rilevazioni idrografiche e raccolta di campioni zoologici. Nessuna nave delle dimensioni della \"Vettor Pisani\" aveva mai cercato di navigare in quelle acque: in precedenza vi si erano recati solo Juan de Moraleda nel '700 e le unit\u00e0 britanniche \"Beagle\" e \"Nassau\" rispettivamente nel 1828 e nel 1867, e solo il comandante \"Beagle\" aveva abbozzato una sommaria carta di tali zone, risultata per\u00f2 insufficiente a navigarvi ed orientarvisi. Dopo aver inviato l'equipaggio a terra per rifornirsi di una grande quantit\u00e0 di legna per le caldaie, la pirocorvetta, il 2 novembre 1882, inalber\u00f2 il piccolo pavese in occasione del compleanno della regina Margherita di Savoia ed alle 13.20 entr\u00f2 nel canale di Darwin, giungendo a Puerto Lagunas il 4 novembre. Durante la navigazione lungo le coste della Patagonia, dal 23 novembre al 6 dicembre 1882, la \"Vettor Pisani\", nonostante la pioggia, la grandine e le burrasche, cartograf\u00f2 la zona del canale di Darwin, dei canali interni verso l'ancoraggio di Lagunas e tra i canali di Darwin e Moraleda (ad opera del tenente di vascello Schiaffino e del 2\u00b0 medico Boccolari, inviati su una scialuppa con 4 uomini e provviste per 15 giorni, stabilendosi temporaneamente a terra in alcune baracche, giungendo alla conclusione che il transito era precluso alle navi di grandi dimensioni e battezzando, come d'uso, isole, baie ed alture con nomi di membri dell'equipaggio), eseguendo inoltre studi meteorologici e sulle maree e correnti (ad opera del tenente di vascello Serra), astronomici e cartografici (con quattro imbarcazioni minori), effettuando uno studio idrografico completo sui canali di Moraleda e Darwin, l'arcipelago Chonos ed il Porto delle Lagune, individuando poi due banchi di sabbia pericolosi per la navigazione al largo di Caldera (Cile) e successivamente effettuando analisi idrografiche del capo di Ancon e delle isole circostanti (Per\u00f9). Nei quindici giorni successivi al 4 novembre squadre di membri dell'equipaggio della nave italiana esplorarono e cartografarono tutta l'area circostante, raccogliendo al contempo campioni di fauna e flora marina. Al rientro di tali squadre, si constat\u00f2 che la quasi totalit\u00e0 di baie ed isole erano prive di nomi, fatto che complicava la stesura di adeguate carte nautiche della zona. Il direttore dell'\u00abOficina Hidrogr\u00e1fica de la Marina Nacional\u00bb cilena, capitano di fregata Francisco Vidal Gormaz, contattato dal comandante Palumbo, conferm\u00f2 che le isole fossero prive di nomi ufficiali, e sollecit\u00f2 Palumbo a battezzarle con nomi italiani, per lasciare traccia della spedizione. La sera stessa vennero decisi, nel quadrato ufficiali della \"Vettor Pisani\", i nomi delle localit\u00e0 che non li avevano: \u00ab\"Puerto Italiano\"\u00bb, \u00ab\"Isla Palumbo\"\u00bb, \u00ab\"Isla Serra\"\u00bb, \u00ab\"Isla Marcacci\"\u00bb, \u00ab\"Isla Caniglia\"\u00bb, \u00ab\"Isla Chierchia\"\u00bb, \u00ab\"Isla Pandolfini\"\u00bb, \u00ab\"Isla Tozzoni\"\u00bb, \u00ab\"Islas Pescetto\"\u00bb, \u00ab\"Isla Parenti\"\u00bb, \u00ab\"Isla Pericoli\"\u00bb, \u00ab\"Punta Gallese\"\u00bb, \u00ab\"Monte Italia\"\u00bb, \u00ab\"Monte Vesuvio\"\u00bb, \u00ab\"Bajo\" (banco) \"Otranto\"\u00bb ed altre, in onore degli ufficiali della nave e di localit\u00e0 italiane. Dopo aver toccato Ancud, la pirocorvetta giunse a Valparaiso e vi rimase per un mese e mezzo, per effettuare alcuni lavori svolgibili in fonderia, quindi riprese il mare con rotta nord e raggiunse dapprima le coste del Cile e quindi quelle del Per\u00f9, mentre erano in corso la guerra del salnitro tra Cile e Per\u00f9 ed una guerra civile in Ecuador. La situazione era tale che, per passare il blocco navale che impediva di raggiungere Mollendo, fu necessario il permesso dalle autorit\u00e0 cilene, mentre per sbarcare nello stesso porto si dovette ottenere l'autorizzazione via telegrafo del contrammiraglio Lizardo Montero, della Marina peruviana.\nIn Per\u00f9 la nave, nell'aprile 1883, protesse la locale comunit\u00e0 italiana dalla guerra in corso tra quella nazione ed il Cile, osservando inoltre, durante la navigazione da Callao alla baia di Anc\u00f3n, i resti di due necropoli precolombiane (rispettivamente ad Arica ed Ancon). Ad Arica si poterono rinvenire solo alcuni crani ed utensili, mentre ad Anc\u00f3n furono ritrovate alcune mummie all'apparenza intatte nei loro involucri, ma che poi si rivelarono essere polverizzate e dovettero essere buttate in mare. Nella stessa localit\u00e0 ulteriori scavi ad opera del guardiamarina Paolo Parenti e del medico di bordo in seconda Antonio Boccolari portarono al rinvenimento di reperti poi donati al Museo Civico di Modena. Raggiunta Callao, la nave vi rimase per tre settimane e fu poi mandata a Guayaquil, ove, nel corso della guerra civile ecuadoriana, il comandante Palumbo medi\u00f2 tra i capi delle opposte fazioni \u2013 il presidente Ignacio de Veintemilla ed il generale Eloy Alfaro \u2013 per difendere gli interessi degli italiani residenti in Ecuador, nonch\u00e9 dei cittadini di altre nazioni, che non avevano inviato unit\u00e0 in loco. In Ecuador, inoltre, la \"Vettor Pisani\" cartograf\u00f2 la zona di Guayaquil, e successivamente quella del Canale di Panam\u00e1. La \"Vettor Pisani\" stazion\u00f2 a Guayaquil per due mesi e mezzo, durante i quali il tenente di vascello Gaetano Chierchia (che, istruito dal professor Felix Anton Dohrn della stazione Zoologica di Napoli, era l'ufficiale addetto alla raccolta e conservazione dei campioni zoologici) ebbe in dono, dal comandante di un mercantile italiano, due esemplari di tartaruga terrestre (\u00ab\"testudo nigra\"\u00bb) ancora in vita, catturati alle Gal\u00e1pagos nel 1822. Alla caduta di Guayaquil in seguito all'assedio del generale Alfaro, il comandante Palumbo si adoper\u00f2 in modo da evitare saccheggi; dopo aver preso a bordo alcuni civili, il 14 luglio ripart\u00ec alla volta di Paita, ove sbarc\u00f2 i rifugiati politici, quindi si riforn\u00ec di carbone ed il 25 luglio raggiunse Callao occupata dalle truppe cilene. Da Callao il tenente di vascello Chierchia invi\u00f2 alla stazione zoologica di Napoli tutto il materiale raccolto da Montevideo in poi, corredato da un preciso inventario. Nel novembre 1883 la \"Vettor Pisani\" imbarc\u00f2 l'equipaggio e gli ufficiali della vecchia pirocorvetta a ruote \"Archimede\", disarmata e venduta a Callao per la sua vetust\u00e0, il 5 dicembre, prese il mare alla volta di Panam\u00e1. Poco prima di entrare nel golfo di Guayaquil la nave speron\u00f2 un cetaceo di grosse dimensioni, vibrando bruscamente ma senza riportare danni, poi arriv\u00f2 a Panama, ove sbarc\u00f2 gli uomini dell'\"Archimede\", che sarebbero stati trasbordati sul pirotrasporto ad elica \"Conte Cavour\" al suo arrivo in quel porto. Nel frattempo gli ufficiali della \"Vettor Pisani\" osservarono i lavori di costruzione del Canale di Panam\u00e1, stendendo una relazione al riguardo. Non essendo consigliabile permanere a Panam\u00e1, ov'era in corso un'epidemia di febbre gialla, la pirocorvetta riprese il mare e comp\u00ec una crociera a vela che la port\u00f2 nell'arcipelago de Las Perlas e nell'isola di Taboga, dove l'equipaggio partecip\u00f2 ai festeggiamenti del Carnevale 1884.\nDopo che l'equipaggio dell'\"Archimede\" fu imbarcato sul \"Conte Cavour\", il 3 marzo, il 12 marzo la \"Vettor Pisani\" riprese il mare vers\u00f2 le Gal\u00e1pagos, che avvist\u00f2 al tramonto del 20 marzo. La pirocorvetta, avvistata per prima all'isola di Chatham (San Crist\u00f3bal) il 20 marzo, al tramonto, attese il giungere del giorno successivo prima di avvicinarvisi: dopo aver identificato il monte Pitt, la \"Vettor Pisani\" costeggi\u00f2 la costa settentrionale, tenendosi comunque a distanza di sicurezza (vi erano infatti delle rocce subito sotto la superficie, gli scogli Hobbs) e riconoscendo vari punti di riferimento (promontorio Finger, scoglio Kircker, scoglio Dalrymple) per poi ancorarsi nella baia Stephens (ove vivevano numerosissime foche), ove vennero effettuati dei rilievi. Un gruppo di uomini raggiunse quindi la colonia \u00ab\"Hacienda el Progreso\"\u00bb fondata da Manuel Juli\u00e1n Cobos, che a sera raggiunse, insieme agli uomini di ritorno, la \"Vettor Pisani\", suggerendo di trasferirsi dalla baia Stephens, da lui chiamata Puerto Grande, a Porto Chico (attuale Puerto Baquerizo Moreno); l'indomani mattina, dopo aver mandato il sottotenente di vascello Bertolini a verificare che Puerto Chico fosse un buon posto d'ormeggio, protetto dalla risacca, il comandante Palumbo decise di spostare la nave a Puerto Chico, da dove poi gli ufficiali della \"Vettor Pisani\" raggiunse a cavallo (gli animali erano stati messi a disposizione da Cobos) l'\u00ab\"Hacienda el Progreso\"\u00bb, ove si svolgeva attivit\u00e0 di lavorazione e commercio del cuoio, coltivazione di canna da zucchero, agrumi, yucca e caff\u00e8, estrazione di sale e calce e distillazione di una sorta di grappa ricavata dalla canna da zucchero (attivit\u00e0 ulteriormente estese, diversificate e migliorate dopo la partenza della \"Vettor Pisani\"). Gli ufficiali italiani ebbero un'impressione positiva della colonia, vista come ben organizzata, senza tenere molto in conto le confidenze ricevute circa i metodi troppo duri utilizzati da Manuel Juli\u00e1n Cobos (che infatti, per la crudelt\u00e0 dei suoi sistemi, sarebbe stato assassinato dai suoi stessi sottoposti diciannove anni pi\u00f9 tardi). Nei rimanenti giorni passati a San Crist\u00f3bal il tenente di vascello Serra ebbe modo di ampliare la raccolta zoologica con campioni di specie endemiche, senza per\u00f2 riuscire a catturare alcun esemplare di iguana delle due specie descritte decenni prima da Charles Darwin. Serra raccolse inoltre 56 piante terrestri, mentre altri ufficiali eseguirono rilievi idrografici, cartografando la baia Stephens, diverse miglia di costa, tra cui Puerto Chico, battezzato Puerto Vettor Pisani in accordo con Manuel Juli\u00e1n Cobos in onore del quale venne invece denominato il Monte Cobos, alto 344 metri. Alla scogliera presente sotto il pelo dell'acqua vicino allo scoglio Dalrymple, insidiosa per chi cercasse di entrare nel porto, venne dato il nome di \u00abBanco degli Schiavoni\u00bb, mentre le due punte poste all'estremit\u00e0 dell'ingresso di Puerto Vettor Pisani vennero battezzate Punta Lido e Punta Malamocco. Il 26 marzo la \"Vettor Pisani\" si trasfer\u00ec nell'isola Floreana (o Santa Maria), ormeggiandosi, invece che al Post Office, alla baia Playa Prieta, antico approdo della colonia penale l\u00e0 stabilita e successivamente abbandonata. Gli uomini della nave italiana esplorarono l'isola, osservando le piantagioni abbandonate e gli animali ormai abbandonati a loro stessi, oltre ad una lapide. Dopo aver raccolto esemplari zoologici di terra e di mare, il giorno seguente la nave si trasfer\u00ec nella baia di Conway nell'isola di Santa Cruz, del tutto inesplorata: gli uomini dell'equipaggio, fattisi largo a fatica tra arbusti e crepacci, videro con stupore che i piccoli uccelli dell'isola si lasciavano avvicinare senza timore, ma non videro tartarughe, che cercarono invece, su indicazione della guida, nel non lontano isolotto di Duncan (isola Pinz\u00f3n), ove, dopo una difficile marcia tra masse vulcaniche, rinvennero quattro tartarughe, una delle quali enorme, che non poterono per\u00f2 catturare per via del tempo insufficiente e delle difficolt\u00e0 che avrebbe comportato il portarle a riva. Prima di lasciare l'isola l'equipaggio lasci\u00f2 un'iscrizione in ricordo della propria visita, quindi la nave raggiunse Chatham (San Cris\u00f3bal) ove si riforn\u00ec prima di ripartire per Callao. Alle Gal\u00e0pagos vennero eseguiti rilievi idrografici per una quindicina di miglia lungo la costa dell'isola di Chatam ed i portulani degli ancoraggi denominati Punta Bassa e Porto Vettor Pisani.\nLa pirocorvetta torn\u00f2 poi a Callao, dove si erano radunate numerose navi da guerra di diverse Marine (specie europee, oltre a quella statunitense) in attesa di verificare la situazione in corso dopo l'autoproclamazione del colonnello Miguel Iglesias a presidente provvisorio della repubblica: le nazioni occidentali non credevano che Iglesias tutelasse i diritti dei propri connazionali, perci\u00f2 non avevano ancora riconosciuto il suo governo. La \"Vettor Pisani\" stazion\u00f2 perci\u00f2 a Callao in attesa dell'arrivo dell'incrociatore \"Flavio Gioia\", che l'avrebbe rilevata nell'incarico; durante tale sosta il professor Antonio Raimondi prese visione del materiale raccolto alle Gal\u00e0pagos, aiutando a classificare le piante terrestri. Il 19 maggio, cinque giorni dopo l'arrivo del \"Flavio Gioia\", che aveva portato l'ordine, per la \"Vettor Pisani\", di attraversare l'Oceano Pacifico con tappa alle Hawaii, la pirocorvetta salp\u00f2 da Callao, toccando la Croce del Sud, e, dopo 40 giorni, giunse ad Honolulu. Nel corso della navigazione Cesare Marcacci svolse numerosi scandagli, misurando le temperature alle diverse profondit\u00e0 in una zona pressoch\u00e9 vergine dell'Oceano Pacifico sotto il profilo idrografico. Al contempo Chierchia raccolse numerosi esemplari zoologici, osservandoli con le attrezzature modificate a bordo in base ai progetti del comandante Palumbo. Ad Honolulu la \"Vettor Pisani\" si trattenne per circa venti giorni, eseguendo operazioni di risistemazione generale con riparazioni minori, pulizia, rifornimenti di carbone e provviste, esercitazioni, accogliendo inoltre a bordo re Kalakua, sovrano delle isole Hawaii (nazione nei confronti della quale gli ufficiali espressero grande apprezzamento), che s'interess\u00f2 alle raccolte zoologiche ed alle rilevazioni effettuate con lo scandaglio, ed altri ospiti importanti. Gli ordini erano poi di raggiungere la Polinesia francese, in particolare le isole Marchesi, e poi portarsi in Nuova Guinea, esplorando alcuni atolli della zona per poterne studiare le barriere coralline: il progetto si rivel\u00f2 inattuabile per il troppo tempo trascorso in Sud America e la pirocorvetta dovette il mare, salpando da Honolulu il 19 luglio alla volta delle Filippine. Durante i giorni in cui il vento spirava con particolare intensit\u00e0 si rivel\u00f2 impossibile raccogliere campioni, ma Palumbo volle comunque compiere le rilevazioni allo scandaglio, nel corso delle quali la pirocorvetta doveva fermarsi, rollando con sbandamento anche di 30\u00b0 a causa del maltempo. Tra il 28 ed il 29 luglio la \"Vettor Pisani\" oltrepass\u00f2 la linea del cambiamento di data, raggiungendo gli arcipelaghi delle Caroline e delle Marianne, incontrando periodi di calma di vento e finendo fuori rotta di 90 miglia a causa della nebbia che in alcuni giorni ostacol\u00f2 la rilevazione del punto nave.\nDovendo navigare contro la direzione di un monsone, la nave pot\u00e9 raggiungere San Jacinto, nell'isola di Ticao (Filippine), solo dopo 54 giorni. Nei cinque giorni di sosta a San Jacinto l'equipaggio si approvvigion\u00f2 di legna (non vi era infatti carbone disponibile nella localit\u00e0) e di provviste fresche, provvedendo inoltre a cartografare il porto e ad effettuare ricerche zoologiche, sia nell'entroterra che nelle acque dell'isola. In una stiva venne trovato un serpente lungo 1,20 metri, che si pens\u00f2 fosse arrivato a bordo nascosto nella legna. Dato che la rada di Manila era pi\u00f9 esposta al monsone di sudovest, e poteva comunque essere raggiunta in vaporetto in un'ora, il comandante Palumbo decise di dare fondo a Cavite. Mentre erano in corso gli approvvigionamenti, il comandante dell'incrociatore \"Cristoforo Colombo\" invi\u00f2 un telegramma con l'ordine di raggiungere Shanghai: accelerati i rifornimenti, la \"Vettor Pisani\" riprese il mare navigando contro il monsone di sudest, che provoc\u00f2 molte difficolt\u00e0. Il 4 ottobre la pirocorvetta arriv\u00f2 ad Amoy, ove fece abbondante rifornimento di carbone (25 tonnellate in pi\u00f9 del normale), osserv\u00f2 un'eclissi totale di luna il 5 ottobre e tent\u00f2 di partire per Shanghai l'8 ottobre, dovendo per\u00f2 tornare subito ad Amoy a causa delle avverse condizioni meteomarine. La sera del 13 ottobre la nave cerc\u00f2 nuovamente di partire per Shanghai, facendo rotta per le isole Pescadores (Penghu), doppiando a sud Formosa e costeggiando tale isola ad est per approfittare delle correnti marine favorevoli: non fu per\u00f2 possibile proseguire oltre e la \"Vettor Pisani\" dovette riparare ad Hong Kong, permanendovi per pi\u00f9 di due mesi, aspettando che la forza del monsone calasse. Il tenente di vascello Chierchia non pot\u00e9 eseguire ricerche zoologiche nelle isole della zona, perch\u00e9 la guerra in corso tra Francia e Cina rendeva pericolose le zone al di fuori dei possedimenti britannici. Chierchia volle tuttavia proseguire nella propria opera, giungendo ad esaminare i campioni zoologici presenti sulle banchine del porto e, alla partenza, le colonie di microorganismi cresciute su carena ed ancora della stessa nave. Salpata da Hong Kong quando il monsone fu calato d'intensit\u00e0, la \"Vettor Pisani\" fece rotta per Shanghai, tenendosi a poche miglia dalla costa e riparando temporaneamente in vari porti del litorale ogni volta che si manifestava un peggioramento delle condizioni meteomarine, per riprendere la navigazione verso nord quando il tempo migliorava.\n La nave giunse infine a Shanghai (ove c'erano temperature molto basse, comprese tra -5\u00b0 e +3\u00b0, e le lagune circostanti il porto erano parzialmente gelate) il 6 gennaio 1885 ma vi si pot\u00e9 trattenere per poco, in quanto il 19 gennaio 1885 un ordine imprevisto da Roma ne stabil\u00ec un anticipato ritorno in patria. Le basse temperature di Shanghai, ove la nave era arrivata in pieno inverno, contro le previsioni, a causa della modifica del percorso stabilito, furono fatali per una delle due tartarughe imbarcate a Guayaquil, che mor\u00ec di freddo e d'inedia a met\u00e0 gennaio, mentre l'altra era gi\u00e0 deceduta qualche tempo prima a causa della caduta di un peso. A Chierchia non rimase che cercare, insieme al medico di bordo in seconda Antonio Boccolari, che conservarne il corpo mediante con delle iniezioni. Terminati i lavori di riassetto, il 20 gennaio la pirocorvetta lasci\u00f2 Shanghai salutata a voce dal \"Cristoforo Colombo\" e dalle navi straniere all'ormeggio nelle acque del porto cinese, poi inizi\u00f2 la traversata del mare della Cina in direzione della penisola di Malacca, per sfruttare il monsone, che non sarebbe rimasto favorevole ancora a lungo. Giunta a Singapore, la \"Vettor Pisani\" vi rimase per pochi giorni, riempiendo stive e magazzini, poi attravers\u00f2 il golfo del Bengala alla volta di Ceylon ed approd\u00f2 a Colombo, che lasci\u00f2 il 25 gennaio. Palumbo avrebbe desiderato effettuare gli scandagli e la raccolta di esemplari zoologici anche nell'Oceano Indiano, dove mai era stata attuata una simile attivit\u00e0, ma il tassativo ordine di rientro e la prossima fine del favorevole monsone di nordest lo obbligarono a rinunciare. Chierchia riusc\u00ec comunque a procurarsi, nel corso del viaggio, diversi campioni di flora e di fauna, esaminando in particolare la fluorescenza di alcuni organismi. Il 15 marzo la \"Vettor Pisani\" giunse nel golfo di Aden, ponendovisi all'ancora, sette giorni dopo entr\u00f2 in Mar Rosso ed il giorno seguente giunse ad Assab, ove prese a bordo i malati dei reparti italiani l\u00e0 dislocati, che necessitavano di essere rimpatriati. Il 27 marzo la pirocorvetta arriv\u00f2 a Massaua, ove trov\u00f2 l'incrociatore \"Amerigo Vespucci\", la vecchia pirofregata ad elica \"Garibaldi\", l'avviso \"Agostino Barbarigo\" ed i mercantili \"Amedeo\" e \"Washington\". Il 31 marzo, di sera, la pirocorvetta imbarc\u00f2 106 uomini della \"Garibaldi\", che era stata disalberata ed era in corso di trasformazione in ospedale galleggiante, per riportarli in Italia; il 1\u00ba aprile la nave ripart\u00ec alla volta di Suez. Le ricerche zoologiche erano ormai terminate, ed il tempo rimanente venne trascorso nel riordine, nell'inventario e nell'imballaggio del materiale raccolto sino a Massaua. Dopo aver passato il canale di Suez, la nave arriv\u00f2 a Porto Said il 14 aprile e qui si riforn\u00ec di carbone e provviste. Ripresa la navigazione in Mediterraneo, l'avvistamento della sagoma dell'Etna fu salutato con gioia dall'equipaggio, e la mattina del 30 aprile 1885 la pirocorvetta entr\u00f2 nel porto di Napoli. Prima unit\u00e0 a venire incontro alla nave fu un vaporetto tedesco con a bordo il professor Felix Anton Dohrn, che aveva voluto salutare per primo il ritorno della \"Vettor Pisani\", dalla quale era stato l'ultimo a scendere, a Napoli, prima della partenza per la traversata, tre anni e dieci giorni prima.\nDurante la terza circumnavigazione \u2013 durata tre anni e dieci giorni (1105 giorni) per un totale di 42.000 miglia percorse \u2013 la \"Vettor Pisani\" effettu\u00f2 importanti rilevazioni topografiche ed idrografiche (ad opera principalmente dei tenenti di vascello Cesare Marcacci ed Enrico Serra), permettendo di tracciare nuove carte e di correggere le carte nautiche della zona meridionale del Sudamerica \u2013 tali rilievi si rivelarono poi fondamentali per poter navigare con sicurezza lungo le coste della Patagonia, nelle isole a nord di Cabo Tres Montes (di cui non esisteva alcuna cartina) e nel canale di Darwin fino ad Ancud passando al largo delle isole di Chonos e Chilo\u00e9 (rotta che la \"Vettor Pisani\" fu la prima nave di grande tonnellaggio a percorrere, e che venne dettagliatamente cartografata) \u2013, che fu la pi\u00f9 grande nave ad aver attraversato sino ad allora, e zoologiche, con la raccolta di numerosi campioni di alghe e specie animali marine (tra cui campioni erpetologici raccolti sia in Sudamerica che in Estremo Oriente) ad opera del tenente di vascello Gaetano Chierchia, incaricato della parte scientifica della spedizione (questi provvide anche a fornire agli altri ufficiali una sommaria istruzione sul riconoscimento delle specie e sulla cattura degli animali). I campioni di erbe, conchiglie, uccelli, rettili ed anfibi vennero collocati in circa 500 tubi in cristallo sistemati sul ponte di coperta, in un apposito gabinetto zoologico provvisto delle attrezzature necessarie, casse, contenitori, tavoli, flaconi in vetro ed altro. I campioni pi\u00f9 importanti per lo studio scientifico furono quelli di invertebrati marini, celenterati, ascaridi e protozoi, oltre a centinaia di specie di alghe, alcune delle quali mai scoperte e classificate prima. Presero parte al viaggio anche due giovani nobili romani, il principe Giovanni di Drago ed il Duca del Galles, per compilare mappe, raccogliere campioni zoologici e scrivere un rapporto sulle culture trovate durante la traversata. Rilevante anche la notevole raccolta fotografica, curata dal guardiamarina Francesco Giuseppe Tozzoni. Nel corso del viaggio l'equipaggio venne inoltre in contatto, dopo il passaggio con lo stretto di Magellano, con le popolazioni indigene sudamericane, permettendo di osservare i loro usi e raccogliere materiale etnografico ed antropologico.\n Dal 1885, dopo la riduzione dell'armamento, la \"Vettor Pisani\" venne assegnata alla divisione velica d'istruzione, impiegata per l'addestramento degli allievi ufficiali dell'Accademia di Livorno, per la quale comp\u00ec otto campagne d'istruzione percorrendo tutto il Mediterraneo, orientale ed occidentale, del quale tocc\u00f2 tutti i porti pi\u00f9 importanti, uscendo anche in Atlantico sino al Regno Unito. Nell'estate 1885 la nave fece parte della Divisione d'istruzione insieme all'anziana pirofregata \"Vittorio Emanuele\": dal 12 luglio 1885 al 15 ottobre dello stesso anno le due navi, al comando del viceammiraglio Giuseppe Lovera di Maria, si recarono in Grecia, a Smirne, Beirut, Porto Said, Alessandria d'Egitto, Bengasi e Tripoli. Armate a Napoli il 6 luglio, le due unit\u00e0 si trasferirono a Livorno il 13 luglio, ne ripartirono il 16 e tre giorni dopo toccarono Gaeta; l'indomani, giunsero Reggio Calabria, mentre dal 22 al 24 furono a Taranto. Il 29 \"Vittorio Emanuele\" e \"Vettor Pisani\" furono a Kalamaki, l'indomani a Falero, mentre il 3-4 agosto toccarono Syra; dal 7 a 13 furono a Smirne, dal 14 al 19 a Wathi (nell'isola di Samo), il 22-23 a Limassol, e dal 24 al 27 agosto a Beirut. Il 1\u00ba settembre la Divisione giunse a Porto Said, dal 3 al 5 fu ad Alessandria ed il 9 a Bomba, mentre il 10-11 fu a Ras-al-Chilil (10-11), il 12-13 a Bengasi ed il 16-18 a Tripoli. Dal 1\u00b0 al 3 ottobre le navi furono a Palmas, quindi a Porto Conte (dal 4 al 6), Arzachena (l'8 ed il 19), Porto Camicia (dal 9 al 12) e Portoferraio (dal 13 al 15), concludendo quindi la campagna a Livorno il 15 ottobre.\nNell'anno successivo la pirocorvetta, sempre in estate, fu in Atlantico in crociera d'istruzione. Partita il 3 luglio da La Spezia insieme alla \"Vittorio Emanuele\", nave di bandiera del viceammiraglio Federico Labrano, comandante la divisione d'istruzione, la \"Vettor Pisani\" giunse a Gibilterra il 12, restandovi sino al 15, quando si trasfer\u00ec a Tangeri e da l\u00ec, il 17 luglio, riprese il mare alla volta di Brest, ove giunse il 25, trattenendovisi sino al 31. Il 2 agosto la pirocorvetta giunse a Portsmouth, restandovi sino al 10, dal 19 al 28, fu a Lisbona, il 30 a Gibilterra e dal 6 al 9 a Port Mahon. Dall'11 al 16 le due navi rimasero a Cagliari, dal 18 al 24 a Golfo Aranci ed il 29 giunsero a Livorno; il 30 settembre ed il 1\u00ba ottobre le due unit\u00e0 vennero ispezionate dal viceammiraglio Guglielmo Acton, comandante in capo del 1\u00b0 Dipartimento Militare Marittimo.\nNel corso di una nuova campagna addestrativa con la \"Vittorio Emanuele\", dal 25 giugno al 27 settembre 1887, le due navi toccarono Gibilterra, Vigo, Plymouth, Malaga ed Algeri. Il 2 luglio le navi salparono da Livorno ed il 7 arrivarono a Gibilterra, restandovi per due giorni, dal 13 al 15, furono a Vigo, il 21-22 a Dartmouth e dal 22 al 31 a Plymouth. Dal 4 al 9 la Divisione fu a Falmouth, poi di nuovo a Vigo dall'11 al 17 ed a Malaga dal 25 al 28. Il 1\u00ba settembre le due navi furono ad Algeri, l'11-12 a Cagliari e dal 15 al 18 a Portoferraio, quindi a La Spezia dal 21 al 27, per poi rientrare a Livorno il 28: il 1\u00ba ottobre la divisione venne sciolta.\nLa campagna estiva del 1888, sempre con \"Vittorio Emanuele\" e \"Vettor Pisani\", si svolse invece solo in acque italiane, protraendosi dal 23 giugno al 25 settembre 1888 nell'Adriatico e nello Ionio. Imbarcati gli allievi a Livorno a fine giugno, le navi toccarono Portoferraio, restandovi dal 2 al 4 luglio, quindi Messina dall'11 al 14, Catania dal 14 al 16 e Taranto il 21, restando in Mar Piccolo dal 23 al 28. Dal 5 all'8 agosto la Divisione fu ad Ancona, dal 9 al 15 a Venezia e dal 22 al 24 a Siracusa, dal 25 al 28, a Messina, e dal 29 al 5 settembre a Palermo. Dall'8 al 12 settembre le navi furono a Golfo Aranci e dal 12 al 14 a La Maddalena, per poi spostarsi a La Spezia (dal 15 al 25) e concludere la campagna a Livorno il 26.\nNella campagna svolta dal 1\u00ba luglio 1889 al 13 ottobre 1889 le due unit\u00e0, cui si era aggiunta la pirocorvetta \"Caracciolo\", toccarono Porto Mahon (dall'11 al 15 luglio), Gibilterra (dal 24 al 27), Vigo (dal 6 al 12 agosto), Lisbona (dal 14 al 20 agosto), Cadice (dal 25 al 31 agosto) e Tangeri (dal 2 al 4 settembre), per rientrare passando per Gibilterra (sosta dal 4 al 7 settembre), Cagliari (dal 13 al 15), Livorno (dal 20 al 25) e Golfo Aranci (dal 26 al 30): giunta a Livorno il 13 ottobre, la Divisione venne sciolta due giorni pi\u00f9 tardi.\nNella campagna tenutasi tra il 14 giugno ed il 23 ottobre 1890 \"Vettor Pisani\" (con a bordo 55 allievi), \"Vittorio Emanuele\", \"Caracciolo\" ed il pirotrasporto \"Conte Cavour\" navigarono nel Mediterraneo, toccando Vado (dal 18 al 22 luglio), Porto Conte (dal 27 al 29), Golfo Palmas (1-2 agosto), Cagliari (dal 3 al 9), Porto Santo Stefano (14-15), Corf\u00f9 (dal 25 agosto al 1\u00ba settembre), Taranto (dal 5 all'11 settembre), Malta (dal 19 al 26), Siracusa (dal 27 al 29), Augusta (dal 29 settembre al 5 ottobre), Palermo (dall'8 al 14), Golfo Aranci (dal 18 al 22) ed infine concludendo la campagna a Livorno il 23 settembre. L'ammiraglio Denti, comandante la divisione, defin\u00ec \"Vittorio Emanuele\" e \"Vettor Pisani\" \u00ab\"ormai vecchi e deformati con una linea d'immersione che non \u00e8 la pi\u00f9 conveniente, lentissimi a vela ed a vapore; stringono male e appena il mare \u00e8 un po' agitato e il vento contrario non guadagnano nulla al vento\"\u00bb.\nAnche nel 1891 la squadra d'istruzione comprendeva, \"Vettor Pisani\", \"Vittorio Emanuele\", \"Caracciolo\" e \"Conte Cavour\". Salpate da Livorno il 6 luglio, le quattro navi giunsero ad Alessandria d'Egitto il 29 luglio, restandovi sino al 3 agosto per poi fare rotta verso Navarino, ove, arrivate il 17 agosto, rimasero sino al 19. Dal 9 al 17 settembre le unit\u00e0 della Divisione furono ad Augusta, dal 19 al 26 a Malta, dal 2 al 6 ottobre a Palermo e dal 13 al 18 a Livorno, terminando la campagna a Livorno il 19 ottobre.\nDisarmata il 6 marzo 1892, l'anziana pirocorvetta venne radiata con Regio decreto-legge del 12 febbraio 1893 ed avviata alla demolizione."}
{"id": "3880628", "revid": "287204", "url": "https://it.wikipedia.org/wiki?curid=3880628", "title": "Forte come la morte", "text": "Forte come la morte, (in francese \"Fort comme la mort\") \u00e8 il quinto romanzo di Guy de Maupassant pubblicato da Paul Ollendorff nel maggio 1889. Il titolo \u00e8 una citazione del \"Cantico dei cantici\".\nTrama.\nOlivier Bertin, un famoso e salottiero pittore, ha visto passare dal suo studio di Parigi le pi\u00f9 belle donne dell'alta societ\u00e0. Fa il duro e si fa pagare molto i ritratti, quasi disprezzando queste donne, finch\u00e9 un giorno si innamora di Anne de Guilleroy, affascinato dalla sua grazia ed eleganza. La donna \u00e8 figlia di un ricco mercante, ed \u00e8 sposata con un deputato arricchito della piccola aristocrazia normanna, nonch\u00e9 madre di una bambina di sei anni. I due diventano amanti.\nDodici anni dopo i due stanno ancora insieme in una relazione clandestina, con lei che ha ancora paura di perderlo e lui che si \u00e8 abituato a lei, ma senza che venga meno il fascino (e la civetteria) con il quale lei l'ha saputo legare a s\u00e9. La figlia della donna, Annette de Guilleroy, riappare dopo tre anni d'assenza totale e ora \u00e8 diventata una bellissima ragazza di diciotto anni. Il pittore non riesce a levarle gli occhi da dosso e la paragona al ritratto che ha fatto della madre nei loro primissimi incontri, cominciando a notarne la somiglianza, anche nella voce, poi quasi innamorandosene. La prima ad accorgersene \u00e8 la stessa Anne che nota come pure la figlia rivive la sua storia in un vortice di imitazione della madre e capriccio adolescenziale. Ma non riesce a scongiurare il pericolo e la passione tra i due sembra accendersi. Mentre cerca di vigilare sulla coppia, che evidentemente si ama sia pure d'amore platonico, Anne improvvisamente si sente invecchiare, ma si spegne anche la sua funzione di musa e lo stesso pittore ormai ha perso smalto, \u00e8 iniziato il declino della propria creativit\u00e0 e anche i critici lo considerano obsoleto.\nTurbato dalla madre e dalla figlia, a questo punto Olivier non sopporta pi\u00f9 di vivere da solo e comincia a invidiare il marito di lei, sognando una vita familiare. Il suo amore segreto per la ragazza \u00e8 diventato \"irresistibile, distruttivo, pi\u00f9 forte della morte\", al punto che quando ha un incidente si dubita che se lo sia procurato. Ormai sta morendo e chiede ad Anne di distruggere le loro lettere e dimenticarsi di lui. Mentre le lettere bruciano nel camino, infine il pittore muore."}
{"id": "3880630", "revid": "1684799", "url": "https://it.wikipedia.org/wiki?curid=3880630", "title": "The House", "text": ""}
{"id": "3880634", "revid": "339392", "url": "https://it.wikipedia.org/wiki?curid=3880634", "title": "Fiscalit\u00e0", "text": ""}
{"id": "3880635", "revid": "121604", "url": "https://it.wikipedia.org/wiki?curid=3880635", "title": "Naughty Girl", "text": ""}
{"id": "3880636", "revid": "287204", "url": "https://it.wikipedia.org/wiki?curid=3880636", "title": "Frontoni del tempio di Zeus a Olimpia", "text": "I frontoni del tempio di Zeus a Olimpia sono due complessi scultorei che decoravano tale santuario. In marmo pario, sono considerati tra i capolavori dello stile severo, databili al 471-456 a.C.. Attribuiti all'anonimo Maestro di Olimpia, sono conservati nel Museo archeologico di Olimpia.\nStoria.\nIl santuario di Zeus aveva una peculiare importanza nel mondo ellenico poich\u00e9 vi si svolgevano, ogni quattro anni, Olimpiadi. Il complesso scultoreo, scavato nel XX secolo, venne poi esposto nel museo locale\nDescrizione e stile.\nLe statue sono in marmo pario e presentavano dettagli in bronzo. Molto probabilmente erano dipinte. Le numerose statue e anche le metope del tempio sono state ricollegate alla figura anonima del Maestro di Olimpia, capo di una bottega ben organizzata. I nudi perfetti, dall'anatomia studiata, o la verosimiglianza delle pieghe che cadono morbidamente e con armonia fanno pensare all'esistenza di modelli in creta.\nLe statue frontonali hanno una naturalezza fino ad allora sconosciuta, che ha il suo apice nella lotta convulsa ma armoniosamente ritmata del frontone ovest. I volti e i gesti dei personaggi ne trasmettono la complessa psicologia.\nFrontone orientale.\nLa scena sul frontone orientale raffigura i preparativi per la gara di corsa su carri tra Pelope e Enomao (re di Pisa), le cui statue affiancano quella centrale di Zeus. Il tema \u00e8 legato alle origini mitiche del santuario, con il momento raffigurato del giuramento prima della gara: i due protagonisti, Enomao con la sposa Sterope al fianco e Pelope, lo sfidante, con al fianco Ippodamia, la figlia di Enomao, sono figure isolate, esprimenti il raccoglimento nell'attesa e una silenziosa tensione che sembra comunicarsi agli altri personaggi, tra servi, ancelle, aurighi, anziani indovini e spettatori. Seguono le due quadrighe e, alle estremit\u00e0, personificazioni di fiumi, distese ad esprimere la propria natura.\nDomina quindi un'atmosfera sospesa e carica di presagi, come se i personaggi stessero a meditare ciascuno sul proprio destino.\nFrontone occidentale.\nSul frontone occidentale, sottoposto a importanti restauri gi\u00e0 in epoca antica, Lapiti e Centauri combattono alle nozze di Piritoo, presiedute dalla figura centrale di Apollo. Ai suoi lati, Piritoo e Teseo guidano due gruppi di lapiti; verso gli estremi del frontone anziane donne sdraiate si nascondono per sottrarsi alla lotta. Si tratta di una leggenda attica, ma che all'epoca doveva dunque avere ormai assunto un carattere panellenico, tale da giustificarne la presenza nel santuario peloponnesiaco: il tema, gi\u00e0 rappresentato nel \"Theseion\" di Atene, simboleggiava ormai la lotta eterna tra ragione e bestialit\u00e0, tra razionalit\u00e0, senso etico, religione e bellezza fisica dell'uomo e violenza irragionevole e \"hybris\" dell'animale. Inoltre era trasfigurazione delle lotte tra Greci e Persiani.\nIn opposizione alla raccolta intimit\u00e0 del frontone orientale la Centauromachia, tema comune nella Grecia del V secolo a.C., favorisce l'animazione e il ritmo turbinoso del racconto, ma non si discosta dalla corsa dei carri nell'intento etico e celebrativo. Questa alternanza tra stasi e azione, ritmo e pensiero sembra essere cifra distintiva dell'intero complesso, presente sia nelle metope, sia nei frontoni."}
{"id": "3880637", "revid": "2163589", "url": "https://it.wikipedia.org/wiki?curid=3880637", "title": "Alphonse Alkan", "text": "La sua collezione di stampe e incunaboli dell'epoca and\u00f2 persa. Tra le sue opere pi\u00f9 note citiamo \"Les Femmes Compositrices d'Imprimerie sous la R\u00e9volution Fran\u00e7aise de 1794, par un Ancien Typographe\", 1862 (anonymous); \"Les Graveurs de Portraits en France\", 1879; \"Documents pour Servir \u00e0 l'Histoire de la Librairie Parisienne\", 1879; \"Les Livres et Leurs Ennemis\", 1883; \"Les Etiquettes et les Inscriptions des Bo\u00eetes-Volumes de Pierre Jannet, Fondateur de la Biblioth\u00e8que Elz\u00e9verienne\", 1883; \"Edouard Ren\u00e9 Lef\u00e8bvre de Laboulaye, un Fondeur en Caract\u00e8res, Membre de l'Institut\", 1886; \"Berbignier et SonLivre: les Farfadets\", 1889; \"Les Quatre Doyens de la Typographie Parisienne\", 1889."}
{"id": "3880644", "revid": "984922", "url": "https://it.wikipedia.org/wiki?curid=3880644", "title": "Henri Lano\u00eb", "text": " Occasionalmente si \u00e8 cimentato anche come compositore e sceneggiatore e un'unica volta come regista.\nHa collaborato in particolare con i registi Jacques Deray e Philippe de Broca."}
{"id": "3880648", "revid": "228587", "url": "https://it.wikipedia.org/wiki?curid=3880648", "title": "Wobbe Alkema", "text": "Modesto restauratore e architetto religioso, ader\u00ec nel 1922 all'astrattismo.\nCollaboratore di \"Het Overzicht\", incise varie opere in bianco e nero."}
{"id": "3880652", "revid": "1543377", "url": "https://it.wikipedia.org/wiki?curid=3880652", "title": "Walter Siegmeister", "text": "\u00c8 meglio conosciuto con lo pseudonimo di Raymond W. Bernard, con cui ha firmato libri di medicina alternativa, esoterismo e ufologia.\nBiografia.\nSiegmeister nacque a New York da una famiglia di ebrei russi; il padre era un chirurgo e il fratello era il musicista e compositore Elie Siegmeister.\nWalter Siegmeister si laure\u00f2 alla Columbia University. Nel 1932, consegu\u00ec il Ph.D. in scienze dell'educazione all'Universit\u00e0 di New York.\nNel 1933 si trasfer\u00ec in Florida, dove cominci\u00f2 a scrivere su argomenti di dietetica e medicina alternativa con lo pseudonimo di Raymond W. Bernard. In seguito alla morte del padre, che aveva lasciato un'assicurazione sulla vita, poteva contare su un assegno mensile inviatogli dalla madre, grazie a cui poteva vivere, viaggiare e pubblicare i suoi scritti. Siegmeister fu influenzato dagli scritti di Alexis Carrel, George R. Clements e Theos Bernard e cominci\u00f2 ad interessarsi di spiritualit\u00e0, esoterismo, antichi misteri e personaggi storici connessi con le religioni. In seguito inizi\u00f2 a concepire l'utopia riguardante la creazione di una perfetta comunit\u00e0 umana libera dalle influenze corrotte della moderna civilt\u00e0.\nDopo avere avviato senza successo una societ\u00e0 di affari con George R. Clements, nel 1941 Siegmeister si trasfer\u00ec in Ecuador, dove incontr\u00f2 John Wierlo (Johnny Lowewisdom). I due fecero progetti per la creazione nella giungla ecuadoriana di una comunit\u00e0 basata sulle loro idee utopiche. Tra loro emersero tuttavia diversit\u00e0 di vedute, perch\u00e9 Siegmeister voleva dare origine ad una razza superiore, mentre Wierlo voleva creare solo \"una comunit\u00e0 di santi\".\nA seguito dei disaccordi con Wierlo, Siegmeister ritorn\u00f2 negli USA, dove continu\u00f2 a scrivere libri sulla salute sotto lo pseudonimo di Robert Raymond. Successivamente torn\u00f2 in Sud America, dove cominci\u00f2 a pubblicare i suoi libri sulla salute con lo pseudonimo di Uriel Adriana.\nNel 1955, a seguito della morte della madre, ricevette la sua parte di eredit\u00e0 e si trasfer\u00ec in Brasile, con l'idea di comprare un terreno per creare la sua comunit\u00e0 utopica. Siegmeister cominci\u00f2 ad interessarsi del pericolo di fallout nucleare a seguito di una guerra atomica e cominci\u00f2 ad effettuare ricerche per trovare i luoghi pi\u00f9 sicuri della Terra al riparo dal pericolo delle radiazioni. A seguito delle sue frequentazioni di ambienti esoterici, allarg\u00f2 i suoi interessi ai miti di Atlantide e Agarthi e agli UFO.\nNel 1964 riusc\u00ec a trovare a New York un editore che sotto lo pseudonimo di Raymond W. Bernard pubblic\u00f2 il suo libro \"The Hollow Hearth\", che aveva come argomento la teoria della Terra cava.\nSiegmeister mor\u00ec di polmonite in Brasile nel 1965.\nTeorie sugli UFO e la Terra cava.\nSiegmeister \u00e8 diventato popolare per la sua teoria della Terra cava, che ha messo in correlazione con gli UFO. Le sue teorie sono state sviluppate nei libri \"Flying Saucers from the Earth Enterior\" e \"The Hollow Earth\", quest'ultimo tradotto in italiano con il titolo \"Il grande ignoto\".\nSecondo Siegmeister, la Terra sarebbe cava e all'interno di essa abiterebbe una civilt\u00e0 molto avanzata. Vi sarebbero due aperture in prossimit\u00e0 dei Poli e vari tunnel sotterranei, che condurrebbero a questo continente interno; l'entrata di uno di questi tunnel sarebbe in Brasile. Gli UFO non proverrebbero da altri mondi, ma dall'interno della Terra; per tale motivo, quest'idea sull'origine degli UFO viene chiamata \"ipotesi intraterrestre\".\nLa teoria della Terra cava non ha alcun riscontro scientifico e viene relegata nell'ambito della pseudoscienza.\nTra le ipotesi sull'origine degli UFO, quella intraterrestre \u00e8 stata definita \"la pi\u00f9 fantasiosa\" e in campo ufologico ha pochi sostenitori. Tra essi si pu\u00f2 citare John Rhodes, secondo cui i cosiddetti rettiliani, presunti alieni oggetto di varie teorie della cospirazione extraterrestre, non sarebbero di origine spaziale, ma discenderebbero dai dinosauri terrestri e vivrebbero in cavit\u00e0 sotterranee del nostro stesso pianeta. A sostegno delle sue tesi pseudoscientifiche, Rhodes ha fondato un centro di ricerca.\nLibri pubblicati.\nSiegmeister ha pubblicato 47 libri (alcuni in pi\u00f9 volumi), a cui si aggiunge l'introduzione al libro di Julius Hensel intitolato \"Bread from Stones\"."}
{"id": "3880656", "revid": "767487", "url": "https://it.wikipedia.org/wiki?curid=3880656", "title": "Japonesque", "text": "Japonesque \u00e8 il decimo album in studio della cantante giapponese Koda Kumi, pubblicato il 25 gennaio 2012.\nDescrizione.\nL'album \u00e8 stato pubblicato in quattro formati: CD only (include un unico CD di 19 tracce); CD+DVD (include un CD di 19 tracce e un DVD con 17 video musicali); CD+2DVD (include un CD di 19 tracce, un DVD con 17 video musicali e un altro DVD contenente i nove spot dei suoi album precedenti); CD+Goods (include un CD di 19 tracce e poster dei suoi album precedenti)."}
{"id": "3880657", "revid": "339392", "url": "https://it.wikipedia.org/wiki?curid=3880657", "title": "Giudaico", "text": ""}
{"id": "3880658", "revid": "767487", "url": "https://it.wikipedia.org/wiki?curid=3880658", "title": "Henry Alken", "text": "Biografia.\nFiglio del pittore inglese Samuel Alken, si occup\u00f2 di soggetti sportivi ed umoristici, con caldo successo.\nLe sue raccolte pi\u00f9 celebri sono \"The national sports of Great Britain\" (1821), \"Sporting scrap book\" (1824), \"Sporting sketches\" (1827)."}
{"id": "3880662", "revid": "287204", "url": "https://it.wikipedia.org/wiki?curid=3880662", "title": "Morir\u00f2 d'amore (singolo)", "text": ""}
{"id": "3880663", "revid": "163662", "url": "https://it.wikipedia.org/wiki?curid=3880663", "title": "Freya (nome)", "text": "Origine e diffusione.\nContinua il nome norreno \"Freyja\", che significa \"signora\"; \u00e8 quindi affine dal punto di vista semantico ai nomi Marta, Donna, Creusa, Lia, Despina, Matrona e Sara.\nFreya era la dea dell'amore e della bellezza nella mitologia norrena. Friday, che in inglese significa venerd\u00ec, \u00e8 appunto il giorno dedicato a Freya nel calendario norreno/germanico e nei suoi derivati moderni come l'inglese.\nOnomastico.\nIn quanto nome adespota, ovvero che non ha santa patrona, l'onomastico si festeggia in occasione di Ognissanti, il 1\u00ba novembre."}
{"id": "3880665", "revid": "124123", "url": "https://it.wikipedia.org/wiki?curid=3880665", "title": "Samuel Alken", "text": "Attivo (1780-1798) a Londra, fu apprezzato acquerellista di paesaggi.\nTra le sue opere \"Views in Cumberland and Westmoreland\" (1796) e \"Aquatint views in North Wales\" (1798)\nIl suo terzo figlio, Henry Alken, fu anch'egli pittore ed incisore di fama."}
{"id": "3880666", "revid": "1305772", "url": "https://it.wikipedia.org/wiki?curid=3880666", "title": "Frej", "text": ""}
{"id": "3880667", "revid": "47767", "url": "https://it.wikipedia.org/wiki?curid=3880667", "title": "Frejr", "text": ""}
{"id": "3880673", "revid": "767487", "url": "https://it.wikipedia.org/wiki?curid=3880673", "title": "Santeri Alkio", "text": "Scrisse con penetrazione psicologica nelle sue opere nelle quali si riscontra sempre una maturazione morale dei personaggi."}
{"id": "3880689", "revid": "767487", "url": "https://it.wikipedia.org/wiki?curid=3880689", "title": "Fran\u00e7ois Allain-Targ\u00e9", "text": "Fond\u00f2 con L\u00e9on Gambetta la \"Revue politique\" e dopo Napoleone III fu prefetto (1870), deputato (1876-1885), ministro delle finanze (1881) e ministro dell'Interno (1885)"}
{"id": "3880690", "revid": "106268", "url": "https://it.wikipedia.org/wiki?curid=3880690", "title": "Aldo Raimondi (calciatore)", "text": "Carriera.\nGiocatore.\nDopo gli esordi in Serie D con la Pro Salerno, disputa due campionati di Serie C con il Matera e la Reggina.\nDebutta in Serie B con il Como nel campionato 1976-1977 e rimane per due stagioni con i lariani, prima di passare al Catania in Serie C1.\nNel campionato di Serie B 1979-1980 torna a vestire la maglia del Matera; con la squadra lucana, matricola della serie cadetta, mette a segno alla prima giornata il gol pi\u00f9 veloce della stagione, passando in vantaggio contro il allo Stadio Luigi Ferraris.\nDopo la retrocessione dei lucani al termine del campionato, torna al Catania disputando un'altra stagione in Serie B, per passare successivamente al Francavilla ed al Casarano in Serie C1, ed infine terminare la carriera da professionista nel 1985 con l'Isernia in Serie C2. Nel 1985 passa al con cui colleziona 22 presenze ed una rete\nIn totale ha collezionato 82 presenze e 2 gol in quattro campionati di Serie B disputati con Como, Matera e Catania.\nAllenatore.\nDa allenatore siede a pi\u00f9 riprese sulla panchina del Matera, dapprima subentrando ad Angelo Carrano nel corso del Campionato Interregionale 1989-1990, poi per poche giornate nel campionato di Serie C2 1994-1995.\nNel 2005 allena la Salernitana Sport che, dopo l'esclusione dal campionato di Serie B, disputa la Terza Categoria giocando a San Cipriano Picentino prima di essere esclusa da tutti i campionati nel 2006.\nTorna ad allenare il Matera nel campionato di Serie D 2006-2007, conducendo alla salvezza una squadra di giovani, ed inizia ad allenare i lucani anche nel campionato successivo quando viene esonerato dopo 6 giornate in cui ottiene 4 sconfitte consecutive e 2 pareggi, con il Matera al terz'ultimo posto in classifica.\nDopo tre anni in cui allena squadre giovanili di Salerno, torna in Basilicata alla guida del Varisius Matera che disputa la Promozione lucana 2010-2011.\nAttualmente allena il \"Real Pontecagnano\" nel Campionato di Promozione girone D (Salerno) (annata 2015 / 2016)."}
{"id": "3880692", "revid": "648716", "url": "https://it.wikipedia.org/wiki?curid=3880692", "title": "Tram Edison serie 405-414", "text": "Le vetture serie 405 \u00f7 414 della Edison erano una serie di elettromotrici tranviarie a due piani a carrelli, progettate per l'esercizio sulla tranvia interurbana Milano-Monza.\nStoria.\nLe vetture furono costruite nel 1900, in occasione dell'elettrificazione della linea, e costituirono le prime vetture a carrelli della rete interurbana milanese. Le vetture avevano la particolarit\u00e0 di montare, nei mesi estivi, un piano superiore aperto, detto \"imperiale\".\nPer l'esercizio, venne costruita anche una serie di 10 rimorchiate, numerate da 550 a 559, che fra il 1913 e il 1919 vennero motorizzate, costituendo la serie 424 \u00f7 433, dalle caratteristiche molto simili, ma riconoscibile per il vestibolo centrale.\nNel 1919 le vetture passarono alla STEL, che provvide a eliminare il piano superiore, cosa che fece assumere loro il soprannome di \"decapitate\". Fra il 1922 e il 1925 furono rinumerate 10 \u00f7 19.\nNel 1939 le vetture entrarono nel parco ATM, mantenendo la stessa numerazione, e ottenendo il soprannome di \"tipo Monza\".\nNel dopoguerra, ormai sostituite da motrici pi\u00f9 moderne, vennero assegnate a linee di minore importanza come la Milano-Corsico e la Milano-Cinisello con diramazione Torretta-Sesto.\nFurono accantonate e demolite in seguito alla soppressione della Milano-Corsico nel 1966.\nLivree.\nInizialmente la cassa era coperta di doghe di legno teak non verniciato, che vennero rimosse intorno al 1910, sostituite da una livrea bianco gesso, che fu mantenuta sotto la gestione STEL.\nCol passaggio all'ATM, le vetture assunsero una colorazione a due toni di verde, simile a quella dei tram urbani, ma con un caratteristico disegno frontale \"a scudo\"."}
{"id": "3880693", "revid": "46959072", "url": "https://it.wikipedia.org/wiki?curid=3880693", "title": "Horror Movie - Una saga da paura!", "text": ""}
{"id": "3880694", "revid": "709565", "url": "https://it.wikipedia.org/wiki?curid=3880694", "title": "Koko il Clown", "text": "Koko il clown (Koko the Clown, \"Koko the clown\") \u00e8 un personaggio animato di fantasia creato da Max Fleischer.\nStoria.\n\u00c8 un personaggio creato dopo l'invenzione di Max Fleischer del rotoscope, una tecnica di animazione che donava pi\u00f9 realismo al movimento dei personaggi. Per testare la sua invenzione, Max fotografa vestito da clown suo fratello Dave Fleischer; cos\u00ec usando come prototipo il fratello nasce Koko il clown.\n\u00c8 protagonista della serie Out of the Inkwell, prodotta tra il 1918 ed il 1929 (la serie fu il risultato di tre cortometraggi sperimentali che Max Fleischer produsse autonomamente tra il 1914 ed il 1916 proprio per testare il rotoscope).\nLa serie ebbe enorme successo e fu distribuita anche dalla Warner Brothers. All'inizio il protagonista venne chiamato \"The Clown\", poi \"Fleischer's Clown\" (il clown di Fleischer), infine nel 1923 venne chiamato \"Ko-Ko\" e con l'arrivo nello stesso anno dell'animatore Dick Huemer assunse definitivamente quel nome e l'aspetto finale: grazie a questo tutta la serie aument\u00f2 la sua qualit\u00e0.\nNel 1924, Fleischer decise di creare una nuova serie chiamata \"Ko-Ko Song Car-Tunes\", dove Ko-Ko era il protagonista. Caratteristica innovativa della serie era l'utilizzo del sonoro, per la prima volta utilizzato nel cartone animato \"My Old Kentucky Home\", un anno prima del film \"Il cantante di jazz\" e due anni prima del cartone animato \"Steamboat Willie\".\nRinascita e apparizioni.\nNel 1931, Koko divenne protagonista nella nuova Fleischer Talkartoons assieme a Betty Boop e Bimbo. L'ultima apparizione di Koko risale nel cartone di Betty Boop \"Ha! Ha! Ha\" del 1934, un remake degli episodi di \"Out of the silent Inkwell\" e \"The Cure\" del (1924). Koko fu protagonista anche di un cameo in \"Toys Will Be Toys\" (1949) un cartone a colori, uno dei rinati \"Songs Screen\", una serie prodotta dalla Famous Studios. Una versione a colori di Koko apparve anche in un cameo nella scena finale di \"Chi ha incastrato Roger Rabbit\".\nLa nuova serie.\nNel 1958, Max Fleischer decise di rilanciare per la televisione \"Out of the Inkwell\". Tra il 1960 e il 1961 da Hal Seeger, furono prodotti 100 episodi a colori. Il regista far\u00e0 resuscitare Koko e altri personaggi della serie.\nAltre apparizioni.\nCab Calloway prest\u00f2 la sua voce a Koko il Clown che canta \"St. James Infirmary Blues\" nel cartone animato \"Betty Boop's Snow White\" (1933) di Max e Dave Fleischer, dove lo stesso Cab Calloway venne roto-scansionato per far ballare con i suoi stessi movimenti Koko il Clown."}
{"id": "3880698", "revid": "767487", "url": "https://it.wikipedia.org/wiki?curid=3880698", "title": "Powder and Smoke", "text": "Powder and Smoke \u00e8 un cortometraggio muto comico del 1924 diretto da James Parrott con Charley Chase."}
{"id": "3880699", "revid": "287204", "url": "https://it.wikipedia.org/wiki?curid=3880699", "title": "Larva (disambigua)", "text": ""}
{"id": "3880700", "revid": "46959173", "url": "https://it.wikipedia.org/wiki?curid=3880700", "title": "Tram STEL serie 10-19", "text": ""}
{"id": "3880706", "revid": "46959270", "url": "https://it.wikipedia.org/wiki?curid=3880706", "title": "Tram ATM serie 10-19", "text": ""}
{"id": "3880711", "revid": "28592", "url": "https://it.wikipedia.org/wiki?curid=3880711", "title": "Chiesa di Sant'Andrea Della Valle (Roma)", "text": ""}
{"id": "3880712", "revid": "15756", "url": "https://it.wikipedia.org/wiki?curid=3880712", "title": "Jems Robert Koko Bi", "text": "Artista di fama internazionale, la sua carriera artistica \u00e8 coronata da numerosi premi, tra cui il \"Premio Giovani Talenti\" della Biennale di Dakar 2000. Il suo nome \u00e8 stato inserito nel volume \"Arti Africane del ventesimo secolo\".\nBiografia.\nLaureatosi nel 1994 presso l'Institut National Sup\u00e9rieur des Arts and Cultural Action (INSAAC) ad Abidjan, l'artista vive in Africa fino al 1997, quando la vincita di una borsa di studio lo porta ad iscriversi presso l'Accademia di Belle Arti di D\u00fcsseldorf, dove nel 2000 consegue un master con il professor Klaus Rinke.\nAttualmente vive e lavora a Essen, in Germania.\nFilosofia di lavoro.\nIl lavoro di Koko Bi \u00e8 frutto di una ricerca interiore che lo porta a rappresentare ci\u00f2 che \u00e8 importante per lui.\nLe tematiche da lui trattate riguardano la guerra e le conseguenze del colonialismo, ma l'artista non intende cercare risoluzioni per rinnovare il mondo, e la sua \u00e8 piuttosto un'indagine intimistica sui propri valori. Tutto il suo lavoro \u00e8 informato dal dualismo della propria vita, trascorsa tra l'Europa e l'Africa, la cui cultura condiziona fortemente i temi da lui affrontati.\nOpere.\nKoko Bi \u00e8 principalmente uno scultore del legno. L'artista utilizza la tecnica tradizionale della scultura, senza aggiungere alcuna saldatura ne alcun altro materiale alle sue opere. Nonostante la semplicit\u00e0 tecnica, i suoi lavori sono una mirabile espressione di potenza e maest\u00e0.\nMostre collettive.\n2000"}
{"id": "3880713", "revid": "287204", "url": "https://it.wikipedia.org/wiki?curid=3880713", "title": "Denis Vairasse", "text": "Biografia.\nSoldato francese nella campagna d'Olanda, abbandon\u00f2 presto la vita militare per l'insegnamento.\nNato in una famiglia ugonotta e fuggito dalla Francia anche per evitare le persecuzioni religiose, divenne notevolmente famoso per \"The History of the Sevarites or Sevarambi\", pubblicato in prima edizione (incompleta) a Londra nel 1675, e poi, completo, in francese (ad Amsterdam, per evitare la censura) nel 1678, e quindi rimaneggiato ed accresciuto dall'autore in edizioni successive, sia in inglese sia in francese.\nQuesto romanzo si presentava (con un artificio retorico comune in letteratura, si pensi ai \"Promessi sposi\"), come la veridica relazione di viaggio di un certo capitano Siden nella \"Terra Australe\" (un'isola-continente immaginaria, che si presumeva comprendesse la quasi sconosciuta Australia ed altre terre fino alla Terra del Fuoco). L'opera fu per\u00f2 considerata vera da molti dei suoi lettori, o almeno verosimile, e cos\u00ec fu recensita dal \"Journal de Scavants\" nel 1679 (anche se, probabilmente, solo per poter aggirare i limiti della censura).\nIn realt\u00e0 lo Sevarambi immaginato da Variasse era un continente utopico, utilizzato per svolgere delle critiche filosofico-politico alle religioni rivelate (ed in particolare a quella cattolica del XVII secolo), e per immaginare modi differenti (vicini al pensiero libertino e al razionalismo proto-illuminista inglese) di immaginare il governo e la societ\u00e0. Quest'opera, sia pure senza ottenere una grande rilevanza, fu per\u00f2 presente in molte biblioteche di illuministi successivi, come romanzo filosofico, ottenendo diverse traduzioni nelle diverse lingue europee (in italiano nel 1728). Fu comunque citato da Montesquieu (capitolo VI dello Spirito delle Leggi) e molto apprezzata da Swift."}
{"id": "3880719", "revid": "1522738", "url": "https://it.wikipedia.org/wiki?curid=3880719", "title": "Scatola di Lemarchand", "text": ""}
{"id": "3880721", "revid": "761672", "url": "https://it.wikipedia.org/wiki?curid=3880721", "title": "Diaspora (social network)", "text": ""}
{"id": "3880722", "revid": "767487", "url": "https://it.wikipedia.org/wiki?curid=3880722", "title": "Hard Knocks (film 1924)", "text": "Hard Knocks \u00e8 una comica muta del 1924 diretta da James Parrott con protagonista il fratello Charley Chase.\nIl film fu distribuito il 2 marzo 1924."}
{"id": "3880726", "revid": "344646", "url": "https://it.wikipedia.org/wiki?curid=3880726", "title": "Raymond W. Bernard", "text": ""}
{"id": "3880734", "revid": "767487", "url": "https://it.wikipedia.org/wiki?curid=3880734", "title": "Jean-Albert Gr\u00e9goire", "text": "Biografia.\nSi tratta di un personaggio noto agli appassionati di storia dell'automobile per la sua poliedricit\u00e0, per la sua personalit\u00e0 vulcanica e per le sue idee innovative, anche se non sempre coronate da successo. Non va confuso con \"Pierre-Joseph Gr\u00e9goire\", quest'ultimo fondatore della Casa automobilistica \"Gr\u00e9goire et Cie.\".\nL'infanzia di Gr\u00e9goire ebbe quasi subito un tremendo trauma, quando a 9 anni rimase orfano di entrambi i genitori. Fu allevato quindi da uno zio che per ironia della sorte era un facoltoso appassionato di automobili. Il giovane crebbe sano sia intellettualmente sia fisicamente (pratic\u00f2 diversi sport, tra cui anche l'atletica, divenendo campione francese sui 100 metri nel 1919). Alla vigilia della prima guerra mondiale venne iscritto al Politecnico di Parigi dove rimase per un paio di anni, per poi scegliere la facolt\u00e0 di legge, disciplina nella quale riusc\u00ec a conseguire la laurea poco dopo la fine del conflitto.\nDopo la laurea, Gr\u00e9goire trov\u00f2 un primo impiego in una ditta tessile, dopodich\u00e9 emigr\u00f2 nel Madagascar, dove ebbe una breve esperienza lavorativa presso una compagnia petrolifera. Tornato a Parigi, apr\u00ec nel 1924 una piccola officina con alcuni amici, dove ebbe modo di scoprire la sua vera vocazione: quella per le invenzioni in campo ingegneristico, ed in particolare in quello automobilistico. Dopo breve tempo, quindi, assieme all'amico Pierre Fenaille, fond\u00f2 la \"Tracta\", una piccola Casa automobilistica intenzionata a promuovere soluzioni d'avanguardia, come la trazione anteriore, all'epoca guardata con sospetto, data la sua natura avveniristica.\nPer costruire i loro modelli Gr\u00e9goire e Fenaille studiarono e realizzarono quello che pu\u00f2 essere definito il primo giunto omocinetico della storia, noto anche come \"giunto Tracta\" e montato su tutti i modelli della Casa di Asni\u00e8res, sia di serie che da competizione. I successi in campo sportivo (vanno ricordate le vittorie alla 24 Ore di Le Mans degli anni 1926 e 1927) e le doti dialettiche di Gr\u00e9goire che seppero convincere la clientela permisero alla piccola azienda di accumulare un piccolo tesoro durante la seconda met\u00e0 degli anni venti ed i primi anni del decennio seguente. Tra i clienti pi\u00f9 rilevanti di Gr\u00e9goire e Fenaille vanno senz'altro citati la DKW, la Adler, la Chenard &amp; Walcker, la Citro\u00ebn e dopo la seconda guerra mondiale anche la Land Rover.\nNei tardi anni trenta, qualche anno dopo la chiusura della Tracta a seguito della grave crisi economica del 1929, Gr\u00e9goire lavor\u00f2 in collaborazione con la Hotchkiss, ed in particolare con la Amilcar, rilevata qualche tempo prima dalla Hotchkiss stessa. Grazie a Gr\u00e9goire prese vita la Amilcar Compound, una delle auto pi\u00f9 innovative del decennio, poich\u00e9 univa pi\u00f9 soluzioni tecniche d'avanguardia per l'epoca, come la trazione anteriore, la carrozzeria a scocca portante, le sospensioni a ruote indipendenti sui due assi e l'utilizzo della lega leggera Alpax, quest'ultima inventata proprio da Gr\u00e9goire. Ma nonostante i suoi indiscutibili contenuti, la vettura non ebbe successo: nel frattempo, le nere nubi del nuovo conflitto stavano profilandosi all'orizzonte. La corsa agli armamenti e gli approvvigionamenti di carburante da parte delle varie nazioni, suggerirono a Gr\u00e9goire l'idea di una vettura a trazione elettrica. Con l'arrivo della guerra, il genio di Gr\u00e9goire fu notato anche dalle forze naziste, che provarono a persuaderlo a collaborare con loro. \nMa Gr\u00e9goire rifiut\u00f2 per ovvii motivi: per tutta risposta, egli ricevette dai nazisti l'ordine di non dedicarsi pi\u00f9 ad alcun progetto. Gr\u00e9goire, invece, continu\u00f2 con i suoi progetti ed in particolare a quello della gi\u00e0 citata auto elettrica: progettata e realizzata in collaborazione con la CGE, una compagnia fornitrice di energia elettrica, e con la Tudor, un'azienda produttrice di batterie, nacque cos\u00ec una vettura nota semplicemente come CGE Tudor e venduta durante il conflitto in circa 200 esemplari. Sempre durante il conflitto, Gr\u00e9goire progett\u00f2 la \"ACG\", un prototipo di vettura a trazione anteriore e scocca portante in Alpax. Durante l'ultimo periodo della guerra, Gr\u00e9goire arriv\u00f2 per brevissimo tempo a trovarsi persino a capo della SIMCA, poich\u00e9 il patron Enrico Teodoro Pigozzi venne indagato per presunto collaborazionismo con i tedeschi e quindi estromesso dalla sua stessa azienda. Ma fu una parentesi di brevissima durata, durante la quale Gr\u00e9goire prov\u00f2 a concretizzare maggiormente il progetto \"ACG\".\nAl termine del conflitto, svanita la possibilit\u00e0 di concretizzare il progetto \"Simca ACG\", Gr\u00e9goire prov\u00f2 a venderlo anche ad altre Case automobilistiche, tra cui la Fiat e la Kaiser, ma nessuno parve realmente interessato. Alla fine fu la Hartnett, una piccola azienda australiana, ad acquisire la licenza per produrre una piccola serie di vetture sulla base del progetto ACG. Ma il vero utente finale di tale progetto si trovava da sempre in Francia ed era la Panhard, che utilizz\u00f2 l'idea di Gr\u00e9goire per realizzare la Panhard Dyna X.\nArchiviato finalmente il progetto \"ACG\", Gr\u00e9goire pens\u00f2 di applicare le stesse innovazioni su di una vettura di fascia pi\u00f9 alta, intorno ai due litri di cilindrata. Il progetto fu venduto alla Hotchkiss, con cui Gr\u00e9goire aveva gi\u00e0 avuto a che fare poco prima dell'avvento della guerra. Fu cos\u00ec che nacque la Hotchkiss Gr\u00e9goire del 1952, una vettura che addirittura portava il nome del suo progettista, ma che di fatto riscosse uno scarso successo. Sulla stessa base meccanica, per\u00f2, vennero costruiti altri dieci esemplari con carrozzeria roadster realizzata da Henri Chapron.\nSempre nel 1952, Gr\u00e9goire present\u00f2 un nuovo prototipo realizzato in collaborazione con la SOCEMA, un'azienda di costruzioni elettriche e meccaniche. Tale prototipo, noto semplicemente come SOCEMA-Gr\u00e9goire, era caratterizzato dal motore con turbina a gas e dal fatto di essere stata la prima ed unica vettura a trazione posteriore tra quelle progettate da Gr\u00e9goire.\nQualche tempo dopo, nel 1956, progett\u00f2 e realizz\u00f2 la Gr\u00e9goire Sport, una roadster a tre posti caratterizzata da un nuovo tipo di sospensioni a flessibilit\u00e0 variabile, antenate delle odierne sospensioni a taratura variabile che si sarebbero diffuse solo cinquant'anni dopo e solo su vetture di prestigio.\nDopo la \"Gr\u00e9goire Sport\", l'instancabile progettista-inventore (ma egli si \u00e8 sempre definito \"ricercatore\"), realizz\u00f2 i paraurti ad assorbimento pneumatico d'urto, utilizzati in alcuni esemplari della Renault Dauphine. L'ultima vettura costruita da Jean-Albert Gr\u00e9goire fu un furgone con carrozzeria in alluminio e trazione elettrica, dopodich\u00e9 si ritir\u00f2 dall'attivit\u00e0.\nOltre ad essere stato un indiscusso genio in campo automobilistico, Gr\u00e9goire era anche un intenditore di vini ed un pianista, perci\u00f2 la sua personalit\u00e0 era talmente eclettica da spaziare in altri campi completamente diversi.\nMor\u00ec a Parigi nel 1992."}
{"id": "3880749", "revid": "838137", "url": "https://it.wikipedia.org/wiki?curid=3880749", "title": "Primiano Muratori", "text": "Biografia.\nIl padre Rinaldo si era trasferito a Roma alla fine della prima guerra mondiale nel 1918 e Primiano pass\u00f2 i primi cinque anni della sua vita nella piccola trattoria gestita dal padre. Nel 1930 il padre ottenne la gestione della mensa degli stabilimenti cinematografici Cines che mantenne per cinque anni fino a quando un incendio non distrusse la struttura e con essa la mensa.\nNel 1939 Muratori entr\u00f2 a lavorare a Cinecitt\u00e0 come apprendista macchinista e dopo circa un anno pass\u00f2 al settore fonici dove frequent\u00f2 un corso di formazione tenuto dall'ingegner Giovanni Paris, e fu assistente dell'ingegner Vittorio Trentino. Durante la seconda guerra mondiale gli stabilimenti cinematografici vennero chiusi dai tedeschi e riaprirono poi a guerra finita nel 1945. Alla ripresa dell'attivit\u00e0 lavor\u00f2 per un anno nel doppiaggio e nel 1947 torn\u00f2 a Cinecitt\u00e0 collaborando alla realizzazione del film Il principe delle volpi della 20th Century Fox, che fu il suo primo lavoro importante.\nContinu\u00f2 poi nella sua professione di fonico e nel 1962 ide\u00f2 il cinedisco che venne brevettato nel 1963 e presentato alla fiera di Milano nel 1964. Dal 1968 divenne caporeparto fonico mansione nella quale continu\u00f2 ad operare fino al 1995, collaborando alla realizzazione di oltre cento film, quando prest\u00f2 la sua opera alla realizzazione del film Il paziente inglese di Anthony Minghella (solo provini)."}
{"id": "3880753", "revid": "1494169", "url": "https://it.wikipedia.org/wiki?curid=3880753", "title": "Aldo Raimondi", "text": ""}
{"id": "3880762", "revid": "287204", "url": "https://it.wikipedia.org/wiki?curid=3880762", "title": "Composizioni di Nikolaj Andreevi\u010d Rimskij-Korsakov", "text": "Lista delle composizioni di Nikolaj Andreevi\u010d Rimskij-Korsakov (1844-1908), ordinate per genere.\nCantate.\nRomanze, cantate e duetti.\n(Nota: per leggere i testi di molte cantate di Rimskij-Korsakov, vedere Rimsky-Korsakov page su the Lied and Art Song Texts site. Le composizioni di seguito elencate sono per voce solista con accompagnamento di pianoforte se non indicato diversamente)."}
{"id": "3880764", "revid": "287204", "url": "https://it.wikipedia.org/wiki?curid=3880764", "title": "Catal\u00e1nico", "text": ""}
{"id": "3880765", "revid": "287204", "url": "https://it.wikipedia.org/wiki?curid=3880765", "title": "Qatalanit", "text": ""}
{"id": "3880772", "revid": "713612", "url": "https://it.wikipedia.org/wiki?curid=3880772", "title": "Mereto", "text": ""}
{"id": "3880780", "revid": "298229", "url": "https://it.wikipedia.org/wiki?curid=3880780", "title": "Migliori prestazioni italiane nel lancio del martello", "text": "La lista delle migliori prestazioni italiane nel lancio del martello, aggiornata periodicamente dalla Federazione Italiana di Atletica Leggera, raccoglie i migliori risultati di tutti i tempi degli atleti italiani nella specialit\u00e0 del lancio del martello.\nMaschili.\n\"Statistiche aggiornate al 12 gennaio 2022.\"\nFemminili.\n\"Statistiche aggiornate al 13 febbraio 2022.\""}
{"id": "3880783", "revid": "599013", "url": "https://it.wikipedia.org/wiki?curid=3880783", "title": "Sambuca di Sicilia (vino)", "text": "Sambuca di Sicilia \u00e8 una DOC istituita con decreto dell'11/07/02 pubblicato sulla gazzetta ufficiale 05/08/02 n\u00b0 182.\nComprende vini prodotti nel comune di Sambuca di Sicilia, in provincia di Agrigento.\nTecniche di produzione.\nI nuovi impianti ed i reimpianti dovranno essere allevati ad alberello o a controspalliera ed avere una densit\u00e0 di 3.200 ceppi/ettaro per i vitigni a bacca rossa e di 3.400 ceppi/ettaro per quelli a bacca gialla.\n\u00c8 vietata ogni pratica di forzatura, ma consentita l'irrigazione di soccorso.\nTutte le operazioni di vinificazione debbono essere effettuate nella zona DOC."}
{"id": "3880786", "revid": "1243", "url": "https://it.wikipedia.org/wiki?curid=3880786", "title": "Ferrovia Limerick-Tralee", "text": ""}
{"id": "3880788", "revid": "1243", "url": "https://it.wikipedia.org/wiki?curid=3880788", "title": "Ferrovia Tralee-Limerick", "text": ""}
{"id": "3880792", "revid": "1776051", "url": "https://it.wikipedia.org/wiki?curid=3880792", "title": "Mumble", "text": "Mumble \u00e8 un'applicazione voice over IP (VoIP) multipiattaforma rilasciata con licenza libera. Progettata principalmente per l'utilizzo da parte di giocatori, \u00e8 simile a programmi come TeamSpeak e Ventrilo.\nMumble utilizza un'architettura client-server dove gli utenti si parlano eseguendo la connessione al server stesso. Ha un'interfaccia molto semplice. Tutte le comunicazioni sono criptate per garantire la privacy degli utenti."}
{"id": "3880830", "revid": "155634", "url": "https://it.wikipedia.org/wiki?curid=3880830", "title": "Monte Carlo Open 1991 - Singolare", "text": "Il singolare del Monte Carlo Open 1991 \u00e8 stato un torneo di tennis facente parte dell'ATP Tour.\nAndrej \u010cesnokov era il detentore del titolo ma \u00e8 stato sconfitto nei quarti di finale da Boris Becker.\nSergi Bruguera ha sconfitto in finale Boris Becker per 5\u20137, 6\u20134, 7\u201366, 7\u201364."}
{"id": "3880836", "revid": "256896", "url": "https://it.wikipedia.org/wiki?curid=3880836", "title": "UNCEM", "text": ""}
{"id": "3880838", "revid": "118635408", "url": "https://it.wikipedia.org/wiki?curid=3880838", "title": "Noialtri", "text": "Noialtri \u00e8 un romanzo familiare autobiografico di Sergej Donatovi\u010d Dovlatov, caratterizzato da dialoghi serrati e da una visione anticomunista, profondamente segnata dai crimini di Stalin. In questo romanzo troviamo brevi ritratti di pi\u00f9 famigliari, diverse generazioni di origine ebraica, in un'ottica temporale che parte dagli zar fino all'esilio dall'Unione Sovietica e il conseguente arrivo a New York."}
{"id": "3880840", "revid": "1711941", "url": "https://it.wikipedia.org/wiki?curid=3880840", "title": "Asura (Stargate)", "text": "Asura (designazione SGC: M7R-227, indirizzo Stargate: ) \u00e8 un pianeta immaginario dell'universo fantascientifico di Stargate Atlantis.\nStoria.\nPrima della Spedizione su Atlantide.\nDurante la guerra con i Wraith, i Lantiani costruirono un laboratorio sul pianeta, per via della presenza del \"Neutronium\", un materiale indispensabile per costruire le naniti. Esse avrebbero dovuto distruggere i Wraith a livello cellulare. Le naniti per\u00f2 non furono mai usate come arma e aggregandosi, assunsero forma umana. Comprendendo che non sarebbero mai stati l'arma che i Lantiani sperarono e, vedendoli come una futura minaccia oltre ad un errore di laboratorio, inviarono una flotta di navi di classe \"Aurora\" per devastare il pianeta e distruggere i Replicanti. Tuttavia, un ridotto numero di naniti sopravvisse e cominciarono a costruire la loro civilt\u00e0, modellando Asura come una nuova versione di Atlantide.\nContatto con la Spedizione.\nStudiando il database di Atlantide la spedizione scopr\u00ec tracce dell'esistenza di Lantani in vita su Asura, cos\u00ec, la squadra del colonnello John Sheppard e la dottoressa Elizabeth Weir giunsero su Asura per investigare. Prima di ritornare su Atlantide, la spedizione scopr\u00ec che gli abitanti di Asura non erano Lantiani, e quindi Antichi, ma una versione della Galassia di Pegaso dei Replicanti.\nRitenendoli una minaccia, l\"'Odyssey\" fu incaricata di sorvegliare il pianeta. In questo modo il Comando Stargate venne a sapere della creazione di un imminente flotta pronta ad attaccare Atlantide, cos\u00ec invi\u00f2 la nuova nave, la \"Apollo\" ad attaccare il cantiere di astronavi. L'attacco danneggi\u00f2 gravemente gli impianti degli Asurani ma essi furono in grado di attaccare Atlantide, costringendo la Spedizione a cambiare pianeta per la citt\u00e0.\nA corto di energia, la Spedizione di Atlantide decise di rubare uno Zero Point Module (ZPM) da Asura. Il piano ebbe successo ma non prima di aver attivato il comando degli Asurani, programmato dai Lantiani, di attaccare i Wraith.\nDopo aver scoperto la posizione di tutte le navi di classe \"Aurora\" degli Asurani, sparse in tutta la galassia, la Daedalus, ora potenziata, e la \"Apollo\" costrinsero la flotta asurana, dopo diversi raid, a ritirarsi sul loro pianeta. Rodney McKay ide\u00f2 quindi un piano per distruggere gli Asurani. Esso richiese 17 navi da guerra: la \"Daedalus\", la \"Apollo\", 7 navi alveari Wraith e 7 navi da guerra dei Viaggiatori (inclusa la \"Aurora\" stessa). Queste astronavi attaccarono il pianeta insieme, cercando di distruggere gli Asurani. McKay, con l'aiuto di un Replicante creato da lui che chiam\u00f2 Fran, concentr\u00f2 tutti gli Asurani in una massa enorme di naniti che cerc\u00f2 di affondare nel nucleo del pianeta, causandone la distruzione. L'esplosione distrusse tutti gli Asurani e tutta la loro flotta. Dal pianeta, prima che esplodesse, furono rubati tre ZPM che andarono uno a Wraith e due alla Spedizione di Atlantide.\nGli unici Replicanti che sopravvissero alla distruzione di Asura furono quelle del \"Gruppo di Niam\", che aspiravano ad ascendere ed erano stati esiliati dal pianeta a bordo di una nave di Classe Aurora.\nCuriosit\u00e0.\n\"Asura\" \u00e8 un termine del sanscrito vedico che indica, nel Vedismo, la classe degli D\u00e8i."}
{"id": "3880841", "revid": "73997", "url": "https://it.wikipedia.org/wiki?curid=3880841", "title": "Gimme All Your Luvin'", "text": ""}
{"id": "3880842", "revid": "73997", "url": "https://it.wikipedia.org/wiki?curid=3880842", "title": "Give me all your luvin", "text": ""}
{"id": "3880843", "revid": "73997", "url": "https://it.wikipedia.org/wiki?curid=3880843", "title": "Give me all your loving", "text": ""}
{"id": "3880845", "revid": "73997", "url": "https://it.wikipedia.org/wiki?curid=3880845", "title": "Give me all your lovin", "text": ""}
{"id": "3880847", "revid": "73997", "url": "https://it.wikipedia.org/wiki?curid=3880847", "title": "Give me all your luving", "text": ""}
{"id": "3880854", "revid": "767487", "url": "https://it.wikipedia.org/wiki?curid=3880854", "title": "Ibrahim Gnanou", "text": ""}
{"id": "3880856", "revid": "2128340", "url": "https://it.wikipedia.org/wiki?curid=3880856", "title": "Jacopo Sala", "text": "Caratteristiche tecniche.\nEsterno di piede destro di ottime qualit\u00e0 tecniche, viene utilizzato in tutti i ruoli della fascia da terzino e da ala offensiva. Dotato di ottima personalit\u00e0, in varie occasioni \u00e8 stato anche schierato come interno in un centrocampo a 3. Allo \u00e8 stato reinventato nel ruolo di regista a centrocampo da Thiago Motta, che lo ha impiegato pure nel ruolo di centrale difensivo nella retroguadia a 3. Le sue caratteristiche migliori sono la corsa, la velocit\u00e0 e il dribbling, oltre a essere un buon equilibratore.\nCarriera.\nClub.\nGli inizi.\nCresciuto nelle giovanili dell'Atalanta, a 15 anni ha firmato un contratto giovanile per la societ\u00e0 inglese del . Qui ha vinto la FA Youth Cup nel 2010, collezionando 43 presenze ed 11 gol dal 2008 al 2010. Nella stagione 2008-2009 \u00e8 stato schierato anche tre volte nella squadra delle riserve prima di diventare, nel 2009-2010, parte integrante della squadra. Nel 2010, anno in cui il Chelsea \u00e8 divenuto campione d'Inghilterra, dopo aver giocato alcune partite amichevoli ed essersi allenato con la prima squadra \u00e8 andato in panchina nell'ultima partita di campionato contro il .\nAmburgo.\nIl 3 giugno 2011 \u00e8 stato ceduto all', in Bundesliga, con cui ha firmato un contratto triennale fino al 30 giugno 2014, e scegliendo il numero 22. Dopo 2 presenze nella squadra riserve, il 22 gennaio 2012 esordisce fra i professionisti nella partita persa 5-1 contro il . La prima presenza da titolare arriva nella giornata successiva, nella vittoria 2-1 contro l'. Nella gara successiva sigla il suo primo gol in campionato nell'1-1 contro il Bayern Monaco. La sua stagione \u00e8 condizionata dagli infortuni muscolari.\nVerona.\nIl 24 luglio 2013 passa a titolo definitivo al Verona, neopromosso in serie A. Esordisce con la maglia gialloblu il 17 agosto nella partita di Coppa Italia -Verona (0-1). Il 1\u00ba settembre seguente debutta invece in serie A durante la partita -Verona (3-0), subentrando a gara in corso. Segna il suo primo gol nella sconfitta per 3-5 contro la Fiorentina, il 13 aprile 2014. La stagione successiva ha esordito il 6 gennaio 2015 dopo mesi di infortuni muscolari iniziati durante la preparazione estiva. Il 3 luglio seguente rinnova il proprio contratto fino al 2017. Trova pi\u00f9 continuit\u00e0 l'anno successivo giocando 18 partite prima di venire ceduto a gennaio. Con l'Hellas ha collezionato 49 presenze e 3 reti in 2 anni e mezzo.\nSampdoria.\nIl 30 gennaio 2016 viene acquistato in prestito con obbligo di riscatto dalla Sampdoria, che gli fa sottoscrivere un contratto valido fino a giugno 2020. Il giocatore sceglie la maglia numero 22. Il giorno dopo esordisce con maglia blucerchiata nella sconfitta 3-2 contro il . Il 3 febbraio 2016, durante Sampdoria-Torino, si procura una lesione muscolare ai flessori della gamba sinistra.\nSPAL.\nIl 2 settembre 2019 viene ceduto alla SPAL. Tuttavia, a seguito di prestazioni non convincenti, il 17 dicembre viene messo ai margini della rosa. Viene poi reintegrato in febbraio a seguito dell'esonero di Leonardo Semplici e l'arrivo di Luigi Di Biagio.\nSpezia.\nIl 5 settembre 2020 si trasferisce a titolo definitivo allo Spezia dove firma un contratto fino al 2022. Dopo una prima stagione in cui ha trovato poco spazio finendo ai margini della rosa durante la gestione di Vincenzo Italiano, nel 2021-2022 viene impiegato maggiormente da Thiago Motta, che lo reinventa nel ruolo di regista a centrocampo, tanto che il 6 novembre 2021 segna la sua prima rete con i liguri, decisiva per il successo casalingo sul Torino, tornando al gol in massima serie dopo oltre 6 anni.\nNazionale.\nNel 2006 ha giocato 9 partite con l'Under-16 italiana. Nel biennio 2007-2008, invece, ha preso parte a 8 incontri dell'Under-17, segnando un gol. La selezione con cui ha pi\u00f9 presenze \u00e8 l'Under-19: 13 presenze nel 2009-2011.\nIl 15 agosto 2012 esordisce con la Nazionale Under-21, nella partita amichevole Olanda-Italia (0-3). Il 6 settembre seguente realizza la sua prima e unica rete in Under-21 nella gara, valida per le Qualificazioni ad Euro 2013, vinta 7-0 contro il Liechtenstein.\nStatistiche.\nPresenze e reti nei club.\n\"Statistiche aggiornate al 23 gennaio 2022.\""}
{"id": "3880860", "revid": "124782051", "url": "https://it.wikipedia.org/wiki?curid=3880860", "title": "Scuola chirurgica preciana", "text": "La Scuola chirurgica preciana ebbe il suo apice in Val Castoriana alla fine del Medioevo e nel XVI secolo, sviluppandosi attorno al centro culturale e religioso dell'abbazia benedettina di sant'Eutizio.\nLa sua caratteristica distintiva fu quella di essere una scuola empirica, ovvero non sviluppatasi nell'ambito di un'universit\u00e0 ma a partire da osservazioni di tipo empirico. Si consolid\u00f2 in ambito prima contadino e familiare, con esperienze tramandatesi di padre in figlio fino a costituire nel tempo vere e proprie dinastie di chirurghi. Le famiglie di chirurghi preciani raggiunsero l'apice della propria fama nel Cinquecento. In questa epoca vengono citati in cronache e notizie riferite a famiglie di regnanti, non solo italiane ma anche europee. Furono noti per la particolare conoscenza chirurgica di patologie dell'occhio (la cataratta) e di quelle urologiche, come il mal della pietra curato mediante litotomia, o estrazione chirurgica dei calcoli\nLa storia.\nLe origini.\nLa chirurgia preciana sembra aver avuto Altre fonti indicano invece che queste conoscenze chirurgiche di oculistica ed urologia fossero collegate alla presenza ebraica nella zona, dopo le deportazioni operate da Vespasiano e Tito in Valnerina; la quale etnia, notoriamente avversa al consumo e al contatto con i suini, potrebbe essere stata relegata forzosamente alla guardiania di questo tipo di animali, che avrebbero poi studiato in relazione alla pratica della castrazione per il consumo alimentare dei Gentili. Altri, invece, fanno risalire l'origine della tradizione preciana dai contatti commerciali attraverso la via Nursina che collegava il centro Italia con il porto di Ancona che metteva in contatto il Medioriente e Bisanzio con l'Italia.\nGli storici che si sono maggiormente occupati del fenomeno dei chirurghi preciani sono due religiosi: padre Pirri S.J., parroco di Cerreto di Spoleto, e don Ansano Fabbi, parroco di Preci, i quali riferiscono l'origine della scuola in Valcastoriana alla presenza di monaci siriani in quelle terre. Nel territorio della Valnerina erano presenti punti di riferimento per la cura di varie malattie, come le acque termali sulfuree di Triponzo e quelle di Peschiera, presso Preci. La migrazione monastica in Valnerina avrebbe trovato poi nell'abbazia di Sant'Eutizio, fondata nel 450 dal santo monaco Eutizio, il proprio luogo di elezione. Qui, nelle selve circostanti, i monaci potevano osservare numerose ed importanti variet\u00e0 di piante medicinali tra cui la digitale, la felce, la centaura, la genziana. Narra la tradizione della zona che i monaci di Eutizio erano a tal punto esperti di cataratta da guarire perfino santo Spes, fondatore dell'abbazia insieme a sant'Eutizio, afflitto da decenni da tale malattia.\nArte chirurgica e monastero benedettino di Sant'Eutizio.\nOrigine empirica e successiva codificazione medioevale ad opera dei benedettini, costituirebbero il vero e proprio punto caratterizzante la chirurgia preciana che, nell'abbazia di Sant'Eutizio, avrebbe poi trovato un luogo stabile dove esercitarsi e svilupparsi. La regola di San Benedetto, nato nella vicinissima Norcia, infatti, prescriveva ai monaci di coltivare l'arte chirurgica e la farmacia: Accanto alla ricca biblioteca, provvista di ogni genere di incunabolo e trattato, nel X secolo, risultano esser stati presenti infatti trattati di medicina ed un fornitissimo \"armarium pigmentariorum\".\nNel 1089, inoltre, il codice eutiziano C. 6. annota, nel suo Calendario, la qualifica di \"medicus\" ad Adam: \"15 maggio obiit Adam diaconus et monachus et medicus nostrae congregationis\" dalla qual nota indirettamente si pu\u00f2 desumere il rilevante ruolo sociale assunto nella zona dall'arte chirurgica, oltre a confermare la presenza interna all'ambiente monastico di professionisti della chirurgia.\nDal monaco-chirurgo al chirurgo-laico.\nIl passaggio da una forma di conoscenza esercitata esclusivamente in ambito monastico ad una pratica diffusa in altri strati sociali, avvenne nel XIII secolo. Nella zona di Preci, tale passaggio, accadde dopo il quarto concilio lateranense del 1215, dove si vietava al clero l'esercizio della chirurgia: i monaci, anche se potevano continuare la raccolta di piante officinali, non potevano pi\u00f9 fare i chirurghi, richiamati, di fatto, ad una maggiore cura teologico-spirituale, eliminando una sovrapposizione di ruoli ritenuti troppo diversi nella figura del religioso.\nIl monaco-chirurgo, che operava in virt\u00f9 e su stimolo di valori esclusivamente religiosi, lasciava cos\u00ec il passo ad un tipo di medico che non agiva pi\u00f9 solo nell'ospizio claustrale: non pi\u00f9 il perseguimento della monacale \"stabilitas et meditatio\" ma quello della laica \"sanitas corporis\". I monaci benedettini, d'altro canto, cercarono di conservare la sapienza medica accumulata nei secoli, istruendo gli abitanti del territorio circostante all'esercizio della loro antica arte. A Preci, gli abitanti, proprio perch\u00e9 anche gi\u00e0 esperti nella castrazione di ovini e suini (e forse anche influenzati da conoscenze mediche pervenute loro tramite i monaci cassinesi intermediari dei dettami dalla scuola salernitana), diedero luogo a vere e proprie dinastie che si tramandavano l'arte medica di padre in figlio.\nChirurgia empirica preciana.\nIl contesto nel quale si situarono le dinastie dei chirurghi preciani va precisato a livello terminologico. C'era differenza nella medicina medioevale tra la chirurgia, esercitata dai cerusici, e la medicina, esercitata dai medici-fisici, ovverosia i medici veri e propri. La prima, considerata opera vile, in quanto esercitata prevalentemente con le mani; mentre la seconda assumeva pari grado rispetto agli altri studi e rivendicava una propria autonomia tra le arti.\nI preciani appartennero dunque alla categoria considerata pi\u00f9 vile, almeno in prima istanza, pur avendo appreso in gran parte dai monaci anche nozioni pi\u00f9 complesse riuscendo a sovvertire via via la propria condizione economica e sociale, nonch\u00e9 quello che era stato in passato il normale rapporto tra medico e malato. Il medico pot\u00e9 tranquillamente esigere denaro, proprio sulla scorta della propria maggiore professionalit\u00e0, giunta progressivamente, nel corso di tutto il medioevo, ad un altro grado di valore.\nLa strumentazione chirurgica inventata nel tempo dal preciano pu\u00f2 essere considerata anch'essa segno ed espressione proprio di questo progressivo accrescimento di conoscenze e abilit\u00e0 nella scuola chirurgica preciana; la quale, paradossalmente, vedeva i propri medici empirici, pur non avendo frequentato corsi universitari, richiesti in tutta Europa. A Preci si distinsero dunque due tipi di operatori: gli empirici e i professionisti.\nXIII-XVI secolo.\nGli empirici, che operarono nel periodo che va dal XIII a tutto il XVI secolo, esercitavano la \"mezza chirurgia\" ovvero la litotomia e l'intervento di cataratta. A partire dal 1300 essi erano comunque gi\u00e0 noti e sviluppati a partire da circa 30 famiglie, delle vere e proprie dinastie; Venivano definiti spesso, Norcini essendo la cittadina di Preci, all'epoca, parte del territorio della vicina Norcia.\nXVI-XVIII secolo.\nIl '500 fu per\u00f2 il loro secolo d'oro. Vennero dati a stampa numerosi trattati a loro firma. La presenza di un preciano era ambita dagli ospedali delle pi\u00f9 importanti citt\u00e0 italiane, e richiestissima da diverse corti Europee nel corso della piena era moderna. Ad essi ricorrevano per consulti anche i cosiddetti chirurghi aulici, come Bernardino Genga il quale, nel secolo XVII, afferma che in caso di malattie urinarie:\nNel 1615 i chirurghi preciani erano organizzati in un sodalizio regionale e religioso, e nel 1667, in un'Universit\u00e0. Per esercitare a Roma essi dovevano ottenere un'apposita patente dall'archiatra pontificio uniformandosi alle disposizioni contenute negli Statuti del Collegio dei Medici, che stabilivano l'obbligo di un esame preventivo al fine di conferire un diploma di \"mezza chirurgia\" che li autorizzava nelle loro pratiche chirurgiche per un tempo determinato. Verso la fine del '700 i chirurghi preciani iniziarono a scomparire, diventando medici, veterinari, oppure ecclesiastici. Altri invece divennero dottori in Filosofia, richiesti anche come docenti presso Universit\u00e0, dando in tal modo luogo ad una nuova fase, quella nella quale, a partire da una tradizione di chirurgia empirica nacquero generazioni di chirurghi aulici che conservarono le specializzazioni della litotomia e dell'oculistica.\nChirurghi preciani illustri.\nTra i preciani di cui ci \u00e8 pervenuto il nome, i pi\u00f9 noti tra essi furono Arcangelo Mensurati vissuto nella prima met\u00e0 del XVI secolo, chiamato al servizio dell'Arciduca d'Austria; Durante Scacchi, nato nel 1540 a Preci, reputato il grande capostipite di questa Scuola medico-chirurgica, fu noto anche per trattati medici di buon livello, come il famoso \"Subsidium Medicinae\", cui attinsero non solo medici umbri; poi il fratello Cesare Scacchi, chiamato alla corte inglese per liberare dalle cataratte la regina Elisabetta I; Orazio Cattani, vissuto nella lontana Costantinopoli al servizio del Sultano Mehmed fino al 1620; Diomede Amici, primo chirurgo a Venezia nel 1696, autore di ben due trattati di medicina; Girolamo Bacchettoni che 1726 ottenne la cattedra di oculistica dell'Universit\u00e0 di Innsbruck; Caterino Carocci che nel 1696 serv\u00ec alla corte di Ferdinando II d'Austria; Alessandro Catani (o Cattani), autore di numerosi scritti di medicina, dal 1744 medico e chirurgo della Corte di Napoli.\nInterventi chirurgici.\nSi pu\u00f2 affermare che i preciani si distinguevano dagli altri chirurghi dell'epoca anche per la modernit\u00e0 concettuale del loro operato, avendo compreso profondamente gi\u00e0 all'epoca l'uso di una chirurgia a basso impatto operatorio sul corpo del paziente, e fondando la loro scienza anche sull'applicazione di farmaci con i quali tentavano di evitare lo stress della chirurgia; o per il fatto di preparare, gi\u00e0 secoli fa, scrupolosamente il paziente con diete pre-operatorie secondo quanto Celso stabiliva: o anche per il fatto di essere in grado di usare mirabilmente la cauterizzazione asettica e la narcosi. I \"preciani\" erano pertanto provvisti di buona cultura medica generale, ma erano di fatto soprattutto degli specialisti urologi e oculisti, eccellendo in quattro particolari tipi di intervento: la litotomia, la castrazione, l'ernia inguinale e la rimozione delle cataratte.\nL'intervento di cataratta.\nLa cataratta, molto diffusa come causa di cecit\u00e0 ma al tempo stesso nota per essere curabile chirurgicamente, fu studiata gi\u00e0 dai Sumeri, dagli antichi medici egiziani, in India, poi in Grecia ed a Roma. Gli oculisti preciani, come scriveva Durante Scacchi, erano certamente i moderni eredi di tali conoscenze. Ottimi conoscitori dell'anatomia dell'occhio, desiderosi di restituire la normalit\u00e0 visiva ai loro pazienti, ritenevano che la causa di questa patologia fosse data dall'invecchiamento del soggetto, il cui cristallino si intorbidiva per l'insorgere di \"soffusione\" o cateratta. La cataratta, posta dietro il cristallino, considerata membranosa e opaca, veniva operata mediante abbassamento sotto la pupilla a cui seguiva l'estrazione. La convalescenza di nove giorni che seguiva all'intervento, imponeva una degenza nella quale il paziente veniva posto al buio e a dieta. Se l'intervento fosse fallito, esso veniva ripetuto senza variare il punto operatorio, ma ponendo l'ago nel foro aperto precedentemente. Anche le infezioni oculari che potevano complicare la guarigione erano previste dai trattati dei preciani e venivano curate \nLa litotomia.\nL'estrazione di calcoli vescicali fu forse per\u00f2 il tipo di intervento operatorio pi\u00f9 famoso della scuola chirurgica di Preci durante il Medioevo e che ebbe pi\u00f9 fortuna nella sua metodica, fino all'avvento dell'incisione sovrapubica e della cistoscopia. Molteplici studi di storia della medicina, trattando dell'urologia, hanno individuato i maggiori specialisti del tempo proprio in questi chirurghi empirici provenienti dal Castello delle Preci e dalla citt\u00e0 di Norcia. Il mal della pietra era all'epoca un tipo di patologia presente fin dall'infanzia, a causa della diffusa dieta a base di vegetali e cereali, ricca di ossalato di calcio. Il metodo operatorio era di tipo relativamente semplice, e per questo detto del \"piccolo apparato\", in quanto richiedeva una semplice strumentazione. Il paziente veniva posto in primo luogo a dieta, e, prima dell'intervento, veniva invitato all'esercizio fisico costituito da un programma di numerose salite e discese da una scala. L'intervento che veniva effettuato era di perineo-litotomia. Il chirurgo tagliava il perineo e il collo vescicale dove praticava un'incisione, raggiungendo poi il calcolo per l'estrazione. Infine eseguivano la cauterizzazione per l'emostasi con i ferri \"candenti\" .\nL'erniotomia e la castrazione.\nCastrazione ed erniotomia furono altri due tipi di intervento chirurgico nei quali eccellevano i preciani.\nL'erniotomia.\nEcco la descrizione di ernia carnosa e di ernia acquosa tramandata da Girolamo Marini nel suo trattato \"Pratica delle principali e pi\u00f9 diffuse operazioni di chirurgia\". L'ernia carnosa veniva curata legando il paziente supino a una tavola, legando sotto l'escrescenza con un cordone cerato; venivano usate inoltre: forbici per tagliare, rasoretto per tagli a croce, bottone infocato per cauterizzare, filo per cucire la borsa, una pinza stretta per tenere i lembi della ferita uniti e chiara d'uovo battuta con olio rosato per medicare la ferita. L'ernia acquosa, o idrocele, che colpiva in genere i fanciulli era curata con cavoletta per pulire il pus. A tal proposito il Marini raccomandava: \nLa castrazione.\nI chirurghi preciani, discendendo da una popolazione esperta nella mattazione dei suini e degli ovini, proprio nel corso degli interventi di erniotomia inguinale eseguivano la castrazione, che praticavano soprattutto nelle ernie scrotali troppo avanzate e nella litotomia con taglio trasversale. La castrazione si era originata come pratica diffusa in seguito al divieto alle donne da parte di Sisto V nel 1588 di recitare e cantare in teatro. Dopo la data dell'editto, la pratica della castrazione sub\u00ec un'impennata e in primo luogo furono proprio gli empirici norcini a praticarla in massa. E questo non solo, quindi, come conseguenza di una malattia, ma anche come intervento chirurgico fine a se stesso. I preciani avevano notato infatti che quando la chirurgia dell'ernia era eseguita in un fanciullo, questi conservava la sua voce sopranile, una voce simile a quella di una donna ma dotata di una potenza maschile. Tra XVII e XVIII secolo il fascino della voce del castrato, forte ed alta, squillante e senza sesso, si diffonde tra compositori, gente di cultura, pubblico delle sale da concerto e da teatro. I castrati, esseri ricchi ed adulati, dominano la scena e la societ\u00e0 per duecento anni, con la strana alleanza degli empirici norcini \"celebres castratores\" i quali compivano l'operazione magari in clandestinit\u00e0 su richiesta di genitori avidi e desiderosi di avviare i propri figli a una carriera di musici presso una corte o alla cappella Sistina, a Roma.\nLa pratica della castrazione ad opera degli empirici preciani prosegu\u00ec nel tempo fino allo scorcio dell'era moderna. Agli inizi del '900 il direttore della Cappella Sistina, Domenico Mustaf\u00e0, un castrato originario di Sterpare, sempre in Valnerina, nel territorio di Sellano, a pochi chilometri dal territorio di Preci, concluse questo capitolo di storia del costume non sempre onorevole per il mondo medico e quello culturale.\nGli strumenti chirurgici.\nLe dinastie di chirurghi preciani non si tramandarono di padre in figlio solo competenze e conoscenze costituite da norme, trattati medici sulla propria arte sanitaria, ma anche oggetti di lavoro, vale a dire il corredo dei propri ferri del mestiere, il proprio strumentario di chirurgia. \u00c8 bene ricordare, a tal riguardo, come nel '200 i cerusici usassero ferri chirurgici provenienti dallo strumentario ippocratico-galenico, vale a dire coltelli, pinze, aghi; oppure l'armamentario arabico-musulmano come ad esempio il sistro, il cauterio. Vi sono in ogni caso numerose similitudini tra lo strumentario dei chirurghi Preciani e quello del gi\u00e0 ricco corredo a disposizione dei chirurghi dell'epoca romana. Quello dei preciani sostanzialmente lo ricalca, seppur migliorandolo notevolmente.\nEcco quanto Tommaso Alghisi, che nel 1707 verga un trattato di Litotomia, annota circa lo strumentario dei preciani, enumerando e descrivendo i seguenti ferri chirurgici:\nPer quanto riguarda invece l'operazione di cataratta tra i ferri pi\u00f9 usati vi erano ad esempio l'onerino, un divaricatore di palpebre; l'ondina, per l'applicazione di colliri e, infine, l'aco per la deposizione della cataratta.\nCuriosit\u00e0.\nOrigini secondo la tradizione.\nTra mito e Storia, rilevante importanza viene attribuita, per quanto concerne l'origine del fenomeno della chirurgia preciana e dell'arte della castrazione, sarebbe una motivazione originaria di tipo religioso. Nella zona di Norcia e Preci, fin dall'antichit\u00e0 si venerava il mito di Attis d'Anatolia, il quale si mutil\u00f2 in un momento di esaltazione, dando origine ad una pratica che i Sacerdoti di Cibele ripeterono nel corso dei secoli, castrandosi durante le cerimonie religiose di tipo dionisiaco. Sebbene la castrazione a scopo religioso sar\u00e0 in seguito vietata, dagli Egizi prima, dagli Ebrei e dai Cristiani poi, essa continuer\u00e0 ad esser praticata presso popolazioni turche e ottomane, generalmente al fine di creare eunuchi sorveglianti gli harem. Tale castrazione rituale si perpetr\u00f2 anche in altri contesti etnici e culturali, come in ambiente religioso mediorientale, presso un monastero copto dell'alto Egitto, fino al XIX secolo.\nMuseo della Chirurgia Preciana.\nIl museo della Chirurgia Preciana si trova a Preci, in Piazza Marconi 1. Il museo venne aperto nel maggio 2009 grazie alla collaborazione del comune di Preci con l'Universit\u00e0 di Perugia e con La Sapienza di Roma.\nIl Museo ospita un'esibizione che inizia con il ritratto di illustri dottori, di famosi pazienti e con alcune stampe di illustrazioni anatomiche.\nPer supportare la mostra vi sono teche contenenti utensili e strumenti chirurgici utilizzati dai chirurghi preciani."}
{"id": "3880861", "revid": "161273", "url": "https://it.wikipedia.org/wiki?curid=3880861", "title": "Mycorrhiza", "text": ""}
{"id": "3880862", "revid": "1442080", "url": "https://it.wikipedia.org/wiki?curid=3880862", "title": "Miguel Faivre", "text": "Caratteristiche tecniche.\nGiocava come ala destra.\nCarriera.\nClub.\nFaivre inizi\u00f2 la propria carriera a Rosario: fece parte della rosa del Gimnasia y Esgrima almeno dal 1917 al 1919, partecipando alla Copa Intendente Nicasio Vila. Nel 1920 gioc\u00f2 per il Porte\u00f1o, passando dalla massima serie rosarina a quella nazionale.\nNazionale.\nNel 1919 fu convocato per il Campeonato Sudamericano: in tale competizione, per\u00f2, non esord\u00ec mai."}
{"id": "3880863", "revid": "123161634", "url": "https://it.wikipedia.org/wiki?curid=3880863", "title": "La straordinaria invenzione di Hugo Cabret", "text": "La straordinaria invenzione di Hugo Cabret (\"The Invention of Hugo Cabret\") \u00e8 un romanzo del 2007 di Brian Selznick. \u00c8 un libro narrato con parole ed immagini, ovvero alcune scene sono raccontate per iscritto come in un normale libro, altre mediante l'utilizzo di soli disegni. Dalla storia del libro \u00e8 stato tratto il film \"Hugo Cabret\" di Martin Scorsese del 2011.\nTrama.\nParigi, anni 1930. Hugo Cabret \u00e8 un ragazzino che ha perso la madre quando era piccolo ed ha come unico affetto il padre, orologiaio che lavora anche presso un museo. Un giorno il signor Cabret trova nel museo un automa meccanico rotto e arrugginito che crede essere capace di scrivere (ha una penna in mano) e decide di provare a ripararlo. Anche Hugo si appassiona molto al robot, ma il padre muore improvvisamente in un incendio al museo e Hugo va a vivere alla stazione ferroviaria con lo zio Claude, anche lui orologiaio e addetto agli orologi della stazione. Lo zio gli insegna come lavorare agli orologi della stazione per controllarli e a rubare per vivere, poi lo abbandona. Hugo si reca alle rovine del palazzo del museo dove il padre lavorava, ritrova e recupera l'automa e un taccuino su cui il padre prendeva appunti su come ripararlo e torna alla stazione. Nel cercare di riparare l'automa, scopre che il padre aveva modificato alcuni ingranaggi, forse per cambiare il messaggio che il robot poteva scrivere. Desideroso di scoprire il messaggio, Hugo si procura gli ingranaggi che gli servono rubandoli da un chiosco che vende giocattoli meccanici alla stazione, gestito da un anziano signore che poi si scoprir\u00e0 essere il grande regista Georges M\u00e9li\u00e8s. Costui, quando lo scopre, gli porta via il taccuino e minaccia di bruciarlo; Hugo lo insegue fino a casa sua e l\u00ec fa conoscenza con Isabelle, una ragazzina figlioccia di Georges, che gli promette di fare in modo che il padrino non dia fuoco al taccuino. Il giorno dopo, tuttavia, Georges mostra ad Hugo un fazzoletto pieno di cenere, ma Isabelle gli dice che in realt\u00e0 il taccuino non \u00e8 stato bruciato; Hugo inizia quindi a lavorare per Georges facendo le pulizie e riordinando il chiosco, in cambio della promessa di ridargli il taccuino. Hugo inizia anche a frequentare abitualmente le proiezioni cinematografiche (prima che il padre di Hugo morisse, portava sempre il figlio al cinema per il suo compleanno) in quanto Isabelle gli ha presentato \u00c9tienne, un ragazzo che lavora come bigliettaio al cinema, il quale lo fa entrare gratis a vedere i film, fino a quando non viene licenziato dal proprietario del cinema, accortosi di ci\u00f2. Isabelle trova il taccuino a casa del padrino e ruba una collana della moglie di Georges a cui c'\u00e8 attaccata una piccola chiave a forma di cuore. Il taccuino per\u00f2 non serve a Hugo, visto che il ragazzo riesce a riparare da solo l'automa. Il giorno dopo Georges crede che sia stato Hugo a rubargli il taccuino e lo scaccia arrabbiato. Hugo ha rubato la collana con la chiave perch\u00e9 ha capito che si tratta della chiave del robot (ha visto la toppa a forma di cuore). Isabelle insegue Hugo fino al suo rifugio e i due attivano l'automa con la chiave. L'automa per\u00f2 non scrive, ma traccia delle linee e disegna un'immagine del film \"Viaggio nella Luna\" di M\u00e9li\u00e8s.\nL'automa, finito il disegno, lo firma col nome di Georges M\u00e9li\u00e8s, quindi Isabelle crede che appartenga al padrino (non sapendo chi il padrino veramente \u00e8 stato) e fugge credendo Hugo un bugiardo. Hugo prova a inseguirla, stupito che il messaggio originario dell'automa sia stato creato dal vecchio Georges e che suo padre non sia intervenuto per modificarlo. Arrivati al palazzo di M\u00e9li\u00e8s, Isabelle chiude la porta del palazzo non notando che le dita di Hugo sono dentro la fessura. Hugo, ferito alle dita, viene accolto e medicato da Jeanne, moglie di M\u00e9li\u00e8s, mentre Georges non \u00e8 ancora tornato a casa perch\u00e9 sta chiudendo il chiosco. I due ragazzi aprono di nascosto una scatola dove ci sono dei disegni di famosi film, tutti firmati da Georges M\u00e9li\u00e8s, ma Isabelle cade con la scatola e si ferisce a un piede. Georges entra proprio in quel momento e si sente male a vedere quei disegni, che rievocano in lui i fantasmi del passato. La moglie del cineasta vuole che Hugo e Isabelle restino nella sua casa, ma Hugo, nella notte, fugge e va al chiosco di giocattoli di M\u00e9li\u00e8s. Il giorno dopo Hugo si reca alla libreria della stazione per cercare dei libri sui primi film mai girati e il libraio gli dice che li pu\u00f2 trovare alla biblioteca dell'Accademia Cinematografica. Hugo ci va e l\u00ec incontra \u00c9tienne, che gli fa vedere dei libri sulla storia di Georges M\u00e9li\u00e8s. Hugo dice a \u00c9tienne che il cineasta, che si credeva fosse morto da tempo, \u00e8 ancora vivo e vegeto, e invita \u00c9tienne e il suo professore Ren\u00e9 Tabard, autore del libro, a venire a incontrarlo. Hugo va poi da Isabelle, che si trova al chiosco di giocattoli, le riferisce le sue scoperte e la porta all'orologio principale per farle vedere il panorama. Hugo teme che, non potendo lavorare agli orologi a causa della sua mano ferita, l'Ispettore Ferroviario, suo nemico da sempre, vedendo gli orologi fermarsi, indaghi sul guardaorologi e lo scopra, arrestandolo per tutti i furti che ha compiuto e mandandolo in un orfanotrofio. Arriva il giorno della visita di Ren\u00e9, che si rende conto che \u00e8 vero che M\u00e9li\u00e8s \u00e8 ancora vivo nonostante tutti lo credano morto. A quel punto M\u00e9li\u00e8s decide di raccontare la propria storia: la guerra ha fatto andare in rovina il cineasta e in un incidente d'auto erano morti un suo fidato assistente operatore, il padre di Isabelle, e sua moglie, l'unica sopravvissuta era la figlia. M\u00e9li\u00e8s adott\u00f2 quindi la bambina e, disperato, fu costretto a vendere le sue pellicole a una ditta che le trasform\u00f2 in tacchi per scarpe; con i soldi guadagnati compr\u00f2 il chiosco dei giocattoli e si ritir\u00f2 con la moglie con la promessa di non raccontare mai a nessuno, neppure a Isabelle, la sua vita precedente. Dopo aver raccontato la sua storia, Georges chiede a Hugo di portargli l'automa. Hugo per\u00f2, mentre \u00e8 sul percorso, ruba del latte e l'Ispettore Ferroviario lo vede e lo insegue, riuscendo a catturarlo ed a portarlo nella piccola prigione della stazione, ma Hugo riesce a fuggire. Riesce ad arrivare al suo rifugio, ma l'Ispettore Ferroviario sfonda la porta distruggendo per sempre l'automa. Hugo, durante la fuga, finisce sui binari mentre \u00e8 in arrivo un treno, venendo salvato da Georges e Isabelle, i quali raccontano all'Ispettore Ferroviario che Hugo \u00e8 stato l'orologiaio durante questo tempo, e non suo zio, che era morto in fondo a un fiume. Alla fine la grande notizia che M\u00e9li\u00e8s \u00e8 ancora vivo viene diffusa e vengono nuovamente proiettati tutti i suoi film, per la prima volta da pi\u00f9 di dieci anni; Georges decide di adottare Hugo e lo istruisce facendolo diventare un illusionista, con il nome di professor Alcofrisbas (personaggio presente nei film di M\u00e9li\u00e8s), illusionista che crea un automa che \u00e8 in grado di scrivere e disegnare la sua storia, storia che il lettore ha appena terminato di leggere.\nCorrelazioni con il mondo del cinema.\nDal libro \u00e8 stato tratto il film del 2011 \"Hugo Cabret\", diretto da Martin Scorsese e scritto per lo schermo da John Logan. Nella recensione del film di Paolo Mereghetti, pubblicata sul \"Corriere della Sera\", il critico evidenzia l'aspetto di cinematograficit\u00e0 dell'opera letteraria, intuendo nelle illustrazioni del libro un grande amore per la settima arte da parte dell'autore."}
{"id": "3880864", "revid": "178779", "url": "https://it.wikipedia.org/wiki?curid=3880864", "title": "East Coast Hockey League", "text": ""}
{"id": "3880866", "revid": "124808", "url": "https://it.wikipedia.org/wiki?curid=3880866", "title": "Mamma mia...che domenica", "text": ""}
{"id": "3880868", "revid": "76963", "url": "https://it.wikipedia.org/wiki?curid=3880868", "title": "Amy Wright", "text": "Biografia.\nCresciuta nel Midwest, \u00e8 apparsa come attrice caratterista in numerosi film. Diplomata Beloit College e alla University of Chicago, alterna l'attivit\u00e0 di interprete a quella di insegnante di recitazione allo HB Studio di New York.\nTeatro.\nIn questa citt\u00e0 aveva debuttato nel 1975 in teatro lavorando con l'attore Rip Torn - che le fece da pigmalione - al Sanctuary Theater nella produzione \"Agnes and Joan\". A quel tempo Torn era ancora sposato con l'attrice Geraldine Page (da cui mai divorzi\u00f2) e intraprese con la giovane Amy una relazione sentimentale clandestina, da cui nacquero due figlie. Quando poi nel 1987 Torn rimase vedovo, i due convolarono a nozze. Dotata di uno sguardo dolce, Amy \u00e8 stata impiegata in teatro in numerose produzioni di qualit\u00e0.\nNel 1976 ottenne il suo primo notevole successo interpretando il ruolo di un'adolescente colpita da paralisi in \"The Rimers of Eldrich\" di Lanford Wilson. Due anni dopo, nel 1978, lo stesso Wilson scrisse per lei il ruolo di un'adolescente in \"Fifth of July\", rappresentato off-Broadway per poi passare a Broadway nel 1980. Nel 1983 ottenne il Drama Desk Award per la sua interpretazione nella commedia \"Noises off\" (da cui \u00e8 stato tratto il film \"Rumori fuori scena\").\nCinema.\nFra i film da lei interpretati figurano \"Il cacciatore\" (1978), \"Heartland\" (1979), \"All American Boys\" (1979) e \"Amityville Horror\" (1979), \"I ragazzi del Max's bar\" (1980), \"Stardust Memories\" (1980) con Woody Allen), \"Turista per caso\" (1988), in cui interpret\u00f2 il ruolo di Rose, l'eccentrica sorella del protagonista Macon (William Hurt), \"La lettera scarlatta\" (1995), \"Le avventure di Tom Sawyer e Huck Finn\" (1995), \"Il destino nel nome - The Namesake\" (2006).\nTelevisione.\nPer la televisione ha partecipato a film tv e, come \"guest star\", al serial televisivo \"\"."}
{"id": "3880871", "revid": "174925", "url": "https://it.wikipedia.org/wiki?curid=3880871", "title": "SC Preu\u00dfen M\u00fcnster", "text": ""}
{"id": "3880878", "revid": "1005847", "url": "https://it.wikipedia.org/wiki?curid=3880878", "title": "Marco Carra (politico)", "text": "Biografia.\nNato a Suzzara, \u00e8 stato sindaco di Pegognaga, entrambi in provincia di Mantova. Per la XVI Legislatura, nel 2008 \u00e8 stato eletto alla Camera dei deputati con il Partito Democratico; ancora deputato nella XVII Legislatura, dal 5 marzo 2013 al 22 marzo 2018. Ha fatto parte della Commissione agricoltura dal 7 maggio 2013 al 22 marzo 2018; della Commissione parlamentare di inchiesta sul rapimento e sulla morte di Aldo Moro dal 1\u00ba ottobre 2014 al 22 marzo 2018."}
{"id": "3880888", "revid": "1776051", "url": "https://it.wikipedia.org/wiki?curid=3880888", "title": "Couldn't Get It Right", "text": "Couldn't Get It Right \u00e8 un singolo del gruppo musicale inglese UFO, pubblicato nel 1980. Il lato B del disco fu registrato in un concerto presso Reading, nello stesso anno. Entrambe le tracce vennero successivamente inserite nell'album \"The Wild, the Willing and the Innocent\"."}
{"id": "3880893", "revid": "278830", "url": "https://it.wikipedia.org/wiki?curid=3880893", "title": "Venerd\u00ec 13 parte 2", "text": ""}
{"id": "3880898", "revid": "278830", "url": "https://it.wikipedia.org/wiki?curid=3880898", "title": "Venerd\u00ec 13 parte 3", "text": ""}
{"id": "3880908", "revid": "1776051", "url": "https://it.wikipedia.org/wiki?curid=3880908", "title": "Lonely Heart", "text": "Lonely Heart \u00e8 un singolo del gruppo musicale inglese UFO, pubblicato nel 1981. \u00c8 arrivato al 41\u00ba posto nella Official Singles Chart."}
{"id": "3880912", "revid": "278830", "url": "https://it.wikipedia.org/wiki?curid=3880912", "title": "Venerd\u00ec 13 parte 5", "text": ""}
{"id": "3880915", "revid": "278830", "url": "https://it.wikipedia.org/wiki?curid=3880915", "title": "Venerd\u00ec 13 parte 4", "text": ""}
{"id": "3880920", "revid": "238230", "url": "https://it.wikipedia.org/wiki?curid=3880920", "title": "Ri (torrente)", "text": "Il Ri (o \"R\u00ec\" o \"Rile\") \u00e8 un torrente della provincia di Novara, principale affluente dell'Arbogna. \u00c8 lungo 10 km e ha una portata media alla foce di 0,5 m\u00b3/s.\nPercorso.\nIl Ri nasce da alcune risorgive nella valle dell'Arbogna, proseguendo incassato per alcuni chilometri.\nLambisce Garbagna Novarese, dove viene canalizzato e scorre sino a Vespolate.\nProsegue serpeggiando e con andamento meandriforme arriva a Borgolavezzaro, dove sfocia nel torrente Arbogna, al confine con la Lombardia.\nRegime.\nEssendo un torrente utilizzato per scopi irrigatori e avendo un bacino idrografico molto limitato, senza affluenti di particolare rilievo, il Ri pu\u00f2 variare notevolmente la sua portata. In estate il corso d'acqua ha una portata molto bassa, con secche complete presso le sorgenti. Al contrario, in caso di precipitazioni eccezionali, la conformazione delle collinette del terrazzo fluvioglaciale Novara-Vespolate (valle dell'Arbogna) pu\u00f2 far provocare al corso d'acqua ingenti colature e quindi raggiungere livelli notevoli e straripare facilmente, provocando danni alle coltivazioni e alle abitazioni adiacenti al suo corso.\nFauna.\nGli animali che popolano le sue rive sono tanti: la nutria, il germano reale, l'oca selvatica, la gallinella, il martin pescatore, la civetta, l'airone, l'airone cenerino ed il passero.\nI pesci che popolano il torrente sono vari: il cavedano, l'alborella, la carpa, il luccio, e la scardola."}
{"id": "3880922", "revid": "278830", "url": "https://it.wikipedia.org/wiki?curid=3880922", "title": "Venerd\u00ec 13 parte 6", "text": ""}
{"id": "3880923", "revid": "1543377", "url": "https://it.wikipedia.org/wiki?curid=3880923", "title": "Monde Selection", "text": "Monde Selection \u00e8 un premio internazionale creato nel 1961 a Bruxelles riguardante alimenti e bevande. Il comitato per le procedure di valutazione conta pi\u00f9 di 70 tra scienziati, esperti, consulenti nutrizionali, sommelier, chef di ristoranti prestigiosi.\nMonde Selection organizza anche il concorso International Wine Contest.\nPremi e trofei.\nViene assegnato un riconoscimento ad ogni prodotto con un voto pi\u00f9 del 60%:\nOltre che a questi premi Monde Selection da come riconoscimento:"}
{"id": "3880926", "revid": "278830", "url": "https://it.wikipedia.org/wiki?curid=3880926", "title": "Venerd\u00ec 13 parte 7", "text": ""}
{"id": "3880934", "revid": "278830", "url": "https://it.wikipedia.org/wiki?curid=3880934", "title": "Venerd\u00ec 13 parte 8", "text": ""}
{"id": "3880936", "revid": "73997", "url": "https://it.wikipedia.org/wiki?curid=3880936", "title": "Venerd\u00ec 13 parte IX", "text": ""}
{"id": "3880941", "revid": "278830", "url": "https://it.wikipedia.org/wiki?curid=3880941", "title": "Venerd\u00ec 13 2", "text": ""}
{"id": "3880942", "revid": "278830", "url": "https://it.wikipedia.org/wiki?curid=3880942", "title": "Venerd\u00ec 13 3", "text": ""}
{"id": "3880943", "revid": "278830", "url": "https://it.wikipedia.org/wiki?curid=3880943", "title": "Venerd\u00ec 13 4", "text": ""}
{"id": "3880944", "revid": "278830", "url": "https://it.wikipedia.org/wiki?curid=3880944", "title": "Venerd\u00ec 13 5", "text": ""}
{"id": "3880946", "revid": "278830", "url": "https://it.wikipedia.org/wiki?curid=3880946", "title": "Venerd\u00ec 13 6", "text": ""}
{"id": "3880947", "revid": "278830", "url": "https://it.wikipedia.org/wiki?curid=3880947", "title": "Venerd\u00ec 13 7", "text": ""}
{"id": "3880948", "revid": "278830", "url": "https://it.wikipedia.org/wiki?curid=3880948", "title": "Venerd\u00ec 13 8", "text": ""}
{"id": "3880950", "revid": "73997", "url": "https://it.wikipedia.org/wiki?curid=3880950", "title": "Friday 13", "text": ""}
{"id": "3880955", "revid": "73997", "url": "https://it.wikipedia.org/wiki?curid=3880955", "title": "Give Me All Your Luvin", "text": ""}
{"id": "3880959", "revid": "22475", "url": "https://it.wikipedia.org/wiki?curid=3880959", "title": "Gnathonarium", "text": "Gnathonarium \u00e8 un genere di ragni appartenente alla famiglia Linyphiidae.\nDistribuzione.\nLe 6 specie oggi attribuite a questo genere sono state reperite nella regione olartica: la specie dall'areale pi\u00f9 vasto \u00e8 la G. dentatum, rinvenuta in varie localit\u00e0 della regione paleartica.\nIn Italia la specie \"G. dentatum\" \u00e8 stata reperita in alcune localit\u00e0 della parte peninsulare.\nTassonomia.\nA dicembre 2011, si compone di sei specie e una sottospecie secondo Platnick e di sette specie e 1 sottospecie secondo Tanasevitch:"}
{"id": "3880960", "revid": "547034", "url": "https://it.wikipedia.org/wiki?curid=3880960", "title": "Back into My Life", "text": "Back into My Life \u00e8 un singolo del gruppo musicale inglese UFO. Fu pubblicato nel 1982 in due edizioni: quella statunitense, con lato B \"You'll Get Love\" e quella italiana, con lato B \"Let It Rain\".\nLa title-track \"Back into My Life\", al contrario dei singoli precedenti (e di quelli successivi), presenta delle sonorit\u00e0 pi\u00f9 leggere, tanto da essere classificata come brano pop rock."}
{"id": "3880963", "revid": "6923", "url": "https://it.wikipedia.org/wiki?curid=3880963", "title": "PTT Pattaya Open 2012", "text": "Il PTT Pattaya Open 2012 \u00e8 stato un torneo femminile di tennis giocato sul cemento. \u00c8 stata la 21\u00aa edizione del PTT Pattaya Open (formalmente conosciuto come \"Pattaya Women's Open\") che ha fatto parte della categoria International nell'ambito del WTA Tour 2012. Si \u00e8 giocato al Dusit Thani Hotel di Pattaya in Thailandia dal 5 al 12 febbraio 2012.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Daniela Hantuchov\u00e1 ha battuto Marija Kirilenko per 64-7, 6-3, 6-3.\nDoppio.\n Sania Mirza / Anastasija Rodionova hanno sconfitto in finale Chan Hao-ching / Chan Yung-jan per 3-6, 6-1, [10-8]."}
{"id": "3880964", "revid": "22356", "url": "https://it.wikipedia.org/wiki?curid=3880964", "title": "Protenodontosaurus italicus", "text": "Il protenodontosauro (Protenodontosaurus italicus) \u00e8 un rettile marino estinto appartenente ai placodonti. Visse nel Triassico superiore (Carnico, circa 225 milioni di anni fa) e i suoi resti fossili sono stati ritrovati in Italia.\nClassificazione.\nQuesto animale \u00e8 stato descritto per la prima volta nel 1990 da Giovanni Pinna, sulla base di resti fossili provenienti dalla formazione Rio dal Lago nei pressi di Dogna (Friuli Venezia Giulia). \u00c8 stato attribuito ai placodonti, un gruppo di rettili acquatici tipici del Triassico che svilupparono dentature adatte a triturare i gusci dei molluschi e corpi simili a quelli delle tartarughe. \"Protenodontosaurus\", in particolare, \u00e8 stato inizialmente avvicinato al genere \"Henodus\" e in seguito \u00e8 stato considerato una sorta di anello di congiunzione tra \"Cyamodus\" e la famiglia dei placochelidi (Placochelyidae), comprendente i placodonti pi\u00f9 derivati. Come \"Cyamodus\", anche \"Protenodontosaurus\" possedeva ancora un paio di denti emisferici in ogni premascella, caratteristica invece assente nei pi\u00f9 derivati placochelidi. Il singolo esemplare su cui si basa la specie \u00e8 tuttora poco studiato. \nTra gli altri rettili rinvenuti nella medesima formazione, si ricordano \"Bobosaurus\" e \"Nothosaurus\"."}
{"id": "3880965", "revid": "22356", "url": "https://it.wikipedia.org/wiki?curid=3880965", "title": "Protenodontosaurus", "text": ""}
{"id": "3880969", "revid": "1543377", "url": "https://it.wikipedia.org/wiki?curid=3880969", "title": "Chicago Mustangs 1967", "text": "Questa pagina raccoglie i dati riguardanti il Chicago Mustangs nelle competizioni ufficiali della stagione 1967.\nStagione.\nNell'estate 1967 il club italiano del Cagliari disput\u00f2 il campionato statunitense organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Il Cagliari rappresent\u00f2 i Chicago Mustangs, e chiuse al terzo posto nella Western Division, con 3 vittorie, 7 pareggi e 2 sconfitte, non qualificandosi per la finale (vinta dai Los Angeles Wolves, rappresentati dai Wolverhampton Wanderers). Roberto Boninsegna, con 11 reti all'attivo, fu il capocannoniere del torneo.\nOrganigramma societario.\nArea direttiva\nArea tecnica"}
{"id": "3880970", "revid": "481666", "url": "https://it.wikipedia.org/wiki?curid=3880970", "title": "James W. Horne", "text": "Biografia.\nIl periodo muto.\nHorne fu un notevole regista di film sia comici che drammatici. Cominci\u00f2 come attore nel primo decennio del Novecento e inizi\u00f2 ad ottenere i primi successi al fianco di Buster Keaton negli anni venti. La sua stella cominci\u00f2 a brillare quando si un\u00ec alla compagnia di Hal Roach; infatti Horne sceneggi\u00f2 e diresse molti film con Charley Chase, qualcuno con le Simpatiche canaglie e infine con la favolosa coppia comica \"Laurel &amp; Hardy\", conosciuta nell'ambito della lingua italiana come Stanlio e Ollio.\nIl primo successo fu \"Affari in grande\" (1929), da ricordare perch\u00e9 \u00e8 l'unico film in cui il regista viene naturalizzato col nome \"J. Wesley Horne\". Con la coppia, Horne lavor\u00f2 per le stesure di molti altri film e cortometraggi, specialmente in tutta la prima met\u00e0 degli anni trenta tra i quali \"I polli tornano a casa\" (1931), \"Noi siamo zingarelli\" (1936) e \"I fanciulli del West\" (1937).\nIl periodo sonoro.\nDopo essersi separato da Roach (in realt\u00e0 gi\u00e0 nel 1932 lo aveva fatto dirigendo qualche film per la Columbia e la Universal), Horne si dedic\u00f2 alla direzione di molti serial ovvero serie cinematografiche con l'aiutante Ray Taylor e l'attore Warren Hull in \"The Spider's Web\" nel 1938. Altri lavori furono \"Buck Rogers\" e \"Dick Tracy Returns\" nel 1939. Il suo ultimo pi\u00f9 importante lavoro fu \"The Green Archer\", una serie che tratta delle avventure di Robin Hood creata nel 1940.\nHorne mor\u00ec due anni dopo di emorragia cerebrale, il 29 giugno 1942, a 61 anni. \u00c8 sepolto nel Forest Lawn Memorial Park a Glendale, California."}
{"id": "3880972", "revid": "238230", "url": "https://it.wikipedia.org/wiki?curid=3880972", "title": "Valle dell'Arbogna", "text": "La Valle dell'Arbogna \u00e8 la piccola vallata formata dal torrente omonimo situata nel \"terrazzo fluvio-glaciale Novara-Vespolate\". Il territorio \u00e8 una meta ambita per il birdwatching ed \u00e8 totalmente compreso nel \"Parco della Battaglia della Bicocca\".\nGeografia.\nLa Valle dell'Arbogna inizia presso la \"Piazza d'Armi\", nel quartiere Bicocca; dalla tangenziale di Novara \u00e8 possibile vederne proprio le prime collinette che digradano verso il corso d'acqua, ancora ruscello.\nPochi chilometri a sud, precisamente in comune di Garbagna Novarese, la vallata inizia a \"dissolversi\", lasciando spazio al solo terrazzo fluvio glaciale sopracitato.\nOltre all'Arbogna, la valle \u00e8 percorsa da numerosi torrentelli: il Ri ed il Torrione sono i principali.\nOrigini, storia e luoghi di interesse.\nIl terrazzo ha origine dalla prima glaciazione e dall'insistente erosione del torrente Arbogna.\nNel 1849 nella valle si \u00e8 combattuta la battaglia della Bicocca e numerosi sono i luoghi di interesse storico come cascinali antecedenti al 1700."}
{"id": "3880973", "revid": "1776051", "url": "https://it.wikipedia.org/wiki?curid=3880973", "title": "Let It Rain (UFO)", "text": "Let It Rain \u00e8 un singolo del gruppo musicale inglese UFO, pubblicato nel 1982. \u00c8 arrivato al 62\u00ba posto nella Official Singles Chart."}
{"id": "3880974", "revid": "171813", "url": "https://it.wikipedia.org/wiki?curid=3880974", "title": "Bashar al-Asad", "text": ""}
{"id": "3880976", "revid": "1573940", "url": "https://it.wikipedia.org/wiki?curid=3880976", "title": "Rhynchopsitta", "text": "Rhynchopsitta \u00e8 un genere di uccelli della famiglia degli Psittacidi.\nTassonomia.\nComprende le seguenti specie:"}
{"id": "3880977", "revid": "287204", "url": "https://it.wikipedia.org/wiki?curid=3880977", "title": "Yuichi Nakamura", "text": ""}
{"id": "3880978", "revid": "228587", "url": "https://it.wikipedia.org/wiki?curid=3880978", "title": "Grigorovich DI-3", "text": "Il Grigorovich DI-3 () era un caccia monomotore biposto a velatura biplana progettato all'interno del CKB-39 dall'ingegnere Dmitrij Pavlovi\u010d Grigorovi\u010d in collaborazione con Nikolaj Nikolaevi\u010d Polikarpov, in seguito direttori degli omonimi OKB, sviluppato in Unione Sovietica nei primi anni trenta e rimasto allo stadio di prototipo.\nSviluppo del DI-2, versione biposto del caccia Polikarpov I-3, e destinato ai reparti della Sovetskie Voenno-vozdu\u0161nye sily (VVS), l'aeronautica militare sovietica, nel ruolo di caccia di scorta a lungo raggio, a causa delle prestazioni fornite dal prototipo, inferiori alle aspettative iniziali, non venne avviato alla produzione in serie.\nStoria del progetto.\nNei tardi anni venti le autorit\u00e0 militari dell'Unione Sovietica espressero l'intenzione di dotare i propri reparti da caccia di una nuova classe di aerei non pi\u00f9 monoposto, ma dotati di due membri di equipaggio: oltre al pilota era prevista la presenza di un mitragliere di coda che aumentasse il volume di fuoco ed ampliasse il campo di tiro, accrescendone l'efficacia. A questo proposito venne emessa una specifica in cui si richiedeva di valutare un nuovo modello dalle caratteristiche salienti analoghe, monomotore biplano con carrello fisso, che riuscisse ad eguagliare le prestazioni di un pari ruolo monoposto e identificato con la designazione \"Dvuchmestnyj Istrebitel\" (\"caccia a due posti\").\nNel 1929 l'OKB diretto dall'ingegnere Polikarpov svilupp\u00f2 il Polikarpov DI-2, prototipo che non riusc\u00ec ad esprimere prestazioni adeguate e che rimase distrutto a causa di un problema di vibrazioni all'impennaggio di coda durante un volo di prova uccidendo il suo equipaggio.\nLa vicenda contribu\u00ec all'arresto di Polikarpov ed al suo trasferimento, dopo un'iniziale condanna a morte sostituita da un periodo di detenzione alla prigione moscovita di Butyrka, presso una delle diverse \u0160ara\u0161ka, il CKB-39 (\u0426\u041a\u0411-39, \u0426\u0435\u043d\u0442\u0440\u0430\u043b\u044c\u043d\u043e\u0435 \u043a\u043e\u043d\u0441\u0442\u0440\u0443\u043a\u0442\u043e\u0440\u0441\u043a\u043e\u0435 \u0431\u044e\u0440\u043e, \"Central'noe Konstruktorskoe Bjuro\", Ufficio centrale di costruzione), strutture punitive ricavate all'interno dei gulag.\nNel CKB venne avviato un ulteriore sviluppo del velivolo con la finalit\u00e0 di ottenere migliori valori in velocit\u00e0 massima raggiungibile ed autonomia. Nella struttura punitiva Polikarpov lavor\u00f2 a fianco di Dmitrij Grigorovi\u010d, anch'esso arrestato dalla GPU, riproponendo le caratteristiche salienti ma modificando la parte posteriore del velivolo per ovviare ai problemi riscontrati nel precedente modello.\nIl nuovo modello, identificato come DI-3, integrava alcune interessanti soluzioni tecniche ma non riusc\u00ec a convincere le autorit\u00e0 militari sovietiche. Il prototipo riusc\u00ec ad essere completato nella primavera del 1931 quindi trasferito e testato presso l'istituto scientifico della VVS (\u041d\u0418\u0418 \u0412\u0412\u0421 \u0420\u041a\u041a\u0410) dal 10 aprile al 12 luglio di quello stesso anno. Le prove di volo per\u00f2 rilevarono che le prestazioni generali, sia in velocit\u00e0 massima alle varie quote che in velocit\u00e0 di salita, non riuscivano a raggiungere i requisiti richiesti rimanendo sui valori del DI-2 e la commissione esaminatrice decise di non suggerirne l'avvio alla produzione in serie.\nTecnica.\nIl DI-3 era un velivolo di impostazione classica e, per il ruolo che doveva ricoprire, inusuale per il periodo; monomotore biposto a velatura biplana e carrello fisso.\nLa fusoliera, costruita in tecnica mista con struttura in tubi d'acciaio saldati e ricoperta in tela, era caratterizzata dalla presenza dei due abitacoli separati aperti posizionati in tandem, l'anteriore destinato al pilota ed il posteriore al mitragliere di coda. Posteriormente terminava in un inusuale impennaggio bideriva caratterizzato dai due elementi verticali posizionati all'estremit\u00e0 dell'unico piano orizzontale controventato da aste superiori ed inferiori.\nLa configurazione alare era biplano-sesquiplana con ala superiore, montata alta a parasole, collegata all'inferiore, di minor apertura alare e leggermente spostata verso coda, da una coppia di montanti ad \"N\", uno per lato, integrati da tiranti in cavetto d'acciaio.\nIl carrello d'atterraggio era fisso, molto semplice, montato su una struttura ammortizzata al di sotto della fusoliera, dotato di ruote di grande diametro collegate da un assale rigido ed integrato posteriormente con un pattino d'appoggio. In alternativa potevano essere installati, in sostituzione delle ruote, dei pattini per poter operare da superfici innevate o ghiacciate.\nLa propulsione era affidata ad un motore raffreddato a liquido posizionato all'apice anteriore della fusoliera, o l'originario BMW VI o il suo equivalente sovietico Mikulin M-17, un 8 cilindri a V di 90\u00b0 in grado di erogare una potenza pari ai 730 CV (545 kW) del propulsore tedesco o ai 750 CV (550\u00a0kW) di quello autoctono, posizionato all'apice anteriore della fusoliera, racchiuso in una cofanatura metallica ed abbinato ad un'elica bipala in legno a passo fisso. Caratteristico era il posizionamento del radiatore dell'impianto di raffreddamento, collocato sotto il cofano.\nL'armamento in dotazione era costituito da una coppia di mitragliatrici PV-1 calibro 7,62 mm posizionate in fusoliera a disposizione del pilota, sincronizzate e sparanti attraverso il disco dell'elica integrate da una coppia di mitragliatrici DA, sempre calibro 7,62\u00a0mm, in configurazione binata, integrate su supporto brandeggiabile ad anello, struttura collocata nel pozzetto posteriore.\nImpiego operativo.\nBench\u00e9 le prestazioni fossero risultate insufficienti per il ruolo che il DI-3 avrebbe dovuto sostenere, il velivolo fu oggetto di una conversione che, modificandone la fusoliera per ricavarne una cabina chiusa, venne impiegata dalla VVS come velivolo da trasporto VIP."}
{"id": "3880980", "revid": "767487", "url": "https://it.wikipedia.org/wiki?curid=3880980", "title": "Open GDF SUEZ 42 2012", "text": "L'Open GDF SUEZ 42 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Andr\u00e9zieux-Bouth\u00e9on in Francia dal 23 al 29 gennaio 2012 su campi in cemento e aveva un montepremi di $25,000.\nVincitori.\nSingolare.\n Krist\u00fdna Pl\u00ed\u0161kov\u00e1 ha battuto in finale Anna Remondina 6-2, 6-2\nDoppio.\n Karol\u00edna Pl\u00ed\u0161kov\u00e1 / Krist\u00fdna Pl\u00ed\u0161kov\u00e1 hanno battuto in finale | Julie Coin / Eva Hrdinov\u00e1 6-4, 4-6, [10-5]"}
{"id": "3880982", "revid": "1573940", "url": "https://it.wikipedia.org/wiki?curid=3880982", "title": "Taeromys arcuatus", "text": "Taeromys arcuatus () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 193 e 240\u00a0mm, la lunghezza della coda tra 190 e 245\u00a0mm, la lunghezza del piede tra 41 e 52\u00a0mm, la lunghezza delle orecchie tra 31 e 36\u00a0mm e un peso fino a 310\u00a0g.\nAspetto.\nLe parti superiori sono bruno-nerastre scure con dei riflessi grigiastri, i fianchi e le anche sono grigio-brunastre, mentre le parti ventrali sono bruno-nerastre con le punte dei singoli peli bianco-grigiastre. Talvolta \u00e8 presente una macchia biancastra sulla fronte. Le orecchie sono grandi. Il dorso delle zampe \u00e8 ricoperto di peli biancastri. La coda \u00e8 solitamente pi\u00f9 corta della testa e del corpo, la met\u00e0 basale \u00e8 bruno-nerastra, la met\u00e0 terminale \u00e8 bianca ed \u00e8 ricoperta di scaglie, ognuana corredata da un pelo. Il cariotipo \u00e8 2n=42 FN=60.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto da individui catturati sul Monte Tanke Salokko, nella parte sud-orientale di Sulawesi.\nVive nelle foreste montane tra 1.500 e 2.000 metri di altitudine.\nStato di conservazione.\nLa IUCN Red List, considerata la mancanza di informazioni recenti sull'areale e lo stato della popolazione, classifica \"T.arcuatus\" come specie con dati insufficienti (DD)."}
{"id": "3880984", "revid": "1543377", "url": "https://it.wikipedia.org/wiki?curid=3880984", "title": "Taeromys callitrichus", "text": "Taeromys callitrichus () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 220 e 240\u00a0mm, la lunghezza della coda tra 240 e 260\u00a0mm, la lunghezza del piede tra 51 e 54\u00a0mm, la lunghezza delle orecchie tra 26 e 28\u00a0mm e un peso fino a 363\u00a0g.\nAspetto.\nLe parti superiori sono marroni brillanti, mentre le parti ventrali sono griogie, con le punte dei singoli peli bruno-giallastre. Le labbra sono bianche, le vibrisse sono marroni. Le orecchie sono larghe e arrotondate. La coda \u00e8 solitamente pi\u00f9 corta della testa e del corpo, la met\u00e0 basale \u00e8 bruno-nerastra, la met\u00e0 terminale \u00e8 bianca.\nBiologia.\nComportamento.\n\u00c8 una specie terricola e notturna.\nAlimentazione.\nSi nutre di frutta, foglie di felci e insetti.\nRiproduzione.\nDanno alla luce un piccolo alla volta.\nDistribuzione e habitat.\nQuesta specie \u00e8 diffusa nella parte nord-orientale di Sulawesi.\nVive nelle foreste primarie sempreverdi di pianura e nelle foreste montane tra 760 e 2.260 metri di altitudine.\nStato di conservazione.\nLa IUCN Red List, sebbene sia stata registrata su un areale molto vasto, ma le informazioni sul proprio habitat e sulla popolazioni sono scarse, , classifica \"T.callitrichus\" come specie con dati insufficienti (DD)."}
{"id": "3880988", "revid": "1543377", "url": "https://it.wikipedia.org/wiki?curid=3880988", "title": "Taeromys celebensis", "text": "Taeromys celebensis () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 201 e 249\u00a0mm, la lunghezza della coda tra 244 e 306\u00a0mm, la lunghezza del piede tra 47 e 56\u00a0mm, la lunghezza delle orecchie tra 25 e 28\u00a0mm e un peso fino a 345\u00a0g.\nAspetto.\nLe parti superiori sono bruno-grigiastre, cosparse di peli pi\u00f9 lunghi nerastri e rigidi, pi\u00f9 abbondanti lungo la spina dorsale, mentre le parti ventrali sono bianche. La linea di demarcazione lungo i fianchi \u00e8 netta. Le orecchie sono larghe e prive di peli. I piedi sono marroni, ricoperti di piccoli peli. La coda \u00e8 pi\u00f9 lunga della testa e del corpo, il terzo basale \u00e8 nerastro, il resto giallastro. Il cariotipo \u00e8 2n=39-40 FN=49-50.\nBiologia.\nComportamento.\n\u00c8 una specie terricola e notturna. Si arrampica agilmente sugli alberi.\nAlimentazione.\nSi nutre di frutta.\nRiproduzione.\nDanno alla luce 2-3 piccoli alla volta.\nDistribuzione e habitat.\nQuesta specie \u00e8 diffusa nelle zone pianeggianti di Sulawesi.\nVive nelle foreste tropicali sempreverdi fino a 1.200 metri di altitudine. Probabilmente \u00e8 assente dalle foreste secondarie, ma presente invece in zone forestali leggermente modificate.\nStato di conservazione.\nLa IUCN Red List, considerato il vasto areale e la popolazione moderatamente comune, classifica \"T.celebensis\" come specie a rischio minimo (LC)."}
{"id": "3880991", "revid": "1573940", "url": "https://it.wikipedia.org/wiki?curid=3880991", "title": "Taeromys hamatus", "text": "Taeromys hamatus () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 180 e 213\u00a0mm, la lunghezza della coda tra 177 e 205\u00a0mm, la lunghezza del piede tra 42 e 46\u00a0mm, la lunghezza delle orecchie tra 24 e 25\u00a0mm e un peso fino a 220\u00a0g.\nAspetto.\nLa pelliccia \u00e8 soffice e densa. Le parti superiori sono grigio scuro con dei riflessi giallo-brunastri, mentre le parti ventrali sono grigio-giallastre. Le vibrisse sono lunghe. Le zampe sono bruno-nerastre con le dita bianche. La coda \u00e8 pi\u00f9 corta della testa e del corpo, \u00e8 bruno-nerastra con l'estremit\u00e0 bianca.\nBiologia.\nComportamento.\n\u00c8 una specie terricola e notturna.\nAlimentazione.\nSi nutre di frutta.\nDistribuzione e habitat.\nQuesta specie \u00e8 diffusa nelle zone montane della parte centrale di Sulawesi.\nVive nelle foreste pluviali tropicali primarie sempreverdi tra 1.280 e 2.287 metri metri di altitudine.\nStato di conservazione.\nLa IUCN Red List, considerata la mancanza di informazioni recenti sull'areale e lo stato della popolazione, classifica \"T.hamatus\" come specie con dati insufficienti (DD)."}
{"id": "3880993", "revid": "1573940", "url": "https://it.wikipedia.org/wiki?curid=3880993", "title": "Rhynchopsitta pachyrhyncha", "text": "Il pappagallo beccoforte o pappagallo beccospesso (Rhynchopsitta pachyrhyncha ()) \u00e8 una uccello appartenente alla famiglia Psittacidae."}
{"id": "3880996", "revid": "1573940", "url": "https://it.wikipedia.org/wiki?curid=3880996", "title": "Taeromys microbullatus", "text": "Taeromys microbullatus () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 154 e 203\u00a0mm, la lunghezza della coda tra 194 e 267\u00a0mm, la lunghezza del piede tra 41 e 46\u00a0mm e la lunghezza delle orecchie di 28\u00a0mm.\nAspetto.\nLe parti superiori sono grigio scure con dei riflessi bianco-grigiastri, le punte dei peli lungo i fianchi sono brunastre, mentre le parti ventrali sono giallo-brunastro, con la base dei peli bruno-nerastra. Il muso \u00e8 bruno-nerastro. Le vibrisse sono nere. Le orecchie sono grandi. Le zampe sono bruno-nerastre. La coda \u00e8 pi\u00f9 lunga della testa e del corpo, la met\u00e0 basale \u00e8 bruno-nerastra, la met\u00e0 terminale \u00e8 bianca ed \u00e8 ricoperta di scaglie, ognuna corredata da un pelo.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto da individui catturati sul Monte Tanke Salokko, nella parte sud-orientale di Sulawesi.\nVive nelle foreste montane a circa 1.500 metri di altitudine.\nStato di conservazione.\nLa IUCN Red List, considerata la mancanza di informazioni recenti sull'areale e lo stato della popolazione, classifica \"T.microbullatus\" come specie con dati insufficienti (DD)."}
{"id": "3880999", "revid": "1776051", "url": "https://it.wikipedia.org/wiki?curid=3880999", "title": "When It's Time to Rock", "text": "When It's Time to Rock \u00e8 un singolo del gruppo musicale inglese UFO, pubblicato nel 1983. \u00c8 arrivato al 70\u00ba posto nella Official Singles Chart."}
{"id": "3881001", "revid": "1573940", "url": "https://it.wikipedia.org/wiki?curid=3881001", "title": "Taeromys punicans", "text": "Taeromys punicans () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo di 185\u00a0mm, la lunghezza della coda di 156\u00a0mm, la lunghezza del piede di 42\u00a0mm e la lunghezza delle orecchie di \u00a0mm.\nAspetto.\nLa pelliccia \u00e8 corta. Le parti superiori sono castane o bruno-rossicce, cosparse di peli pi\u00f9 lunghi con la punta nerastra, mentre le parti ventrali sono giallo-brunastre. Le zampe sono marroni. La coda \u00e8 pi\u00f9 corta della testa e del corpo, uniformemente bruno-nerastra e ricoperta finemente di peli.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto da due individui catturati nella parte centrale di Sulawesi e da frammenti fossili ritrovati nella parte sud-occidentale dell'isola.\nVive nelle foreste pluviali tropicali primarie sempreverdi di pianura.\nStato di conservazione.\nLa IUCN Red List, considerata la mancanza di informazioni recenti sull'areale e lo stato della popolazione, classifica \"T.punicans\" come specie con dati insufficienti (DD)."}
{"id": "3881005", "revid": "1573940", "url": "https://it.wikipedia.org/wiki?curid=3881005", "title": "Taeromys taerae", "text": "Taeromys taerae () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 195 e 221\u00a0mm, la lunghezza della coda tra 215 e 219\u00a0mm, la lunghezza del piede tra 44 e 46\u00a0mm, la lunghezza delle orecchie di 22\u00a0mm.\nAspetto.\nLa pelliccia \u00e8 lunga e lanosa. Le parti superiori sono grigio scure, mentre le parti ventrali sono pi\u00f9 chiare. Il dorso delle zampe \u00e8 ricoperto di peli marroni scuri, le dita sono bianche. La coda \u00e8 pi\u00f9 corta della testa e del corpo, il terzo basale \u00e8 nerastro, il resto \u00e8 giallastro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa negli altopiani della parte nord-orientale di Sulawesi.\nVive nelle foreste montane tra 600 e 800 metri di altitudine.\nStato di conservazione.\nLa IUCN Red List, considerata la mancanza di informazioni recenti sull'areale e lo stato della popolazione, classifica \"T.taerae\" come specie con dati insufficienti (DD)."}
{"id": "3881010", "revid": "1573940", "url": "https://it.wikipedia.org/wiki?curid=3881010", "title": "Rhynchopsitta terrisi", "text": "Il pappagallo frontemarrone (Rhynchopsitta terrisi ) \u00e8 una specie di pappagallo, appartenente al genere Rhynchopsitta."}
{"id": "3881013", "revid": "287204", "url": "https://it.wikipedia.org/wiki?curid=3881013", "title": "'Abd al-Aziz ibn 'Abd Allah ibn Baz", "text": "Biografia.\nIbn B\u0101z nacque nel mese di Dhu l-Hijja del 1910 in una famiglia con una reputazione di stretta osservanza all'Islam. Suo padre mor\u00ec quando lui aveva solo tre anni, ponendo una grande responsabilit\u00e0 su sua madre nel crescerlo. Quando gli si chiedeva della sua infanzia, lo sceicco rispondeva: \"mio padre \u00e8 morto quando avevo tre anni, e ho avuto solo mia madre che si prendeva cura di me e mi ha educato, incoraggiato a saperne di pi\u00f9 sulla Shari'a. Anche lei mor\u00ec quando avevo 26 anni\". All'et\u00e0 di tredici anni inizi\u00f2 a lavorare come venditore di abbigliamento con il fratello in un mercato. Nonostante avesse aiutato notevolmente la famiglia per il suo sostentamento, trov\u00f2 comunque il tempo di studiare Corano, \u1e25ad\u012bth, Fiqh e Tafsir. Nel 1927, quando aveva sedici anni, inizi\u00f2 a perdere la vista dopo essere stato afflitto da una grave infezione agli occhi e all'et\u00e0 di 40 anni aveva completamente perso la vista ed era diventato cieco.\nAll'epoca l'Arabia Saudita non disponeva di un moderno sistema di istruzione universitaria. Nonostante ci\u00f2, Ibn B\u0101z studi\u00f2 molta letteratura islamica oltre a frequentare numerosi studiosi dai quali imparare. Fra questi:\nNel corso della sua carriera ricopr\u00ec numerosi incarichi di responsabilit\u00e0 come:\nNel corso degli anni ha ricoperto un gran numero di incarichi di presidente o membro di diversi consigli e comitati Islamici e presieduto una serie di conferenze sia in Arabia Saudita e all'estero, oltre a scrivere un gran numero di libri in diversi campi e ad aver emesso un grande numero di fatw\u0101. Nel 1981 \u00e8 stato insignito del Premio internazionale Re Fay\u1e63al per il servizio reso all'Islam. Fu l'unico Gran Mufti d'Arabia Saudita a non provenire dalla famiglia Al al-Shaykh.\nIbn B\u0101z emise una fatwa che autorizzava l'imposizione di una tassa sulla salute per sostenere i Mujaheddin durante il jihad anti-sovietico. La sua dichiarazione \"In difesa delle terre islamiche\", scritta principalmente da \u02bfAbd All\u0101h al-\u02bfAzz\u0101m, ebbe conseguenze assai importanti nel riuscito appello al jihad contro l'Unione Sovietica. Si dice che la \"fatwa\" sia stata il primo appello ufficiale al jihad da parte di uno Stato-nazione contro un altro Stato-nazione in epoca moderna.\nOpere.\nScrisse pi\u00f9 di sessanta opere riguardanti argomenti diversi come \u1e25ad\u012bth, tafs\u012br, far\u0101\u02bei\u1e0d, taw\u1e25\u012bd, fiqh e un gran numero di libri su \u1e63al\u0101t, zakat, da\u02bfwa, Hajj e \u02bfumra.\nMorte.\nMor\u00ec la mattina del 13 maggio 1999, all'et\u00e0 di 88 anni. Il giorno seguente, dopo la preghiera del venerd\u00ec, re Fahd b. \u02bfAbd al-\u02bfAz\u012bz, il principe \u02bfAbd All\u0101h b. \u02bfAbd al-\u02bfAz\u012bz, Sul\u1e6d\u0101n b. \u02bfAbd al-\u02bfAz\u012bz e centinaia di migliaia di persone recitarono la preghiera funebre nel santuario dell'al-Masjid al-Haram a La Mecca."}
{"id": "3881036", "revid": "599013", "url": "https://it.wikipedia.org/wiki?curid=3881036", "title": "Sambuca di Sicilia Ansonica", "text": "Il Sambuca di Sicilia Ansonica \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSambuca di Sicilia (vino)"}
{"id": "3881039", "revid": "180559", "url": "https://it.wikipedia.org/wiki?curid=3881039", "title": "Renault R24", "text": "La Renault R24 \u00e8 una vettura di Formula 1, con cui la scuderia francese affront\u00f2 il campionato 2004.\nStagione.\nVennero confermati i due piloti della stagione precedente, Jarno Trulli e Fernando Alonso, con l'italiano che venne sostituito per gli ultimi tre Gran Premi da Jacques Villeneuve. La vettura fu molto competitiva. Trulli vinse a Monaco dopo essere partito dalla pole position e ottenne un terzo posto in Spagna, oltre a un'altra pole position in Belgio; Alonso ottenne un secondo posto in Francia dopo essere partito dalla pole position e tre terzi posti (Australia, Germania e Ungheria). La stagione si concluse al 3\u00ba posto.\nRisultati completi in Formula 1.\nOltre alla Formula 1.\nNel 2004 The Stig pilota della serie inglese \"Top Gear\" con la Renault R24 stabilisce il tempo record del circuito di \"Top Gear\" con il tempo di 0:59,0."}
{"id": "3881051", "revid": "1776051", "url": "https://it.wikipedia.org/wiki?curid=3881051", "title": "Night Run/Heavens Gate - The U.S. Remixes", "text": "Night Run/Heavens Gate - The U.S. Remixes \u00e8 un singolo del gruppo musicale inglese UFO. Fu pubblicato nel 1986, in due edizioni: nella prima il disco in vinile era di colore nero, nell'altra era rosso."}
{"id": "3881052", "revid": "36426", "url": "https://it.wikipedia.org/wiki?curid=3881052", "title": "Jacopo Palladini", "text": ""}
{"id": "3881055", "revid": "1776051", "url": "https://it.wikipedia.org/wiki?curid=3881055", "title": "This Time (UFO)", "text": "This Time \u00e8 un singolo del gruppo musicale inglese UFO, pubblicato nel 1986."}
{"id": "3881056", "revid": "36426", "url": "https://it.wikipedia.org/wiki?curid=3881056", "title": "Discobolo Lancellotti", "text": ""}
{"id": "3881057", "revid": "36426", "url": "https://it.wikipedia.org/wiki?curid=3881057", "title": "Discobolo di Castelporziano", "text": ""}
{"id": "3881060", "revid": "1305772", "url": "https://it.wikipedia.org/wiki?curid=3881060", "title": "Plattner", "text": ""}
{"id": "3881061", "revid": "767487", "url": "https://it.wikipedia.org/wiki?curid=3881061", "title": "Slieve Donard", "text": "Lo Slieve Donard (in gaelico irlandese \"Sliabh D\u00f3nairt\") \u00e8 un monte situato nella contea di Down, Irlanda del Nord. L'altitudine di 850 metri lo rende il monte pi\u00f9 alto dell'Irlanda del Nord e anche della pi\u00f9 ampia provincia dell'Ulster e la diciannovesima cima dell'isola d'Irlanda. Si trova a soli 3\u00a0km dal Mare d'Irlanda.\nNome.\nLo Slieve Donard prende il nome da san Donard, conosciuto in gaelico come Domhanghairt o Domhanghart. Era un seguace di san Patrizio e fond\u00f2 un monastero a Maghera. Secondo la tradizione fu incaricato dallo stesso san Patrizio di occuparsi dei dintorni del monte, a livello religioso ovviamente. La leggenda narra che non sia mai morto, ma diventato un eterno guardiano del monte.\nIn era pagana la montagna era chiamata Sliabh Slainge, nome del figlio di Parthol\u00f3n, ritenuto il primo fisico dell'Irlanda. Stando agli \"Annali dei Quattro Maestri\" sarebbe morto nel 2533\u00ba anno dalla fondazione del mondo e sepolto in un tumulo della montagna.\nGeografia.\nLo Slieve Donard si trova nel versante nord-orientale delle montagne di Mourne. Dalla cima si arriva al mare passando per due ulteriori cime, seppure pi\u00f9 basse, la Millstone (460\u00a0m), la Thomas e la Crossone. Due glen separano la Slieve Donard dalla vicina Slieve Commedagh, la seconda montagna pi\u00f9 alta delle Mourne.\nSulla cima del Donard c'\u00e8 un tumulo e una piccola torre di pietra, che fu costruita come rifugio. La torre fa parte del Mourne Wall, che sormonta i fianchi occidentali e orientali del monte.\nAccesso alla vetta.\nLa salita non \u00e8 difficile, sebbene il sentiero sia parecchio eroso in varie parti. Di recente \u00e8 stato realizzato un sentiero lastricato in pietra nelle parti pi\u00f9 ripide. Dalla cima si pu\u00f2 godere di una vista spettacolare della costa ma anche di Dublino e Belfast."}
{"id": "3881062", "revid": "36426", "url": "https://it.wikipedia.org/wiki?curid=3881062", "title": "Discobolo Townley", "text": ""}
{"id": "3881063", "revid": "36426", "url": "https://it.wikipedia.org/wiki?curid=3881063", "title": "Discobolo di Vienna", "text": ""}
{"id": "3881066", "revid": "599013", "url": "https://it.wikipedia.org/wiki?curid=3881066", "title": "Night Run/Blue", "text": "Night Run/Blue \u00e8 un singolo del gruppo musicale inglese UFO, pubblicato nel 1986. \u00c8 arrivato al 94\u00ba posto nella Official Singles Chart."}
{"id": "3881068", "revid": "1573940", "url": "https://it.wikipedia.org/wiki?curid=3881068", "title": "Gozo Shioda", "text": "Fu un maestro di aikid\u014d fondatore dello stile di aikido Yoshinkan.\nFu uno degli studenti pi\u00f9 anziani del fondatore dell'Aikido Morihei Ueshiba. Shioda deteneva il grado di 10\u00ba \"dan\" in aikido.\nGiovent\u00f9.\nShioda nacque il 9 settembre 1915, a Shinjuku, Tokyo. Suo padre era Seiichi Shioda, un medico che insegnava anche judo e kend\u014d. Shioda fu un bambino gracile e si racconta che la sua sopravvivenza la si deve alle competenze pediatriche del padre. Ai tempi della scuola, Shioda si allen\u00f2 nello judo, raggiungendo il grado di 3\u00ba \"dan\" ancor prima di completare la scuola secondaria. Durante la giovinezza si allen\u00f2 anche nel kendo.\nAikido.\nShioda inizi\u00f2 ad allenarsi sotto il fondatore dell'aikido, Morihei Ueshiba, nel 1932. Si allen\u00f2 come un \"uchi-deshi\" (live-in student) sotto Ueshiba e continu\u00f2 per otto anni. Shioda era un piccolo uomo, in piedi era alto circa 155\u2013 e pesava intorno ai 46\u2013.\nShioda si laure\u00f2 alla Takushoku University nel 1941, e fu inviato a ricoprire posizioni amministrative in Cina, Taiwan, e nel Borneo durante seconda guerra mondiale. In un incidente in Cina, mentre beveva in un bar con un commilitone a Shanghai, quando l'amico ebbe una discussione con un membro di una banda locale.\nTre dei membri della banda giunsero in aiuto. Shioda e l'amico furono circondati. Nella lotta che ne segu\u00ec, Shioda ruppe una gamba ad un membro della gang, il braccio ad un altro e ne ferm\u00f2 un altro ancora colpendolo con dei pugni allo stomaco, il tutto utilizzando le sue abilit\u00e0 nell'aikido. Shioda, successivamente, descrisse questo incidente come 'l'illuminazione dell'aikido' e scrisse che si poteva veramente apprezzare come l'aikido una volta lo aveva utilizzato in una situazione di vita o di morte."}
{"id": "3881072", "revid": "599013", "url": "https://it.wikipedia.org/wiki?curid=3881072", "title": "Sambuca di Sicilia Grecanico", "text": "Il Sambuca di Sicilia Grecanico \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSambuca di Sicilia (vino)"}
{"id": "3881075", "revid": "110157", "url": "https://it.wikipedia.org/wiki?curid=3881075", "title": "Slieve Commedagh", "text": "Lo Slieve Commedagh (in gaelico irlandese \"Sliabh Coimh\u00e9ideach\") \u00e8 un monte situato nella contea di Down, Irlanda del Nord. L'altitudine di 767 metri lo rende il secondo monte pi\u00f9 alto dell'Irlanda del Nord, dopo lo Slieve Donard e anche della pi\u00f9 ampia provincia dell'Ulster.\nLo Slieve Commedagh si trova a nord-ovest dello Slieve Donard, monte a cui \u00e8 uniti mediante un passo di montagna. Sulla sommit\u00e0 del monte c'\u00e8 una piccola torre di pietra, che \u00e8 parte del Mourne Wall.\nIl massiccio del Commedagh comprende anche le cime di Slievecorragh (a est), Shan Slieve, Slievenamaddy e Slievenabrock (a nord)."}
{"id": "3881079", "revid": "1750468", "url": "https://it.wikipedia.org/wiki?curid=3881079", "title": "Rob Kardashian", "text": "\u00c8 conosciuto grazie ai reality show \"Al passo con i Kardashian\" in onda su E!. \u00c8 il fratello minore di Kourtney Kardashian, Kim Kardashian e Khlo\u00e9 Kardashian.\nBiografia.\nRob, figlio di Robert Kardashian e di Kris Jenner, ha tre sorelle maggiori: Kourtney, Kim e Khlo\u00e9. I suoi genitori divorziano nel 1991, e la madre Kris si risposa con Bruce Jenner nel 1991. Da questo matrimonio nascono Kendall Jenner e Kylie Jenner.\nRob \u00e8 stato fidanzato con Adrienne Bailon dal 2007 al 2009. Nel 2012 ha frequentato la cantante Rita Ora. Ha poi iniziato una relazione nel gennaio 2016 con la modella Blac Chyna, dalla quale ha avuto una figlia, Dream Ren\u00e9e Kardashian (nata il 10 novembre 2016). Si \u00e8 separato da Blac Chyna pochi mesi dopo la nascita di Dream.\nCarriera.\nKardashian \u00e8 stato uno dei giudici finali di Miss USA 2012. Nel 2012, Kardashian ha partecipato allo show di Fox \"The Choice\". Sempre nel 2012, Rob ha lanciato la sua linea di calze intitolata \"Arthur George\".\nInsieme alla modella Blac Chyna \u00e8 stato il protagonista della serie \"Rob &amp; Chyna,\" trasmessa in anteprima l'11 settembre 2016 sul canale via cavo E!.\n\"Dancing with the Stars\" (Ballando con le Stelle).\nNel 2011 Rob ha partecipato alla 13\u00aa edizione del programma \"Dancing with the Stars\" (Ballando con le stelle). Ha ballato con Cheryl Burke, piazzandosi al secondo posto."}
{"id": "3881086", "revid": "892776", "url": "https://it.wikipedia.org/wiki?curid=3881086", "title": "Laila Ali", "text": "Biografia.\nFiglia del celebre Muhammad Ali e della sua terza moglie Veronica Porch\u00e9 Ali, divenne campionessa mondiale dei supermedi nel 2002, rimanendo poi imbattuta fino al suo ritiro dal ring e vincendo 24 incontri da professionista, di cui 21 per K.O."}
{"id": "3881089", "revid": "1798099", "url": "https://it.wikipedia.org/wiki?curid=3881089", "title": "Atena e Marsia", "text": "Atena e Marsia \u00e8 un gruppo statuario del 450 a.C. circa realizzato dallo scultore Mirone. \u00c8 oggi noto solo da copie marmoree dell'epoca romana, tra cui la migliore \u00e8 probabilmente quella conservata ai Musei Vaticani (149 cm di altezza per Atena, 156 cm per Marsia).\nStoria.\nL'opera originale, in bronzo, era collocata sull'acropoli di Atene.\nSe ne conoscono varie copie, la migliore delle quali, per quanto frammentaria, resta quella vaticana. Un corpo della sola Atena, senza testa n\u00e9 braccia, \u00e8 conservato al Louvre, una copia con la testa e con l'elmo al Museo del Prado, e una ben conservata, senza le braccia, alla Liebieghaus di Francoforte. \nDescrizione e stile.\nIl gruppo mostra Atena che, dopo aver gettato in terra l'aulos che le gonfia volgarmente le guance nell'atto di suonarlo, si accorge di Marsia che lo ha visto e che (sollevando il braccio nella versione originaria) sta per impadronirsene. Lo scultore rese effetti di movimento bilanciando la posa instabile e aggressiva di Marsia con il veloce scatto di Atena: come nel frontone occidentale del tempio di Zeus a Olimpia \u00e8 messo in scena il conflitto tra ragione e bestialit\u00e0. \nRispetto a opere anteriori, nella scultura di Mirone Atena non \u00e8 pi\u00f9 una serena protettrice (\"promachos\", come nei frontoni di Egina), ma una fanciulla che partecipa pensosa all'azione."}
{"id": "3881092", "revid": "36426", "url": "https://it.wikipedia.org/wiki?curid=3881092", "title": "Frontoni del Tempio di Zeus a Olimpia", "text": ""}
{"id": "3881099", "revid": "287204", "url": "https://it.wikipedia.org/wiki?curid=3881099", "title": "Mourne Wall", "text": "Il Mourne Wall \u00e8 un muro che fu costruito per chiudere il bacino della riserva naturale di Silent Valley, nella zona delle montagne di Mourne, nella contea di Down, Irlanda del Nord.\nFu costruito tra il 1904 e il 1922 sull'ordine dei commissari all'idrografia di Belfast per delimitare il bacino idrografico delle Mournes.\nIl muro \u00e8 costituito di pietre di granito, assemblate con la tecnica del muretto a secco. In media il muro ha un'altezza compresa tra 1,5 metri e 0,8 metri. La sua lunghezza \u00e8 di 35\u00a0km e passa per ben 15 montagne. \nL'elenco considera le montagne in senso orario dal fiume Kilkeel.\nIl muro inizialmente dest\u00f2 disapprovazione tra la popolazione del posto anche se ebbe molti effetti positivi. Innanzitutto cre\u00f2 occupazione, e poi contribu\u00ec effettivamente a preservare le acque della Silent Valley, impedendo agli animali di abbeverarsi. Attualmente \u00e8 gestito dalla Northern Ireland Water."}
{"id": "3881101", "revid": "767487", "url": "https://it.wikipedia.org/wiki?curid=3881101", "title": "Staatsliga B", "text": "La Staatsliga B, nota anche come Liga-B, fu il secondo livello del campionato austriaco di calcio tra la stagione 1950-1951 e la stagione 1958-1959. Organizzata dalla \u00d6sterreichische Fu\u00dfball-Staatsliga, vedeva promosse in Staatsliga A le prime classificate e retrocedere nei campionati regionali le ultime.\nCon la stagione 1959-1960 e l'introduzione della Regionalliga come nuovo secondo livello nazionale la Staatsliga B fu abolita e il massimo campionato torn\u00f2 a chiamarsi semplicemente \"Staatsliga\". Solo nel 1974 verr\u00e0 reistituito un campionato cadetto a girone unico in Austria, la Nationalliga."}
{"id": "3881102", "revid": "36426", "url": "https://it.wikipedia.org/wiki?curid=3881102", "title": "Athena e Marsia", "text": ""}
{"id": "3881105", "revid": "36426", "url": "https://it.wikipedia.org/wiki?curid=3881105", "title": "Capo Artemision", "text": ""}
{"id": "3881107", "revid": "599013", "url": "https://it.wikipedia.org/wiki?curid=3881107", "title": "Yoshinkan", "text": "Aikido Yoshinkan (\u5408\u6c17\u9053 \u990a\u795e\u9928 \"Aikid\u014d Y\u014dshinkan\" lett. \"Aikido Cultivating the Spirit School\") \u00e8 uno stile di aikid\u014d fondato da Gozo Shioda (1915\u20131994) dopo la Seconda guerra mondiale. Lo Yoshinkan Aikido \u00e8 spesso chiamato lo stile \"duro\" dell'aikido in quanto i metodi di allenamento sono il risultato del periodo estenuante nel quale Shioda fu allievo di Morihei Ueshiba prima della guerra. Lo stile Yoshinkan \u00e8 attualmente la seconda pi\u00f9 grande organizzazione mondiale di aikido.\nCorso Senshusei.\nNel 1990, Gozo Shioda fond\u00f2 l'International Yoshinkai Aikido Federation (IYAF) per facilitare l'insegnamento dell'aikido Yoshinkan al di fuori del Giappone. Oggi, entrambe: la All Japan Yoshinkan Aikido Federation e la IYAF sono guidate dall'attuale capo dello stile Yasuhisa Shioda, il figlio del fondatore. Sotto di lui, l'Honbu dojo Yoshinkan, localizzato a Shinjuku Tokyo, esegue ogni anno un corso intensivo della durata di 11 mesi chiamato Corso Senshusei derivato dal corso utilizzato per addestrare la Tokyo Metropolitan Riot Police. Il libro \"Angry White Pyjamas\" di Robert Twigger \u00e8 basato sull'esperienze dell'autore durante il corso."}
{"id": "3881109", "revid": "536103", "url": "https://it.wikipedia.org/wiki?curid=3881109", "title": "Robert Capron", "text": "Figlio unico dell'attrice Kaye Capron, inizia a studiare recitazione all'et\u00e0 di 8 anni.\nEsordisce al cinema, nel 2009 a 11 anni in una piccola parte non accreditata nel film \"Bride Wars - La mia miglior nemica\", ma la fama \u00e8 arrivata quando ha interpretato Rowley, amico del protagonista nella saga di \"Diario di una schiappa\" in cui recita anche sua madre.\nDoppiatori italiani.\nDa doppiatore \u00e8 sostituito da:"}
{"id": "3881114", "revid": "637991", "url": "https://it.wikipedia.org/wiki?curid=3881114", "title": "Remo Peroncelli", "text": "Carriera.\nEsordisce con la maglia del disputando due stagioni di Serie C come riserva di Carlo Borghesio, tra il 1939 e il 1940, per un totale di 6 presenze in campionato.\nNel novembre 1940 viene posto in lista di trasferimento e si trasferisce al Foligno, dove \u00e8 riserva alle spalle di Emilio Siena; vi rimane anche nella stagione successiva, nella quale svolge il servizio militare nella citt\u00e0 umbra, dividendo il posto da titolare con Paolo Franceschini, e offre un rendimento altalenante. Titolare anche nella stagione 1942-1943, nel 1944 fa ritorno al Piacenza, con cui disputa 5 partite nel campionato di guerra; nel frattempo collabora alla Resistenza, inquadrato nella 142\u00aa brigata \"Romeo\".\nTerminata la guerra, torna per una stagione al Foligno, sempre in Serie C. Nel 1946 sale per la prima volta di categoria, acquistato dal Siracusa che milita nella serie cadetta insieme ad altri tre giocatori del Foligno: vi rimane per quattro stagioni consecutive, sempre come titolare, contribuendo al quinto posto ottenuto nel campionato 1947-1948, e alla conseguente permanenza in Serie B dopo il ritorno al girone unico. Con gli aretusei colleziona in tutto 128 presenze in Serie B, subendo 171 reti.\nNel 1950, a 31 anni, torna per la terza volta al Piacenza, sempre in Serie C. Disputa da titolare il campionato 1950-1951, concluso a centroclassifica, mentre nella stagione successiva non scende mai in campo, chiuso da Luigi Saletti e Mariano Faraone. A fine stagione si svincola, trasferendosi in seguito alla Rivergarese in Promozione."}
{"id": "3881115", "revid": "110157", "url": "https://it.wikipedia.org/wiki?curid=3881115", "title": "Slieve Bearnagh", "text": "Lo Slieve Bearnagh (in gaelico irlandese \"Sliabh Bearna\") \u00e8 un monte situato nella contea di Down, Irlanda del Nord. La sua cima \u00e8 costellata di qualche tor. Il Mourne Wall attraversa la sommit\u00e0 del monte, proseguendo poi lungo i fianchi est e ovest della montagna stessa. I sentieri che portano alla cima sono due: uno da est (chiamato \"Pollaphuca\", che significa \"Pozzo di P\u00faca\") e uno da ovest (chiamato \"Hare's Gap\")."}
{"id": "3881118", "revid": "1522738", "url": "https://it.wikipedia.org/wiki?curid=3881118", "title": "Mario Party 9", "text": "Mario Party 9 \u00e8 un videogioco per Nintendo Wii. \u00c8 stato annunciato ufficialmente all'E3 2011. \u00c8 il primo videogioco della serie ad essere sviluppato da ND Cube e non da Hudson Soft e l'ultimo di Mario uscito su Wii. Ci sono 80 minigiochi suddivisi in 5 categorie: tutti contro tutti, 1vs3/1vs2, Bowser Jr., boss ed extra.\nPersonaggi.\nI perosnaggi giocabili sono 12, di cui 2 sbloccabili:\nModalit\u00e0 party.\nIl tipo di gioco, classico e storico che tutti i fan di questa serie conoscono. I giocatori umani, come sempre possono essere fino a 4, ma stavolta \u00e8 possibile scegliere il numero di giocatori complessivo, anche 1 vs 1. Ci sono 7 tabelloni: \nNB: l'ultimo tabellone non \u00e8 disponibile nella modalit\u00e0 storia, e si sblocca nel Museo con 500 punti party.\nSpazi.\n\"Casa di Toad\": Appariranno 4 carte che verranno mescolate e poi scelte 2: il bencapitato raccoglier\u00e0 tali frutti. 2. Grotta Cantante: Trover\u00e0 una grotta con degli spazi ministella. L\u00ec potr\u00e0 \"alloggiare\"per un turno. \nDifendi met\u00e0 delle ministelle (Il giocatore dovr\u00e0 sfidare il suo avversario o i suoi avversari in un minigioco e, se batter\u00e0 lo o li batter\u00e0, ricever\u00e0 la met\u00e0 delle ministelle dell'avversario). !ocoiginiM (Il giocatore e il suo avversario o i suoi avversari dovranno sfidarsi in un minigioco e, se perder\u00e0, ricever\u00e0 un premio). Dai 10 o 5 ministelle al giocatore in coda (Il giocatore dovr\u00e0 dare 5 o 10 ministelle all'ultimo, cio\u00e8 quello che ha meno ministelle degli altri, se \u00e8 ultimo Bowser gliele d\u00e0). 10.000 ministelle (Il giocatore ricever\u00e0 10.000 ministelle, ma Bowser non gliele d\u00e0 e, molto raramente, regala al malcapitato 10 ministelle oppure gliele lascia cos\u00ec come sono). Perdi met\u00e0 delle tue ministelle (Il malcapitato perder\u00e0 la met\u00e0 delle sue ministelle, ma se \u00e8 ultimo Bowser gliene raddoppia il numero). Perdi tutti i dadi speciali (Bowser rimuover\u00e0 tutti i dadi speciali dei malcapitati, che far\u00e0 apparire tramite delle botole, costringendoli ad usare, finch\u00e9 non arriveranno su uno spazio dado, il dado normale). Rivoluzione Bowser (Bowser decider\u00e0 la sorte delle ministelle)\n1. \"Martelkoopa\". Ognuno deve versare 3 ministelle, e poi in base al minigioco vengono ridistribuite. 2. Fuoco Bros. L'ultimo classificato dovr\u00e0 versare agli altri 10 ministelle.\nModalit\u00e0 minigiochi.\nScalata.\nSi gareggia a minigiochi e puoi scegliere tra 3, 5 o 7 vittorie per raggiungere la vetta della scala, dove c'\u00e8 una grande statua d'oro del vincitore.\nArdua scelta.\nOgnuno sceglie 3 tra i 5 minigiochi proposti a quale partecipare. A seconda della posizione si danno punti. Chi vince il minigioco bonus ne vince 150. Se uno \u00e8 l'unico a scegliere un gioco, guadagna in automatico 100 punti.\nContro il tempo.\nUn personaggio deve partecipare a 10 minigiochi nel minor tempo possibile. Ogni minigioco ha un Bonus Obiettivo: se questo si raggiunge, al giocatore vengono tolti 3 secondi.\nGiardinieri in erba.\nOgnuno ha un'aiuola quadrata. Verranno portati i \"tasselli botanici\", blocchi di terra da mettere nell'aiuola. Pi\u00f9 si avanza nei minigiochi e pi\u00f9 facilmente si ha un tassello pi\u00f9 grande. Vince chi riempie l'intera aiuola.\nIl dado \u00e8 tratto!\nC'\u00e8 una specie di piattaforma sulle nuvole dove bisogna passare sulle caselle per raccogliere punti. I minigiochi determinano l'ordine. Gli spazi perdono 10 punti (dai 30 iniziali) ogni volta che qualcuno tocchi questi o lo spazio POW. Ogni tanto l'ultimo ricever\u00e0 una carica, con cui pu\u00f2 scaraventare tutti via e poi sullo spazio POW. Vince chi arriva a 500 punti.\nCorsa allo scontro.\nSi affrontano una serie di minigiochi \"Boss\" o \"Scagnozzi\", a scelta. Per sbloccarlo dovete finire la modalit\u00e0 1 giocatore (tutti i tabelloni tranne quello di Donkey Kong) e comprarla al museo per 500 punti party (ogni punto party equivale a 1 ministella).\nModalit\u00e0 1 giocatore.\nUna sera, Mario e i suoi amici decidono di partecipare a una costellazione di ministelle che come dice il loro nome sono piccole stelle bianche che splendono nel cielo. All'improvviso il gruppo si accorge che le ministelle vengono risucchiate da un buco viola. Si scopre che dietro a tutto questo c'\u00e8 Bowser che ha rubato le ministelle utilizzando una macchina simile a un aspirapolvere per risucchiarle. Infatti l'antagonista vuole utilizzare le stelle per tappezzare il suo castello e decorarlo.\nMario e i suoi amici, decidono di raggiungere il castello di Bowser per liberare le ministelle che sono racchiuse in contenitori. In questi tabelloni partecipano anche Kamek e Tipo Timido, ed entrambi giocheranno per Bowser. Infatti se uno dei due vincer\u00e0, bisogner\u00e0 azzerare il tabellone e ricominciare il livello daccapo (pu\u00f2 anche capitare che entrambi i personaggi partecipano in un tabellone, anzich\u00e9 avere uno solo dei due). Inoltre, alla fine verr\u00e0 stilato un titolo al giocatore in base alle \"ministelle\" raccolte, visibile poi nella sezione record del museo. Completando la modalit\u00e0 si sbloccheranno 2 personaggi:\nIl sentiero di Toad.\nUn percorso su monti e colline. Comprende anche un'isola a forma di 9 nella quale durante l'evento capogruppo si ottengono tante ministelle. I boss del tabellone sono Lakitu e Torcibruco.\nLakitu.\nCome nei precedenti giochi, Lakitu lancer\u00e0 ai quattro protagonisti dei Koopistrici. Per colpirlo bisogna colpire i blocchi alternati che indicheranno: Koopistrice, Pallottoli Bill per 1, 2 e 3. A met\u00e0 energia Lakitu tirer\u00e0 Koopistrici pi\u00f9 grandi.\nTorcibruco.\nI giocatori devono colpire con uno schianto a terra i segmenti di Torcibruco mentre lui cammina. La parte rossa ha 3 punti e quella viola 1 punto. Bisogner\u00e0 anche evitare le piante piranha. Se si toccano si perder\u00e0 1 punto. A met\u00e0 energia \"Torcibruco\" diverr\u00e0 tutto rosso e si metter\u00e0 a correre molto velocemente.\nLa Fabbrica di Bob-Omba.\nQui \u00e8 il luogo dove vengono create le Bob-ombe. Non appena viene raggiunto un cartello di pericolo raffigurante una Bob-omba, ne piomba una sul veicolo e fa partire un timer da 10. Ad ogni passo del veicolo il timer diminuisce di 1 e raggiunto lo 0 esplode facendo perdere met\u00e0 delle ministelle al capogruppo. I boss del tabellone sono Womp e Re Bob-Omba.\nWomp.\nI giocatori si ritroveranno su una pedana a croce, triangolo o linea, di cui una gamba rivolta verso il Boss e con un segna-numeri al centro. Nel giro di 10 secondi, i giocatori dovranno decidere se muovere o no la pedana di 1/4 di giro. Dopo il giro della pedana, uno dei giocatori verr\u00e0 schiacciato dal Boss, mentre gli altri avranno l'opportunit\u00e0 di frantumarlo a suon di schianti a terra. A met\u00e0 energia decider\u00e0 il Womp manometter\u00e0 la pedana e aggiunger\u00e0 1 o 2 al risultato dei giocatori.\nBoss Bob-Omba.\nI giocatori si ritroveranno davanti a Re Bob-Omba e a quattro Bob-Omba. Dovranno sceglierle usando i pulsanti sul telecomando Wii. Pi\u00f9 grande \u00e8 il Bob-Omba, pi\u00f9 grande \u00e8 il danno. In modalit\u00e0 due giocatori, a volte Boss \"Bob-Omba\" prende un \"Bob-Omba\" e lo lancer\u00e0 via, ma a met\u00e0 energia lo lancer\u00e0 sul personaggio che lo ha scelto.\nLo Spaventoso Castello di Boo.\nNel castello di \"Boo\", i \"Boo\" escono dai quadri e si muovono nel tabellone di 3 spazi ogni turno e se raggiungono il veicolo, il capogruppo perder\u00e0 met\u00e0 delle sue \"ministelle\". Ci sono, tuttavia, stanze illuminate da impedire ai \"Boo\" di accedervi. I boss del tabellone sono \"Tartosso\" e \"Re Boo\".\nTartosso.\n\"Tartosso\" si posizioner\u00e0 su delle pedane di colori e forme diverse. Ai giocatori verranno mostrate delle carte con il disegno delle pedane e il simbolo di \"Tartosso\", poi verranno girate. Le carte pedana attaccheranno nella direzione della rispettiva figura mentre le carte \"Tartosso\" permetter\u00e0 al boss di attaccare colui che ha pescato la carta. A met\u00e0 energia, \"Tartosso\" mescoler\u00e0 una colonna di carte.\nRe Boo.\n\"Re Boo\" posizioner\u00e0 davanti ai giocatori una serie di oggetti e i giocatori dovranno metterne in fila almeno tre uguali. A met\u00e0 energia \"Re Boo\" ostacoler\u00e0 i giocatori con dei \"Boo\".\nLa Spiaggia di Calamako.\nNella spiaggia di \"Calamako\" alcuni \"Delf\u00ec\" e alcuni \"Sushi\" si muovono lungo il tabellone. Se il veicolo raggiunge un \"Delf\u00ec\" esso dar\u00e0 5 \"ministelle\" al capogruppo, ma se un \"Sushi\" raggiunge il veicolo il capogruppo perder\u00e0 met\u00e0 delle \"ministelle\". Se si finisce sugli spazi imprevisto, la nave dei \"Granchela\" trasformer\u00e0 tutte le \"ministelle\" sul percorso in \"antistelle\" e viceversa. I boss del tabellone sono \"Pesce Smack\" e \"Calamako\".\nPesce Smack.\nI giocatori devono attaccare, con dei gusci verdi, \"Pesce Smack\" che nuota. A met\u00e0 energia \"Pesce Smack\" si metter\u00e0 ad attaccare.\nCalamako.\nI giocatori devono bombardare \"Calamako\" con delle palle di cannone mentre lui lancia dei \"Ricciospini\" (grossi ricci di mare). A met\u00e0 energia \"Calamako\" riempir\u00e0 lo schermo di inchiostro.\nLa Magmaminiera.\nPercorso che risale un vulcano dal fondo del cratere fino alla vetta. Spesso il percorso si dirama ma non sceglier\u00e0 il capogruppo, ciascuno voter\u00e0 la direzione e una ruota sceglier\u00e0 quale giocatore decide il percorso. Nella seconda parte del livello, la lava comincer\u00e0 a salire di 2 spazi in verticale ad ogni turno, ma salir\u00e0 anche di pi\u00f9 se il veicolo finir\u00e0 su uno spazio lava. Se la lava raggiunge il veicolo, il capogruppo perder\u00e0 met\u00e0 delle proprie \"ministelle\". I boss del tabellone sono \"Spunzo\" e \"Categnaccio\".\nSpunzo.\n\"Spunzo\" lancer\u00e0 delle palle chiodate, per respingerle i giocatori dovranno scegliere un martello: quello d'oro vale tre punti, quello di ferro vale un punto e i bastoni tolgono un punto.\nCategnaccio.\nI giocatori dovranno bombardare \"Categnaccio\" con dei cannoni posti in fondo a una serie di rotaie con bivi. I cannoni d'oro valgono tre punti, quelli di metallo un punto e le rotaie che conducono a \"Categnaccio\" tolgono un punto.\nLa Stazione Spaziale di Bowser.\nAl centro del tabellone c'\u00e8 una macchina con un certo numero di \"ministelle\" in cui, se finisce su certi spazi, le stelle aumentano, ma quando diventano 20 o pi\u00f9, i giocatori si sfidano ad un minigioco per aggiudicarsene una certa parte. Se si finisce su un certo spazio il capogruppo si prende tutto il montepremi. Ogni volta che le \"ministelle\" della macchina scendono a 0 ne vengono automaticamente risucchiate un certo numero. I boss del tabellone sono Bowser Jr. e Bowser. All'inizio questo tabellone \u00e8 bloccato nella modalit\u00e0 \"Party\" e per sbloccarlo occorre completare almeno 1 volta tutti gli altri tabelloni.\nBowser Jr..\nI giocatori dovranno lanciare un dado che in base al numero ottenuto illuminer\u00e0 uno o pi\u00f9 segmenti di una striscia numerata per tre. I segmenti azzurri valgono zero punti, i segmenti stella valgono il numero contrassegnato sopra e i segmenti \"Bowser Jr.\" tolgono punti in base al numero ottenuto dal dado di \"Bowser Jr.\" A met\u00e0 energia aggiunger\u00e0 due segmenti \"Bowser Jr.\" alla striscia. Alla fine non ci sar\u00e0 pi\u00f9 quando viene sconfitto.\nBowser.\nBowser tirer\u00e0 dei dadi con tre o pi\u00f9 simboli: due o pi\u00f9 con la faccia dei giocatori e uno o pi\u00f9 con la faccia di Bowser. In base a quanti dadi segnano la faccia di un giocatore il colpo sar\u00e0 pi\u00f9 potente (vale anche per Bowser!). A met\u00e0 energia Bowser diventer\u00e0 pi\u00f9 grande e lancer\u00e0 anche il suo dado, contrassegnato dalle facce dei Boss della porta di Bowser (incluso Bowser); in base al Boss che verr\u00e0 fuori ci sar\u00e0 un diverso attacco. \nLe rovine nella giungla di Donkey Kong.\nIn questo tabellone si esplorano le rovine di un grande tempio. A met\u00e0 del tabellone si dovr\u00e0 affrontare un minigioco \"Diddy Kong\" e alla fine un minigioco \"Donkey Kong\". Questo tabellone non include dei boss e si pu\u00f2 sbloccare al museo per 500 \"Punti Party\".\nMuseo.\nCostellazioni.\nQui \u00e8 possibile ripristinare nel firmamento celeste le \"ministelle\" che Bowser ha rubato. Ce ne sono 50, e ognuna costa 50 punti party.\nI punti party.\nNella Modalit\u00e0 Party viene assegnato 1 punto party per ogni ministella guadagnata. Nella modalit\u00e0 1 giocatore, vengono inoltre assegnati alla fine 500 punti party extra. Ogni minigioco in Libert\u00e0 giocato vale 1 punto party. Le gare dei minigiochi valgono sempre 10 punti party. Nel minigiochi Di che colore 6? si ottengono 2 punti party per ogni livello superato. Su Punto di vista vengono dati 2 punti party per ogni minigioco giocato, e un bonus di 100 punti party una volta vinti tutti.\nVarie.\nLe Rovine nella Giungla di DK, Livello COM Maestro e altre cose.\nMezzi.\nQui si possono acquistare nuovi mezzi da usare nei tabelloni.\nSuoni.\nQui si possono acquistare le tracce sonore.\nRecord.\nQui si possono vedere i record dei minigiochi e di altre modalit\u00e0.\nRiconoscimenti.\nSi possono vedere le persone che hanno lavorato al gioco.\nExtra.\nDi che colore 6?\nQuesto gioco assomiglia molto a Tetris, ma l'obiettivo \u00e8 distruggere le sfere stellate.\nGoombacalcio.\nSi gioca a calcio con un guscio \"Koopa\" e bisogna eliminare tutti e 7 i \"Goomba\" dell'avversario.\nGoombowling.\nBisogna usare un guscio rosso come palla da Bowling. I \"Goomba\" sono i birilli, per\u00f2 si muovono.\nPunto di vista.\nUn set di 10 minigiochi giocabili in prospettiva \"prima persona\". All'inizio ce n'\u00e8 solo uno, gli altri 9 vanno sbloccati completando quelli precedenti."}
{"id": "3881119", "revid": "767487", "url": "https://it.wikipedia.org/wiki?curid=3881119", "title": "Rousimar Palhares", "text": "Combatte nella divisione dei pesi welter per la promozione statunitense WSOF, nella quale \u00e8 l'attuale campione di categoria dal 2014.\nIn precedenza ha lottato nella divisione dei pesi medi della prestigiosa organizzazione statunitense UFC dal 2008 al 2013.\nCintura nera di jiu jitsu brasiliano e di luta livre sotto gli insegnamenti del maestro Murilo Bustamante, Palhares \u00e8 noto per la sua grande tecnica nella lotta a terra, le sue efficaci leve e chiavi alle gambe e il suo strano quanto curioso atteggiamento durante gli incontri.\n\u00c8 negativamente noto anche per i suoi numerosi episodi antisportivi legati in particolare al suo tardare nel rilasciare le prese di sottomissione dopo la resa dell'avversario o l'intervento dell'arbitro: a tal proposito venne criticato in occasione delle vittorie su Helio Dipp, Flavio Luiz Moura, Tomasz Drwal e Mike Pierce, e subito dopo la vittoria su Pierce nel 2013 venne licenziato dall'UFC.\nNel grappling vanta un secondo posto all'ADCC Submission Wrestling World Championship del 2011 nella categoria fino agli 88\u00a0kg.\n\u00c8 soprannominato \"Toquinho\" (\"piccolo ceppo d'albero\" in lingua portoghese) per la sua corporatura tozza e compatta; negli Stati Uniti \u00e8 stato ribattezzato \"Paul Harris\" dai fan per il modo nel quale gli annunciatori anglofoni pronunciano il suo vero cognome.\nHa un fratello, Rick Palhares, anch'egli un lottatore professionista di arti marziali miste.\nInfanzia.\nPalhares ha avuto un'infanzia difficile, segnata da gravi difficolt\u00e0 economiche a livello di famiglia che lo portarono ad iniziare la vita lavorativa all'et\u00e0 di sette anni.\nVisse per un periodo con la famiglia in una favela dopo che vennero sfrattati di casa.\nCarriera nelle arti marziali miste.\nInizi.\nL'esordio di Rousimar Palhares come professionista avvenne nel 2006.\nNei primi anni di carriera Palhares lott\u00f2 in leghe brasiliane facendosi strada con molte vittorie per sottomissione.\nNel 2007 vinse il titolo dei pesi medi Fury FC sconfiggendo in finale Daniel Acacio e battendo tutti e tre gli avversari affrontati durante la permanenza in tale promozione con la tecnica dell'heel hook, ovvero una chiave alla caviglia dell'avversario che diverr\u00e0 la sua signature move.\nUltimate Fighting Championship.\nPalhares si presenta in UFC con alle spalle un record personale di 7-1.\nEsordisce il 24 maggio 2008 con una vittoria per sottomissione al primo round contro l'esperto Ivan Salaverry: Palhares impressiona positivamente il pubblico e la sua vittoria viene premiata come \"Submission of the Night\".\nVa peggio nell'incontro successivo dove viene sconfitto dal pluridecorato wrestler Dan Henderson ai punti.\nPalhares si riprende subito dalla sua prima sconfitta in UFC e sconfigge l'espertissimo Jeremy Horn, che al tempo vantava ben 103 incontri da professionista.\nSul finire del 2009 avrebbe dovuto affrontare Alessio Sakara, ma quest'ultimo era infortunato e quindi venne messo contro il connazionale Lucio Linhares: \"Toquinho\" sfoder\u00f2 la sua tecnica migliore e vinse per sottomissione con la tecnica dell'heel hook.\nNell'incontro successivo utilizz\u00f2 ancora la sua micidiale tecnica sconfiggendo Tomasz Drwal, dominatore della sua categoria in Europa; dopo la resa di Drwal il brasiliano non lasci\u00f2 la presa, spiegando nel dopo-partita che non vide l'avversario battere la mano a terra, e quindi l'UFC decise di sospenderlo per 90 giorni come punizione.\nIl suo ritorno nell'ottagono fu amaro, in quanto venne sconfitto per KO al primo round da Nate Marquardt, lottatore costantemente tra i primi dieci al mondo nella sua categoria di peso.\nAl termine dell'incontro Palhares si sfog\u00f2 affermando che Marquardt si sarebbe unto le gambe per evitare la tremenda tecnica di leve di Palhares; successivamente il brasiliano stesso ritir\u00f2 le accuse.\nIl 2011 si rivela una gran annata per \"Toquinho\" che prima sottomette con un kneebar Dave Branch e poi vince ai punti contro Dan Miller.\nNel 2012 sconfisse Mike Massenzio grazie al suo heel hook durante il primo round, vincendo per la seconda volta il premio \"Submission of the Night\".\nLo stesso anno venne per\u00f2 sconfitto da Alan Belcher nel primo round, il quale riusc\u00ec a rovesciare una situazione apparentemente favorevole per il brasiliano, che tentava una delle sue prese agli arti inferiori dell'avversario, in un ground and pound vincente; un mese dopo Palhares in un'intervista rivel\u00f2 che quel giorno era malato.\nSub\u00ec la seconda sconfitta consecutiva nel dicembre 2012 quando venne steso nel primo round da Hector Lombard, esperto judoka ed ex campione di categoria nella Bellator; successivamente alla gara Palhares venne trovato positivo in un test sul livello del testosterone, ritenuto troppo elevato, e venne sospeso per nove mesi.\nTorn\u00f2 a combattere nell'ottobre 2013 ricominciando di fatto la propria carriera come peso welter: al suo esordio nella nuova categoria di peso riesce a sottomettere in pochi secondi il pericoloso e vincente wrestler Mike Pierce con una delle sue chiavi alle gambe dinanzi al pubblico brasiliano, ma come gi\u00e0 successe in passato Palhares tard\u00f2 a rilasciare la presa sull'avversario e per questo fu punito con l'annullamento del premio \"Submission of the Night\" che gli sarebbe spettato.\nTale reiterato comportamento antisportivo da parte di \"Toquinho\" spinse l'UFC a licenziare il lottatore brasiliano che cos\u00ec mise fine alla propria esperienza nella promozione statunitense che durava dal 2008 e che ha visto Palhares avvicinarsi a pi\u00f9 riprese ai top 10 della categoria dei pesi medi, concludendo con un record parziale di 8 vittorie e 4 sconfitte.\nInoltre la commissione atletica brasiliana di MMA lo sospese per 6 mesi, e a causa di un disguido venne escluso anche dal prestigioso torneo di grappling ADCC Submission Wrestling World Championship che quell'anno si svolse in Cina.\nWorld Series of Fighting e Venator Fighting Championship.\nIn novembre Palhares rese noto di aver firmato un nuovo contratto con la promozione emergente degli Stati Uniti World Series of Fighting.\nPalhares venne immediatamente scelto come il nuovo contendente al titolo dei pesi welter ed affront\u00f2 il campione in carica Steve Carl nel marzo del 2014, vincendo in poco pi\u00f9 di un minuto sempre per mezzo di una sottomissione alle gambe dell'avversario e divenendo il nuovo campione.\nIn luglio avrebbe dovuto difendere il titolo per la prima volta contro l'ex contendente al titolo dei pesi welter UFC Jon Fitch, ma Palhares diede forfait per motivi personali e il match venne posticipato a dicembre: Palhares risolse la pratica per mezzo di una leva al ginocchio durante la prima ripresa.\nAd agosto affront\u00f2 Jake Shields. Durante l'incontro Palhares colp\u00ec pi\u00f9 volte con le dita gli occhi dell'avversario, causando il loro sanguinamento. Nel terzo round, sfruttando la situazione, sottomise Shields con una kimura vincendo l'incontro e difendendo cos\u00ec il titolo; anche in questo caso, come gi\u00e0 accaduto in precedenza, rilasci\u00f2 in ritardo la presa di sottomissione. In seguito a queste scorrettezze Palhares fu privato del titolo e sospeso a tempo indeterminato.\nil 22 marzo 2015 \u00e8 stata annunciata la sua presenza nella card di Venator Fighting Championship 3, venendo sconfitto per TKO al 1 round dal norvegese Emil \"Valhalla\" Meek."}
{"id": "3881121", "revid": "436907", "url": "https://it.wikipedia.org/wiki?curid=3881121", "title": "Enter the Chicken", "text": "Enter the Chicken \u00e8 il quattordicesimo album in studio del chitarrista statunitense Buckethead, pubblicato il 25 ottobre 2005 dalla Serjical Strike Records.\nDescrizione.\nL'idea dell'album nacque da Buckethead e da Serj Tankian che presero la decisione di coinvolgere numerosi artisti e amici, da qui il nome \"Buckethead &amp; Friends\" riportato sull'album. \"Enter the Chicken\" contiene il brano \"We Are One\", realizzato con Tankian e uno dei pochi per il quale \u00e8 stato girato un video musicale, e la strumentale \"Notthingham Lace\", ritenuta uno dei pezzi pi\u00f9 famosi di Buckethead.\nBuckethead promosse l'album in occasione del suo \"Disney World to Disney Land Tour\" avvenuto tra ottobre e novembre 2005.\nL'8 aprile 2008 il disco fu ripubblicato con una copertina differente e con l'aggiunta di un brano intitolato \"Shen Chi\", titolo riferito a un tipo particolare di energia del Feng shui.\nAccoglienza.\nLa partecipazione di Tankian e degli altri artisti nell'album caus\u00f2 un notevole interessamento da parte dei mass-media, fatto del tutto inusuale rispetto alle precedenti pubblicazioni di Buckethead.\n\"The Washington Post\" chiam\u00f2 l'album \u00abun disco divertente che si diletta in generi che vanno dal pop romantico al metal estremo\u00bb.\nMichael Melchore di \"411mania\" recens\u00ec l'album e disse di \"Three Fingers\" come un brano \u00abricco di sospetto come le poesie di strada di Saul Williams prima dell'arrivo di Buckethead con il funk e il groove\u00bb."}
{"id": "3881125", "revid": "1534511", "url": "https://it.wikipedia.org/wiki?curid=3881125", "title": "Computer a programma memorizzato", "text": "Il computer a programma memorizzato \u00e8 una tipologia particolare di computer la quale si contraddistingue per funzionare in base ad un programma memorizzato su un supporto di memoria, contrapponendosi al computer a programma cablato.\n\u00c8 in grado di offrire versalit\u00e0 e velocit\u00e0 di programmazione neanche comparabili con quelle offerte dal computer a programma cablato e per tale motivo attualmente il computer programmabile \u00e8 tipicamente implementato proprio come computer a programma memorizzato. In particolare il computer a programma memorizzato nella memoria centrale ha rappresentato un passo fondamentale nella storia evolutiva del computer (durata secoli) che ha portato al moderno computer programmabile: inizialmente infatti il programma veniva memorizzato nella memoria di massa che, come noto, \u00e8 pi\u00f9 lenta della memoria centrale.\nTerminologia.\nSe non si conosce il significato dell'espressione \"computer a programma memorizzato\", essa pu\u00f2 trarre in inganno perch\u00e9 pu\u00f2 far pensare che anche un computer che memorizza il programma nella memoria di massa (come ad esempio fanno lo Z3 o l'Harvard Mark I) sia un computer a programma memorizzato. \nL'espressione nasce invece come traduzione letterale dell'originale inglese \"stored-program computer\", coniata da John von Neumann e usata per la prima volta in \"First draft of a report on the EDVAC\", e siccome tale testo \u00e8 stato il riferimento per la progettazione della prima generazione di questa tipologia di computer, l'espressione si \u00e8 diffusa, e permane tutt'oggi, con il significato particolare che gli attribu\u00ec von Neumann.\nDescrizione.\nUn computer a programma memorizzato pu\u00f2 essere sia un computer programmabile che un computer non programmabile. In caso di computer programmabile, il programma pu\u00f2 essere memorizzato sul supporto di memoria attraverso il computer stesso (e in tal caso il supporto di memoria pu\u00f2 essere sia un supporto removibile che un supporto non removibile) oppure pu\u00f2 essere memorizzato sul supporto di memoria non attraverso il computer stesso (e in tal caso il supporto di memoria \u00e8 sempre un supporto removibile). In caso di computer non programmabile invece, il programma non pu\u00f2 essere memorizzato sul supporto di memoria attraverso il computer stesso e il supporto di memoria \u00e8 sempre un supporto non removibile.\nFunzionando in base ad un programma memorizzato su supporto di memoria, il processore del computer ha sempre un certo grado di astrazione e una determinata elaborazione dati \u00e8 data dal programma.\nStoria.\nPrima del computer a programma memorizzato.\nPrima del computer a programma memorizzato venivano memorizzati in memoria centrale esclusivamente i dati del programma e i risultati dell'elaborazione. Il programma invece era hardware (nei computer a programma cablato) oppure software ma memorizzato nella memoria di massa.\nNascita del computer a programma memorizzato.\nCon l'avvento del computer elettronico digitale fu subito chiaro che memorizzare anche il programma in memoria centrale sarebbe stata una tappa obbligata in quanto, in caso di programma software memorizzato nella memoria di massa e ancora di pi\u00f9 in caso di programma hardware, la velocit\u00e0 di calcolo permessa dalla tecnologia elettronica sarebbe stata completamente vanificata dai tempi di programmazione del computer. Il computer elettronico digitale programmabile che non memorizza il programma in memoria centrale rappresenta infatti, nella storia del computer, solo una brevissima parentesi: dopo il Colossus Mark I del 1943, il Colossus Mark II del 1944 e l'ENIAC del 1946, viene realizzato nel 1948 lo Small-Scale Experimental Machine, il primo computer elettronico a programma memorizzato della storia. A partire dal 1948 il computer a programma memorizzato si diffonde rapidamente diventando in breve tempo la norma per il computer programmabile.\nLa realizzazione pratica del computer elettronico a programma memorizzato \u00e8 riconosciuta ai progettisti dell'EDVAC che l'hanno resa di dominio pubblico con il documento \"First draft of a report on the EDVAC\" datato 30 giugno 1945. Il concetto teorico del computer a programma memorizzato pu\u00f2 essere invece fatto risalire ad Alan Turing (il \"padre\" dell'informatica moderna), in particolare alla Macchina di Turing universale. Essa \u00e8 stata descritta da Alan Turing nella pubblicazione scientifica del 1936 \"On computable numbers, with an application to the Entscheidungsproblem\". Pubblicazione scientifica a cui si sono ispirati i progettisti dell'EDVAC.\nAnche Konrad Zuse (il \"padre\" del primo computer programmabile della storia: lo Z1), in una richiesta di brevetto del 1936 (respinta), menziona concettualmente il computer a programma memorizzato.\nPrimi computer a programma memorizzato nella memoria centrale.\nDi seguito sono elencati i primi cinque computer della storia a programma memorizzato nella memoria centrale:\nL'IBM Selective Sequence Electronic Calculator \u00e8 il primo computer della storia a programma memorizzato nella memoria centrale. Ma non \u00e8 un computer completamente elettronico. \u00c8 un computer ibrido elettromeccanico/elettronico. Gli altri quattro computer sono invece computer elettronici.\nCome computer a programma memorizzato l'Electronic Numerical Integrator and Computer \u00e8 il pi\u00f9 limitato di tutti perch\u00e9 \u00e8 l'unico a memorizzare il programma in una memoria ROM (memoria a sola lettura). Gli altri computer invece memorizzano il programma in una memoria a lettura e scrittura. Questa limitazione fa dell'Electronic Numerical Integrator and Computer un computer a programma memorizzato non programmabile (\u00e8 invece un computer programmabile come computer a programma cablato)."}
{"id": "3881126", "revid": "339392", "url": "https://it.wikipedia.org/wiki?curid=3881126", "title": "Nuvla San Felice", "text": ""}
{"id": "3881127", "revid": "110157", "url": "https://it.wikipedia.org/wiki?curid=3881127", "title": "Slieve Muck", "text": "Lo Slieve Muck (in gaelico irlandese \"Sliabh Muc\") \u00e8 un monte situato nella contea di Down, Irlanda del Nord. La sua cima, situata a 674 metri di quota, \u00e8 attraversata dal Mourne Wall e guarda sullo Spelga Dam e sulla Deer's Meadow, la sorgente del Bann."}
{"id": "3881140", "revid": "392684", "url": "https://it.wikipedia.org/wiki?curid=3881140", "title": "Pseudotraduzione", "text": "Una pseudotraduzione (o traduzione fittizia) \u00e8 una composizione originale che l'autore decide di presentare come testo tradotto da un'altra lingua. Secondo Anton Popovi\u010d, \u201cle false traduzioni sono un tipo di strategia autoriale che nella comunicazione sfrutta l'opposizione semiotica proprio \"versus\" altrui (naturalizzazione-esotizzazione)\u201d: in pratica, l'autore cerca di far sembrare il proprio testo un metatesto (cio\u00e8 il frutto di una traduzione) anche se non lo \u00e8, sfruttando l'idea di \u201cesoticit\u00e0\u201d che la presunta qualifica di \u201ctraduzione\u201d porta con s\u00e9.\nCi sono vari motivi per cui un autore pu\u00f2 decidere di pubblicare una pseudotraduzione. Secondo Popovi\u010d, \u201cgli pseudotraduttori sfruttano di norma l'ondata di interesse per una cultura e la congiuntura favorevole dei contatti culturali\u201d: viene citato l'esempio (gi\u00e0 proposto da Yurij Masanov) di svariati romanzi russi che nei primi dell'Ottocento venivano fatti passare per traduzioni di opere di Ann Radcliffe, esponente della letteratura gotica inglese molto popolare all'epoca. La motivazione pu\u00f2 essere anche politica e propagandistica: un esempio (riportato fra gli altri da Gideon Toury e da David Bellos) \u00e8 quello di Dzhambul Dzhabayev (1846-1945), un anziano cantante folk kazako a cui fu attribuito, nei primi decenni dell'era sovietica, un gran numero di poesie che lodavano il regime. Dzhabayev (al contrario di altri casi di pseudotraduzione) \u00e8 effettivamente esistito, ma queste poesie filosovietiche \u201ctradotte\u201d dal kazako erano in realt\u00e0 opera di scrittori russi al servizio del regime, che mirava a consolidare il suo dominio culturale sulle Repubbliche Sovietiche.\nSi pu\u00f2 ricorrere a una pseudotraduzione anche per sfuggire alla censura, o comunque per introdurre temi o forme letterarie nuove, che se fossero presentate come originali potrebbero essere recepiti come controversi o non opportuni dalla cultura ricevente. Fautore di questa ipotesi \u00e8 Gideon Toury, che sostiene che le traduzioni fittizie siano anche utili per capire la posizione che riveste la traduzione in una certa cultura.\nNel saggio \"Is That a Fish in Your Ear?\", David Bellos sottolinea che tutti questi casi di pseudotraduzione, spesso venuti alla luce solo dopo molti anni, fanno leva sulla convinzione di molti lettori di saper distinguere un originale da una traduzione, dimostrando quanto questa sia infondata.\nEsempi di pseudotraduzione.\nOltre ai casi sopracitati, ecco altri esempi pi\u00f9 o meno celebri di pseudotraduzione:"}
{"id": "3881142", "revid": "287204", "url": "https://it.wikipedia.org/wiki?curid=3881142", "title": "Sh2-113", "text": "Sh2-113 \u00e8 una debole nebulosa a emissione visibile nella costellazione del Cigno.\nSi individua nella parte nordorientale della costellazione a circa 1,5\u00b0 in direzione ovest rispetto alla stella ; il periodo pi\u00f9 indicato per la sua osservazione nel cielo serale ricade fra i mesi di luglio e dicembre ed \u00e8 notevolmente facilitata per osservatori posti nelle regioni dell'emisfero boreale terrestre.\nSi tratta di una nube enigmatica dall'aspetto nastriforme e dalla distanza ignota, la cui natura \u00e8 stata scarsamente indagata; possiede una forma a semicerchio con la concavit\u00e0 orientata verso nord e pare costituire, assieme alla vicina nube Sh2-114, una struttura a bolla simile a un resto di supernova. Tuttavia, nessun resto di supernova \u00e8 mai stato descritto in questa regione."}
{"id": "3881151", "revid": "287204", "url": "https://it.wikipedia.org/wiki?curid=3881151", "title": "Sh2-114", "text": "Sh2-114 \u00e8 una debole nebulosa a emissione visibile nella costellazione del Cigno.\nSi individua nella parte nordorientale della costellazione a circa 2\u00b0 in direzione nordovest rispetto alla stella ; il periodo pi\u00f9 indicato per la sua osservazione nel cielo serale ricade fra i mesi di luglio e dicembre ed \u00e8 notevolmente facilitata per gli osservatori posti nelle regioni dell'emisfero boreale terrestre.\nSh2-114 \u00e8 una nube ben poco studiata al di l\u00e0 della sua mera catalogazione, dall'aspetto filamentoso e costituita apparentemente da pi\u00f9 filamenti arcuati sovrapposti; possiede una forma a semicerchio con la concavit\u00e0 orientata verso sud e pare costituire, assieme alla vicina nube Sh2-113, una struttura a bolla simile a un resto di supernova. Tuttavia, nessun resto di supernova \u00e8 mai stato descritto in questa regione."}
{"id": "3881154", "revid": "1442080", "url": "https://it.wikipedia.org/wiki?curid=3881154", "title": "Toray Pan Pacific Open 2003 - Doppio", "text": "Il doppio del torneo di tennis Toray Pan Pacific Open 2003, facente parte del WTA Tour 2003, ha avuto come vincitrici Elena Bovina e Rennae Stubbs che hanno battuto in finale Lindsay Davenport e Lisa Raymond 6\u20133, 6\u20134."}
{"id": "3881155", "revid": "1543377", "url": "https://it.wikipedia.org/wiki?curid=3881155", "title": "John Grieco", "text": "Carriera come allenatore.\nGrieco inizi\u00f2 la sua carriera come allenatore nella NFL il 3 gennaio 2012 dopo aver firmato con gli Oakland Raiders, assumendo il ruolo di assistente allenatore dello sviluppo della forza e della condizione. Il 17 gennaio venne promosso ad allenatore dello sviluppo della forza e della condizione dei Raiders.\nVittorie e premi.\n\"Nessuno\"\nVita familiare.\n\u00c8 sposato con Jamie da cui ha un figlio: Nicholas e una figlia: Gianna."}
{"id": "3881160", "revid": "1442080", "url": "https://it.wikipedia.org/wiki?curid=3881160", "title": "Hyderabad Open 2003 - Doppio", "text": "Il doppio del torneo di tennis Hyderabad Open 2003, facente parte del WTA Tour 2003, ha avuto come vincitrici Elena Lichovceva e Iroda Tulyaganova che hanno battuto in finale Evgenija Kulikovskaja e Tat'jana Pu\u010dek 6\u20134, 6\u20134."}
{"id": "3881165", "revid": "1154737", "url": "https://it.wikipedia.org/wiki?curid=3881165", "title": "Capo Brow", "text": "Il capo Brow (in inglese Brow Head, in gaelico irlandese Ceann Br\u00f3) \u00e8 il punto pi\u00f9 meridionale dell'isola d'Irlanda. Si trova nella \"townland\" rurale di Mallavoge, vicino a Crookhaven, nella contea di Cork, Repubblica d'Irlanda. Si trova a 3,8 km a est di capo Mizen.\nIl faro sul capo Brow \u00e8 parte di un insieme di torri costruiti nel 1804 durante il Regno Unito di Gran Bretagna e Irlanda del Nord, come punto di osservazione nel timore di una possibile invasione francese. Inizialmente il segnale consisteva in un particolare sistema di bandiere e segnali di fuoco. Capo Brow, o Mallavogue, era un'area mineraria nel XIX secolo e attualmente ci sono ancora miniere e case per minatori.\nNel 1904 l'azienda di Marconi entr\u00f2 in contatto coi Commissioners of Irish Lights per inserire equipaggiamento telegrafico sul Fastnet rock. L'impianto sarebbe stato trasferito a capo Brow, mantenendo a Fastnet Rock solo il ricevitore dei segnali, che venivano elaborati a capo Brow."}
{"id": "3881166", "revid": "287204", "url": "https://it.wikipedia.org/wiki?curid=3881166", "title": "Commessura", "text": ""}
{"id": "3881167", "revid": "287204", "url": "https://it.wikipedia.org/wiki?curid=3881167", "title": "Giurgiul\u00e8na", "text": ""}
{"id": "3881168", "revid": "287204", "url": "https://it.wikipedia.org/wiki?curid=3881168", "title": "Giuggiulena", "text": ""}
{"id": "3881169", "revid": "287204", "url": "https://it.wikipedia.org/wiki?curid=3881169", "title": "Cub\u00e0ita", "text": ""}
{"id": "3881170", "revid": "1442080", "url": "https://it.wikipedia.org/wiki?curid=3881170", "title": "Proximus Diamond Games 2003 - Doppio", "text": "Il doppio del torneo di tennis Proximus Diamond Games 2003, facente parte del WTA Tour 2003, ha avuto come vincitrici Kim Clijsters e Ai Sugiyama che hanno battuto in finale Nathalie Dechy e \u00c9milie Loit 6\u20132, 6\u20130"}
{"id": "3881171", "revid": "1543377", "url": "https://it.wikipedia.org/wiki?curid=3881171", "title": "Eric Sanders", "text": "Carriera come allenatore.\nSanders inizi\u00f2 la sua carriera come allenatore nella NFL nel 2010 con gli Oakland Raiders con il ruolo di assistente dell'attacco. Il 3 febbraio 2012 pass\u00f2 come allenatore della qualit\u00e0 della difesa. Il 17 gennaio 2014 rinnov\u00f2 per un altro anno.\nVittorie e premi.\n\"Nessuno\""}
{"id": "3881172", "revid": "287204", "url": "https://it.wikipedia.org/wiki?curid=3881172", "title": "Joses", "text": ""}
{"id": "3881173", "revid": "47767", "url": "https://it.wikipedia.org/wiki?curid=3881173", "title": "Josef", "text": ""}
{"id": "3881176", "revid": "287204", "url": "https://it.wikipedia.org/wiki?curid=3881176", "title": "Giuvenzio Celso II", "text": ""}
{"id": "3881177", "revid": "287204", "url": "https://it.wikipedia.org/wiki?curid=3881177", "title": "Ultimo periodo glaciale", "text": ""}
{"id": "3881180", "revid": "287204", "url": "https://it.wikipedia.org/wiki?curid=3881180", "title": "Colonia Nervia Glevensium", "text": ""}
{"id": "3881181", "revid": "287204", "url": "https://it.wikipedia.org/wiki?curid=3881181", "title": "Cellosolve", "text": ""}
{"id": "3881182", "revid": "33689", "url": "https://it.wikipedia.org/wiki?curid=3881182", "title": "Municipio metropolitano di Citt\u00e0 del Capo", "text": ""}
{"id": "3881183", "revid": "1442080", "url": "https://it.wikipedia.org/wiki?curid=3881183", "title": "Qatar Total Open 2003 - Doppio", "text": "Il doppio del torneo di tennis Qatar Total Open 2003, facente parte del WTA Tour 2003, ha avuto come vincitrici Janet Lee e Wynne Prakusya che hanno battuto in finale Mar\u00eda Vento-Kabchi e Angelique Widjaja 6\u20131, 6\u20133."}
{"id": "3881184", "revid": "339392", "url": "https://it.wikipedia.org/wiki?curid=3881184", "title": "GAGs", "text": ""}
{"id": "3881185", "revid": "287204", "url": "https://it.wikipedia.org/wiki?curid=3881185", "title": "Glicoside idrolasi", "text": ""}
{"id": "3881186", "revid": "1573940", "url": "https://it.wikipedia.org/wiki?curid=3881186", "title": "Eupetaurus cinereus", "text": "Lo scoiattolo volante lanoso (Eupetaurus cinereus ), unica specie del genere Eupetaurus , \u00e8 uno scoiattolo volante endemico del Pakistan. Fino a pochi anni fa le uniche conoscenze scientifiche su questo raro animale si limitavano a 11 pelli raccolte verso la fine del XIX secolo. Tuttavia, ricerche recenti hanno confermato che la specie \u00e8 ancora presente nelle regioni del Kashmir sotto il controllo pakistano. \u00c8 la specie pi\u00f9 lunga della famiglia degli Sciuridi, nonch\u00e9 l'animale planatore pi\u00f9 pesante conosciuto, dato che le osservazioni in natura hanno confermato che, nonostante le dimensioni, \u00e8 in grado di planare proprio come gli altri scoiattoli volanti.\nDescrizione.\nCon una lunghezza (coda esclusa), di 45\u201360\u00a0cm, lo scoiattolo volante lanoso presenta dimensioni piuttosto grandi rispetto agli altri scoiattoli volanti. I suoi denti guanciali sono unici nel loro genere, dal momento che presentano corone sia piatte che alte (struttura ipsodonte); questa caratteristica colloca \"Eupetaurus\" in una posizione distinta da quella degli altri scoiattoli, e lascia ipotizzare che l'animale si nutra di sostanze vegetali molto abrasive, come gli aghi di pino. Possiede una pelliccia lunga e folta, con una colorazione brizzolata che d\u00e0 l'impressione di essere costituita da lana, da cui il nome comune.\nPer le sue grandi dimensioni e la dentatura, lo scoiattolo volante lanoso \u00e8 uno scoiattolo volante unico. Ci\u00f2 spinse alcuni ricercatori del passato a classificarlo addirittura in una famiglia a parte. Bisogna ricordare, per\u00f2, che essi avevano a disposizione solamente pochi disegni, peraltro neanche troppo accurati, del cranio e della mascella inferiore. Pi\u00f9 recentemente (1997), Zahler e Woods hanno ipotizzato che \"Eupetaurus\" sia strettamente imparentato a un altro genere comprendente scoiattoli volanti di grandi dimensioni, \"Petaurista\".\nDistribuzione e habitat.\nLa presenza dello scoiattolo volante lanoso \u00e8 stata riscontrata solamente nel Pakistan settentrionale, nella regione attorno alla citt\u00e0 di Gilgit (distretti di Chitral e di Astor). Altri esemplari, di provenienza incerta, sono stati rinvenuti in bazar di Tibet e Yunnan (Cina). A partire dal 1994, alcuni esemplari sono stati catturati nella valle di Sai e nelle localit\u00e0 di Gorabad e Balti Gali, sempre nel nord del Pakistan. Nel 2004, la specie venne filmata per la prima volta, da Dinets, nella valle di Raikot, presso il Nanga Parbat (Pakistan). L'habitat prediletto sembra essere costituito da foreste di conifere di altitudine associate a falesie e caverne.\nBiologia.\nConosciamo ben poco sulle abitudini di questo raro animale di montagna. I suoi artigli smussati lasciano ipotizzare che viva su terreni rocciosi, o che almeno li frequenti spesso. Si nutre di muschi, licheni e della vegetazione delle conifere. Il mantello estremamente folto gli assicura una buona protezione contro il clima rigido delle regioni in cui abita. Un esemplare immaturo, conservato al British Museum, venne catturato il 17 aprile, il che suggerisce che l'animale si riproduca piuttosto presto, agli inizi della primavera, e che possa avere due nidiate all'anno.\nConservazione.\nLo scoiattolo volante lanoso, avvistato per l'ultima volta nel 1924, venne \u00abriscoperto\u00bb solamente l'8 luglio 1994, quando venne catturata una femmina nella valle di Sai (Pakistan settentrionale). Essa si trovava in una piccola caverna posta su una falesia verticale a 3200 m di quota; trascorse in cattivit\u00e0 la notte seguente la cattura, rimanendo attiva tra le 22:00 e le 04:00. Quando venne rimessa in libert\u00e0, torn\u00f2 subito alla sua caverna arrampicandosi lungo la parete. Gli abitanti locali sostengono che la specie occupi un'arida area montuosa di circa 500\u00a0km\u00b2 lungo entrambe le sponde del fiume Indo, e che viva sempre in caverne situate in pareti verticali; \u00e8 un animale solitario, attivo tutto l'anno, che si arrampica sugli alberi di conifere alla ricerca di cibo. Sempre sulla base di ci\u00f2 che riferiscono i locali, si \u00e8 scoperto che 20-25 anni fa era molto pi\u00f9 comune, e che il declino della popolazione \u00e8 dovuto soprattutto all'abbattimento degli alberi di conifere che forniscono a essa il nutrimento. Lo scoiattolo non viene cacciato, ma molti locali penetrano nelle caverne in cui dimora per raccoglierne l'urina, venduta come ingrediente per molti farmaci. La IUCN lo colloca tra le specie in pericolo, dal momento che si stima ne rimangano meno di 2500 esemplari."}
{"id": "3881187", "revid": "287204", "url": "https://it.wikipedia.org/wiki?curid=3881187", "title": "GJ 687", "text": ""}
{"id": "3881188", "revid": "287204", "url": "https://it.wikipedia.org/wiki?curid=3881188", "title": "Gli\u00f2mmero", "text": ""}
{"id": "3881189", "revid": "287204", "url": "https://it.wikipedia.org/wiki?curid=3881189", "title": "Gliu\u00f2mmero", "text": ""}
{"id": "3881190", "revid": "287204", "url": "https://it.wikipedia.org/wiki?curid=3881190", "title": "Tabella dei descrittori globale", "text": ""}
{"id": "3881191", "revid": "637734", "url": "https://it.wikipedia.org/wiki?curid=3881191", "title": "Eupetaurus", "text": ""}
{"id": "3881193", "revid": "287204", "url": "https://it.wikipedia.org/wiki?curid=3881193", "title": "Gillette Company", "text": ""}
{"id": "3881194", "revid": "287204", "url": "https://it.wikipedia.org/wiki?curid=3881194", "title": "Sorgente Globar", "text": ""}
{"id": "3881196", "revid": "287204", "url": "https://it.wikipedia.org/wiki?curid=3881196", "title": "Minimal change disease", "text": ""}
{"id": "3881198", "revid": "2166411", "url": "https://it.wikipedia.org/wiki?curid=3881198", "title": "Adam Horowitz", "text": "\u00c8 noto soprattutto come sceneggiatore, in collaborazione con Edward Kitsis, delle serie televisive di ABC \"Lost\" e \"C'era una volta\", oltre che per essere il co-ideatore di quest'ultima. In ambito cinematografico ha sceneggiato, sempre con Kitsis, il film \"\" del 2010."}
{"id": "3881199", "revid": "287204", "url": "https://it.wikipedia.org/wiki?curid=3881199", "title": "Dossologia minore", "text": ""}
{"id": "3881200", "revid": "287204", "url": "https://it.wikipedia.org/wiki?curid=3881200", "title": "Seconda rivoluzione inglese", "text": ""}
{"id": "3881201", "revid": "1442080", "url": "https://it.wikipedia.org/wiki?curid=3881201", "title": "Dubai Tennis Championships 2003 - Doppio femminile", "text": "Il doppio femminile del torneo di tennis Dubai Tennis Championships 2003, facente parte del WTA Tour 2003, ha avuto come vincitrici Svetlana Kuznecova e Martina Navr\u00e1tilov\u00e1 che hanno battuto in finale Cara Black e Elena Lichovceva 6\u20133, 7\u20136 (9\u20137)."}
{"id": "3881204", "revid": "6923", "url": "https://it.wikipedia.org/wiki?curid=3881204", "title": "Julio Jones", "text": "Carriera professionistica.\nAtlanta Falcons.\nStagione 2011.\nI Falcons scambiarono cinque scelte con Cleveland Browns per essere nella posizione di scegliere Jones nel Draft 2011. Jones segn\u00f2 il suo primo touchdown nella NFL durante la settimana 9 della stagione 2011 contro gli Indianapolis Colts. Termin\u00f2 la stagione guidando tutti i rookie nei touchdown ricevuti con 8, mentre con 54 ricezioni per 959 yard di classific\u00f2 secondo in queste categorie tra i rookie, dietro A.J. Green. I Falcons chiusero, anche grazie al suo apporto, con un record di 10-6 classificandosi come wild card ai playoff, dove vennero eliminati subito dai New York Giants 24-2, segnando gli unici due punti grazie ad una safety.\nStagione 2012.\nNel debutto stagionale, Jones disput\u00f2 una grande partita nella netta vittoria per 40-24 sui Kansas City Chiefs ricevendo 6 passaggi per 108 yard e segnando 2 touchdown. Nel turno successivo, i Falcons vinsero ancora contro i Denver Broncos: Julio ricevette per\u00f2 solamente 4 passaggi per 14 yard. Nel turno successivo, i Falcons vinsero ancora contro i San Diego Chargers: Jones ricevette 67 yard e segn\u00f2 un touchdown.\nCon la vittoria sui Washington Redskins i Falcons partirono per la prima volta con un record di 5-0 in 46 anni di storia: Jones contribu\u00ec ricevendo 94 yard e segnando un touchdown. Con un'altra vittoria all'ultimo secondo sugli Oakland Raiders, Atlanta si mantenne imbattuta nella settimana 6: Jones ricevette 4 passaggi per 63 yard.\nDopo il turno di pausa, nella settimana 8 i Falcons rimasero imbattuti superando agevolmente i Philadelphia Eagles con Jones che gioc\u00f2 alla grande ricevendo 123 yard e segnando un touchdown. Atlanta diede seguito alla sua corsa da imbattuta superando i Cowboys nella settimana 9 con Jones che ricevette 129 yard.\nNella settimana 10, 75 yard ricevute dal giocatore non furono sufficienti ai Falcons per evitare la prima sconfitta stagionale in casa dei Saints. Nel dodicesimo turno di campionato, Atlanta super\u00f2 i Tampa Bay Buccaneers con Jones che gioc\u00f2 un'ottima partita ricevendo 147 yard e segnando un touchdown.\nJones e i Falcons persero la seconda gara stagione contro i Panthers nel 14\u00ba turno di campionato malgrado un touchdown e 66 ricevute dal giocatore. Nella settimana 15 i Falcons giocarono una prestazione di alto livello battendo 34-0 i Giants con Jones che segn\u00f2 due touchdown\nIl sabato successivo, battendo i Detroit Lions i Falcons si aggiudicarono il miglior record della NFC e la possibilit\u00e0 di avanzare direttamente al secondo turno dei playoff. Julio ricevette 71 yard e segn\u00f2 un touchdown con la ricezione pi\u00f9 spettacolare della serata. Quattro giorni dopo, fu convocato per il primo Pro Bowl in carriera.\nIl 13 gennaio 2013, i Falcons vinsero nel divisional round dei playoff contro i Seattle Seahawks con Jones che ricevette 59 yard. La corsa del club si interruppe nella finale della NFC contro i San Francisco 49ers malgrado un vantaggio iniziale di 17-0 per Atlanta. Jones tuttavia gioc\u00f2 una grande gara, stabilendo con 182 yard ricevute il nuovo record di franchigia in una gara di playoff e segnando due touchdown. A fine anno fu posizionato al numero 26 nella classifica dei migliori cento giocatori della stagione.\nStagione 2013.\nJones apr\u00ec la stagione 2013 ricevendo 76 yard e segnando un touchdown nella sconfitta contro i Saints. Un altro touchdown su una ricezione da 81 yard (un nuovo primato personale) lo segn\u00f2 nella vittoria della settimana seguente contro i Rams in cui termin\u00f2 con 182 yard ricevute. Nel Monday Night Football della settimana 5 contro i New York Jets sub\u00ec un infortunio al piede che lo costrinse a perdere tutto il resto della stagione. Senza il suo miglior ricevitore, Atlanta precipit\u00f2 a un record di 4-12, la prima annata con un record negativo dal 2007.\nStagione 2014.\nTornato in campo nella settimana 1 della stagione 2014, la presenza di Jones per i Falcons si fece subito sentire, guidando la sua squadra con 7 ricezioni per 116 yard nella vittoria ai supplementari contro una delle squadre favorite per il titolo, i Saints. Il primo touchdown lo segn\u00f2 la settimana successiva ma Atlanta fu sconfitta dai Cincinnati Bengals. Nel \"Thursday Night\" della settimana 3, i Falcons inflissero ai Buccaneers una delle peggiori sconfitte della storia della franchigia vincendo per 56-14 una gara in cui Jones ricevette 161 yard e segn\u00f2 due touchdown. Dopo quella gara per\u00f2, Atlanta rimase a secco di vittorie per cinque partite, finch\u00e9 torn\u00f2 a battere proprio i Bucs nel decimo turno, con 8 ricezioni per 119 yard di Jones. Nella settimana 13, sotto la marcatura diretta del cornerback pi\u00f9 pagato della lega, Patrick Peterson, ricevette dieci passaggi per l'allora record personale di 189 yard, segnando anche un touchdown nella vittoria di Atlanta su Arizona che in quel momento era in possesso del miglior record della NFC.\nNel Monday Night della settimana 14, al Lambeau Field contro i Packers, Jones ricevette undici passaggi per un record di franchigia di 259 yard (con un touchdown) ma fu costretto ad uscire a causa di un problema all'anca nel finale del quarto periodo mentre i Falcons stavano tentando l'ultimo assalto per recuperare otto punti ai padroni di casa. Con quella prestazione arriv\u00f2 a quota 1.428 yard ricevute in stagione, superando il primato dei Falcons di 1.389 stabilito da Roddy White nel . La settimana successiva, a causa di tale infortunio, non riusc\u00ec mai ad allenarsi, venendo costretto a saltare la gara del quindicesimo turno contro gli Steelers. Torn\u00f2 in campo sette giorni dopo guidando Atlanta a una fondamentale vittoria sui Saints con 7 ricezioni per 107 yard. La sua stagione si chiuse al terzo posto nella NFL con 104 ricezioni e 1.593 yard ricevute oltre a 6 touchdown, venendo convocato per il secondo Pro Bowl in carriera.\nStagione 2015.\nIl 29 agosto 2015, Jones firm\u00f2 coi Falcons un rinnovo contrattuale quinquennale del valore di 71,25 milioni di dollari, inclusi 47 milioni garantiti. Nella prima gara della stagione segn\u00f2 subito due touchdown, oltre a 141 yard ricevute, nella vittoria del Monday Night sugli Eagles che gli valsero il premio di miglior giocatore offensivo della NFC della settimana. Sei giorni dopo pareggi\u00f2 il record di franchigia con 13 ricezioni per 135 yard nella vittoria sui Giants. Per il terzo turno consecutivo, in casa dei Cowboys, Jones super\u00f2 le cento yard ricevute, terminando con 164 e 2 touchdown nella vittoria che mantenne i Falcons imbattuti. Le sue 34 ricezioni nelle prime tre giornate furono un nuovo record NFL. Quattro giorni dopo fu premiato come giocatore offensivo della NFC del mese.\nDopo quattro gare a secco, Jones torn\u00f2 a segnare nel settimo turno contro i Titans, nella vittoria che port\u00f2 Atlanta su un record di 6-1. Sette giorni dopo segn\u00f2 il touchdown del pareggio contro i Buccaneers a 17 secondi dal termine, ma Atlanta fu poi sconfitta ai supplementari, malgrado le sue 162 yard ricevute. Fu la prima di sei sconfitte consecutive dei Falcons, in cui il giocatore, pur continuando ad accumulare diverse yard su ricezione, non riusc\u00ec ad andare a segno. Il ritorno al touchdown coincise con quello alla vittoria di Atlanta, nella settimana 15 in casa dei Jaguars, in cui batt\u00e9 il record stagionale di franchigia del compagno Roddy White di 115 ricezioni nel 2010, arrivando a quota 118. Sette giorni dopo, Jones ricevette 178 yard, incluso il decisivo touchdown da 70 yard nel quarto periodo, con i Falcons che si presero la soddisfazione di battere i precedentemente imbattuti Panthers, rovinando il loro tentativo di concludere una stagione perfetta. Per la seconda volta in stagione dopo quella partita fu premiato come giocatore offensivo della NFC della settimana.\nNell'ultimo turno della stagione regolare, Jones ricevette 9 passaggi per 149 yard che lo portarono a concludere con i due secondi migliori risultati stagionali di tutti i tempi: 136 furono i passaggi ricevuti (dopo i 143 di Marvin Harrison) e 1.871 le yard guadagnate su ricezione (dietro le 1.964 di Calvin Johnson). A fine stagione, Jones fu convocato per il terzo Pro Bowl in carriera ed inserito nel First-team All-Pro.\nStagione 2016.\nNella settimana 4, Jones divenne il sesto giocatore della storia della NFL a ricevere 300 yard in una partita nella vittoria sui Panthers. Inoltre, assieme al quarterback Matt Ryan divennero la prima coppia di giocatori con 500 yard passate e 300 ricevute nella stessa gara. Per quella prestazione fu premiato per la terza volta come miglior giocatore offensivo della NFC della settimana. A fine stagione fu convocato per il quarto Pro Bowl in carriera e inserito nel First-team All-Pro dopo essersi classificato al secondo posto della lega con 1.409 yard ricevute, malgrado due gare saltate per infortunio.\nNel divisional round dei playoff, Jones segn\u00f2 un touchdown su ricezione nella vittoria su Seattle. Nella finale della NFC, malgrado un infortunio subito nel turno precedente, ricevette 180 yard e 2 touchdown nella vittoria sui Green Bay Packers che riport\u00f2 i Falcons al Super Bowl dopo la loro unica partecipazione, avvenuta nel 1998. Il 5 febbraio 2017 part\u00ec come titolare nel Super Bowl LI in cui i Falcons furono battuti ai tempi supplementari dai New England Patriots dopo avere sprecato un vantaggio di 28-3 a tre minuti dal termine del terzo quarto. La sua gara termin\u00f2 con 4 ricezioni (su quattro volte che Matt Ryan pass\u00f2 nella sua direzione) per 87 yard.\nStagione 2017.\nNel primo turno della stagione 2017 Jones divenne il giocatore pi\u00f9 rapido della storia a toccare 500 ricezioni in carriera, 80 partite. Rimase per\u00f2 a secco di touchdown fino alla settima partita, quando and\u00f2 a segn\u00f2 nella rivincita del Super Bowl in casa dei Patriots ma Atlanta perse la terza gara consecutiva. Torn\u00f2 a segnare nel dodicesimo turno, quando fece registrare un massimo stagionale di 253 yard ricevute e 2 touchdown nella vittoria sui Buccaneers che gli valsero il premio di giocatore offensivo della NFC della settimana. Nel penultimo turno super\u00f2 per la quarta volta consecutiva le 1.300 yard stagionali, la seconda striscia pi\u00f9 lunga di tutti i tempi alla pari con Marvin Harrison e Demaryius Thomas. Sette giorni dopo divenne il giocatore pi\u00f9 rapido della storia (95 partite) a ricevere 9.000 yard. A fine stagione fu convocato per il suo quinto Pro Bowl e inserito nel Second-team All-Pro dopo essersi classificato secondo nella NFL con 1.444 yard ricevute. I Falcons fecero ritorno ai playoff con un record di 10-6 e nel primo turno vinsero in casa dei Los Angeles Rams dove Jones ricevette 94 yard e un touchdown. La corsa verso il ritorno al Super Bowl si interruppe la settimana successiva in casa dei Philadelphia Eagles, dove Jones guid\u00f2 la squadra con 9 ricezioni per 101 yard.\nStagione 2018.\nPur guidando la lega con 116,5 yard ricevute a partita a met\u00e0 stagione, Jones dovette aspettare sino al nono turno per segnare il primo touchdown, nella vittoria esterna sui Redskins. Sette giorni dopo divenne il giocatore pi\u00f9 rapido della storia a raggiungere le 10.000 yard ricevute in carriera: 104 partite contro le 115 di Calvin Johnson. A fine stagione fu convocato per il suo sesto Pro Bowl e inserito nel Second-team All-Pro dopo avere guidato la NFL con 1.677 yard ricevute.\nStagione 2019.\nUn giorno prima dell'inizio della stagione, e dopo lunghe negoziazioni, Jones rinnov\u00f2 il suo contratto per altri tre anni a 66 milioni di dollari, diventando cosi il ricevitore pi\u00f9 pagato della NFL. Nel quindicesimo turno, con 134 yard ricevute e 2 touchdown Jones trascin\u00f2 i Falcons alla vittoria sui favoriti San Francisco 49ers. A fine stagione fu convocato per il suo settimo Pro Bowl e inserito nel Second-team All-Pro dopo avere ricevuto 1.394 yard (secondo nella NFL) e 6 touchdown.\nStagione 2020.\nI Falcons iniziarono la stagione 2020 perdendo tutte le prime cinque gare, portando al licenziamento dell'allenatore Dan Quinn. Nella settimana 4 contro i Green Bay Packers nel \"Monday Night Football\", Jones fece registrare 4 ricezioni per 32 yard prima di uscire per un infortunio al tendine del ginocchio. In quella partita divenne il leader di tutti i tempi dei Falcons per ricezioni in carriera, superando Roddy White. La prima vittoria, nel sesto turno contro i Vikings, coincise con i primi due touchdown stagionali di Jones.\nTennessee Titans.\nIl 6 giugno 2021 i Falcons scambiarono Jones e una scelta del sesto giro del Draft 2023 con i Tennessee Titans per una scelta del secondo giro del Draft 2022 e una del quarto giro del Draft 2023. Nella settimana 2 divenne il pi\u00f9 rapido giocatore a ricevere 13.000 yard, riuscendovi in 137 gare. Il precedente primato di 154 gare era detenuto da Jerry Rice. Nel turno successivo invece non scese in campo a causa di un infortunio."}
{"id": "3881205", "revid": "372624", "url": "https://it.wikipedia.org/wiki?curid=3881205", "title": "Tour Chenal", "text": ""}
{"id": "3881206", "revid": "110157", "url": "https://it.wikipedia.org/wiki?curid=3881206", "title": "Fecaluria", "text": "Con il termine fecaluria si indica la presenza di materiale fecale nelle urine.\nEtimologia.\nIl termine fecaluria deriva dal latino: faeces = feci e dal greco: o\u00fcron = urina, ad indicare appunto la commistione di materiale fecale nelle urine.\nManifestazioni cliniche.\nLa fecaluria \u00e8 un segno piuttosto raro che indica la miscela di feci e urine che transita attraverso l'uretra, generalmente dovuta ad una fistola tra il tratto intestinale e la vescica (\"fistola vescico-intestinale\"). Una fistola \u00e8 un tragitto anormale che conduce da un ascesso od organo cavo fino alla superficie del corpo o da un organo cavo a un altro. Alcune fistole vengono create per via chirurgica al fine di permettere il passaggio di fluidi o secrezioni.\nIn pi\u00f9 del 70% dei casi il punto di partenza di una fistola entero-vescicale \u00e8 rappresentato da una lesione sigmoidea, causata da un tumore o complicazione di diverticolosi e diverticolite. Nelle fistole entero-vescicali il flusso di materiali attraverso la fistola avviene in prevalenza dall'intestino verso la vescica (fecaluria) ed \u00e8 invece estremamente raro che il passaggio avvenga in senso opposto e cio\u00e8 dalle urine al retto.\nLe fistole che determinano il segno clinico della fecaluria sono generalmente di origine infettiva (rottura in vescica di un diverticolo rettale o sigmoideo infetto), infiammatoria (tipica l'associazione con la malattia di Crohn) o tumorale (invasione della parete vescicale da parte di una neoplasia del colon). Nella maggioranza dei casi la fecaluria si associa ad infezioni ricorrenti delle vie urinarie od a pneumaturia (emissione di aria durante la minzione). In letteratura sono comunque riportati casi estremamente rari di fistole entero-vescicali causanti fecaluria secondarie a complicazioni di cateterizzazione urinaria.\nFecaluria e fistola entero-vescicale.\nLa fecaluria si pu\u00f2 associare a 4 diverse tipologie di fistola entero-vescicale:\nDiagnostica.\nIn caso di fecaluria \u00e8 bene eseguire ulteriori accertamenti volti a determinare l'esistenza ed il tragitto di una eventuale fistola entero-vescicale. Tra questi:"}
{"id": "3881207", "revid": "372624", "url": "https://it.wikipedia.org/wiki?curid=3881207", "title": "Castello Chenal", "text": ""}
{"id": "3881210", "revid": "599013", "url": "https://it.wikipedia.org/wiki?curid=3881210", "title": "Suore francescane di Syracuse", "text": "Le Suore Francescane di Syracuse (in inglese \"Sisters of the Third Franciscan Order\") sono un istituto religioso femminile di diritto pontificio.\nStoria.\nNel 1858 John McCloskey, vescovo di Albany, affid\u00f2 a i frati minori conventuali due parrocchie di Utica e Syracuse.\nPer l'insegnamento della dottrina nelle due scuole parrocchiali, i frati chiesero al vescovo di Philadelphia, Neumann, di inviare alcune suore della congregazione da lui stesso fondata in Pennsylvania.\nNel 1860 una comunit\u00e0 di religiose guidata da Bernardina Dorn, considerata fondatrice della congregazione, lasci\u00f2 Philadelphia e si stabil\u00ec a Syracuse. Nel 1861 il vescovo McCloskey rese autonome le suore di Syracuse dalla casa madre e diede loro delle nuove costituzioni basate su quelle delle francescane missionarie del Giglio.\nSotto il generalato di Marianna Cope, l'istituto si apr\u00ec all'attivit\u00e0 missionaria e nel 1883 un gruppo di religiose (tra loro anche la stessa Cope) part\u00ec per le isole Hawaii. Dal 1888 le suore affiancarono Damiano de Veuster nell'opera di assistenza ai lebbrosi di Molokai.\nLa congregazione, aggregata all'Ordine dei Frati Minori Conventuali, ricevette il pontificio decreto di lode il 21 luglio 1914 e le sue costituzioni furono approvate definitivamente dalla Santa Sede il 17 febbraio 1936.\nAttivit\u00e0 e diffusione.\nLe suore si dedicano principalmente all'istruzione della giovent\u00f9, ma gestiscono anche ospedali, case di riposo per anziani e case per ritiri spirituali.\nOltre che negli Stati Uniti d'America, sono presenti in Kenya, in Per\u00f9 e a Porto Rico; la sede generalizia \u00e8 a Syracuse, nello stato di New York.\nNel 2007 la congregazione contava 542 religiose in 82 case."}
{"id": "3881216", "revid": "1442080", "url": "https://it.wikipedia.org/wiki?curid=3881216", "title": "Copa Colsanitas 2003 - Doppio", "text": "Il doppio del torneo di tennis Copa Colsanitas 2003, facente parte del WTA Tour 2003, ha avuto come vincitrici Katarina Srebotnik e \u00c5sa Svensson che hanno battuto in finale Tina Kri\u017ean e Tetjana Perebyjnis 6-2, 6-1"}
{"id": "3881217", "revid": "599013", "url": "https://it.wikipedia.org/wiki?curid=3881217", "title": "Humberto Fernandes", "text": "Carriera.\nCrebbe nel settore giovanile del Benfica, squadra in cui gioc\u00f2 tutta la carriera vincendo 6 campionati portoghesi (1963, 1964, 1965, 1967, 1968, 1969) ed una Coppa dei Campioni (1962). Gioc\u00f2 22 partite in Europa con il Benfica, l'ultima delle quali nel 1969-1970 contro il Celtic."}
{"id": "3881218", "revid": "1573940", "url": "https://it.wikipedia.org/wiki?curid=3881218", "title": "Crunomys celebensis", "text": "Crunomys celebensis () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 115 e 127\u00a0mm, la lunghezza della coda tra 80 e 84\u00a0mm, la lunghezza del piede tra 25 e 27\u00a0mm, la lunghezza delle orecchie di 14\u00a0mm e un peso fino a 55\u00a0g.\nAspetto.\nLa pelliccia \u00e8 corta, densa e soffice. Il colore generale del corpo \u00e8 castano scuro, i lati del muso, la groppa e gli arti sono bruno-nerastri, mentre la gola \u00e8 bruno-grigiastra e il petto \u00e8 pi\u00f9 chiaro con dei riflessi grigiastri. Due anelli concentrici circondano ogni occhio, con quello pi\u00f9 esterno scuro e quello pi\u00f9 interno privo di peli. Le vibrisse sono corte. Le orecchie sono piccole, rotonde e cosparse di piccoli peli bruno-nerastri. La coda \u00e8 pi\u00f9 corta della testa e del corpo, \u00e8 nero-brunastra sopra, pi\u00f9 chiara sotto, ricoperta finemente di peli e con 19-20 anelli di scaglie per centimetro.\nBiologia.\nComportamento.\n\u00c8 una specie terricola e diurna.\nAlimentazione.\nSi nutre probabilmente di insetti.\nDistribuzione e habitat.\nQuesta specie \u00e8 conosciuta soltanto da 3 esemplari catturati nella valle montana del Lago Lindu ed altri 7 catturati sul Monte Gandangdewata, nella parte centrale di Sulawesi.\nVive nelle foreste pluviali tropicali sempreverdi tra 823 e 1.600 metri di altitudine\nStato di conservazione.\nLa IUCN Red List, considerato che questa specie \u00e8 conosciuta soltanto da 3 individui, classifica \"C.celebensis\" come specie con dati insufficienti (DD)."}
{"id": "3881219", "revid": "767487", "url": "https://it.wikipedia.org/wiki?curid=3881219", "title": "Meri Jung", "text": "Meri Jung (hindi: \u092e\u0947\u0930\u0940 \u091c\u0902\u0917) \u00e8 un film indiano del 1985 diretto da Subhash Ghai e prodotto da N.N. Sippy. Nel film recitano Anil Kapoor, Meenakshi Sheshadri, Nutan, Amrish Puri, Javed Jaffrey (al suo debutto), A. K. Hangal, Iftekhar, Kushboo e Parikshat Sahni, mentre la colonna sonora \u00e8 realizzata da Laxmikant Pyarelal. Il film ha vinto due Filmfare Awards: migliore attrice non protagonista a Nutan e miglior attore non protagonista a Amrish Puri."}
{"id": "3881220", "revid": "1573940", "url": "https://it.wikipedia.org/wiki?curid=3881220", "title": "Crunomys fallax", "text": "Crunomys fallax () \u00e8 un roditore della famiglia dei Muridi endemica dell'isola di Luzon, Filippine.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 105\u00a0mm, la lunghezza della coda di 79\u00a0mm, la lunghezza del piede di 23\u00a0mm e la lunghezza delle orecchie di 10\u00a0mm.\nAspetto.\nLa pelliccia \u00e8 corta, densa e spinosa. Le parti superiori sono bruno-grigiastre miste al giallo-brunastro, pi\u00f9 scure lungo la parte mediana della testa e della schiena, mentre le parti ventrali sono grigio pallide. Le orecchie sono piccole e marroni scure. Le parti dorsali delle zampe sono bruno-grigiastre, le dita sono bianche. La coda \u00e8 pi\u00f9 corta della testa e del corpo, marrone scuro sopra, marrone chiaro sotto ed \u00e8 rivestita di scaglie, ognuna corredata da tre peli.\nDistribuzione e habitat.\nQuesta specie \u00e8 conosciuta soltanto da un individuo catturato sull'Isola di Luzon, Filippine nel 1896.\nVive probabilmente confinato nelle foreste primarie pianeggianti a circa 300 metri di altitudine.\nStato di conservazione.\nLa IUCN Red List, considerato che questa specie \u00e8 conosciuta soltanto da un individuo, classifica \"C.fallax\" come specie con dati insufficienti (DD)."}
{"id": "3881223", "revid": "1442080", "url": "https://it.wikipedia.org/wiki?curid=3881223", "title": "State Farm Women's Tennis Classic 2003 - Doppio", "text": "Il doppio del torneo di tennis State Farm Women's Tennis Classic 2003, facente parte del WTA Tour 2003, ha avuto come vincitrici Kim Clijsters e Ai Sugiyama che hanno battuto in finale Lindsay Davenport e Lisa Raymond 6\u20131, 6\u20134."}
{"id": "3881224", "revid": "124762500", "url": "https://it.wikipedia.org/wiki?curid=3881224", "title": "Giulio Rosati", "text": "Biografia.\nGiulio Rosati fu un pittore accademico, in prevalenza orientalista, appartenente alla \"scuola italiana\".\nStudi\u00f2 disegno e pittura a Roma, presso l'Accademia di S. Luca a partire dal 1875, ed ebbe come maestri gli accademici Dario Querci e Francesco Podesti, quindi il pittore spagnolo Louis Alvarez Catala.\nFu uno dei pittori orientalisti pi\u00f9 prolifici del periodo a cavallo fra il XIX e il XX secolo.\n&lt;br&gt;Rosati dipinse ad olio, ma assai pi\u00f9 spesso ed efficacemente con l'acquarello, di cui padroneggiava la tecnica. \nL'orientalismo, come scelta dei soggetti e gusto pittorico, divenne ben presto il suo tema prediletto, in particolare i luoghi e i personaggi del Maghreb di cui dipinse in modo assai colorato i personaggi, come se uscissero da un racconto di avventure. \nD'altra parte non \u00e8 affatto certo ch'egli abbia viaggiato nei luoghi che dipinse, e la sua documentazione, pertanto, non proviene da un'esperienza diretta, bens\u00ec da fotografie o da oggetti che si potevano trovare in quegli anni a Roma, dove egli risiedeva.\nSi appassion\u00f2 anche ad altre tematiche, come il gioco degli scacchi, che ambient\u00f2 in scene settecentesche. \nGiulio Rosati mor\u00ec a Roma nel 1917, all'et\u00e0 di 59 anni.\nSuo figlio Alberto (1895-1971) fu un noto pittore paesaggista."}
{"id": "3881225", "revid": "1573940", "url": "https://it.wikipedia.org/wiki?curid=3881225", "title": "Crunomys melanius", "text": "Crunomys melanius () \u00e8 un roditore della famiglia dei Muridi endemica delle Filippine.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 98 e 122\u00a0mm, la lunghezza della coda tra 68 e 95\u00a0mm, la lunghezza del piede tra 24 e 29\u00a0mm, la lunghezza delle orecchie di 15\u00a0mm e un peso fino a 71\u00a0g.\nAspetto.\nLa pelliccia \u00e8 densamente spinosa. Le parti superiori sono castane scure, mentre le parti ventrali sono grigio-nerastre. Le orecchie e le zampe sono bruno-nerastre. La coda \u00e8 pi\u00f9 corta della testa e del corpo, \u00e8 uniformemente bruno-nerastra, leggermente pi\u00f9 chiara nella parte inferiore e rivestita da 14-18 anelli di scaglie per centimetro.\nBiologia.\nComportamento.\n\u00c8 una specie terricola e diurna. \nAlimentazione.\nSi nutre di artropodi ed altri insetti.\nDistribuzione e habitat.\nQuesta specie \u00e8 diffusa sulle isole di Provincia di Camiguin, Leyte e Mindanao, nelle Filippine.\nVive nelle foreste pianeggianti fino a 1.550 metri di altitudine. \u00c8 tollerante alle alterazioni del proprio habitat.\nStato di conservazione.\nLa IUCN Red List, considerato che la popolazione \u00e8 diminuita di pi\u00f9 del 30% negli ultimi 10 anni a causa della distruzione del proprio habitat, classifica \"C.melanius\" come specie vulnerabile (VU)."}
{"id": "3881226", "revid": "438678", "url": "https://it.wikipedia.org/wiki?curid=3881226", "title": "Earth/Step on Me", "text": ""}
{"id": "3881229", "revid": "287204", "url": "https://it.wikipedia.org/wiki?curid=3881229", "title": "Dasny", "text": ""}
{"id": "3881232", "revid": "2039709", "url": "https://it.wikipedia.org/wiki?curid=3881232", "title": "Ra\u00fal Machado", "text": ""}
{"id": "3881234", "revid": "2039709", "url": "https://it.wikipedia.org/wiki?curid=3881234", "title": "Raul Machado", "text": ""}
{"id": "3881239", "revid": "1573940", "url": "https://it.wikipedia.org/wiki?curid=3881239", "title": "Crunomys suncoides", "text": "Il topo toporagno del Monte Katanglad (Crunomys suncoides ) \u00e8 un roditore della famiglia dei Muridi\nDescrizione.\nRoditore di piccole dimensioni, con la lunghezza della testa e del corpo di 108\u00a0mm, la lunghezza della coda di 101\u00a0mm, la lunghezza del piede di 33\u00a0mm, la lunghezza delle orecchie di 16\u00a0mm e un peso fino a 37\u00a0g.\nLa pelliccia \u00e8 corta e soffice. Lungo la spina dorsale, sul capo e all'attaccatura della coda il colore \u00e8 marrone scuro con una leggera tinta di arancione, i fianchi sono pi\u00f9 chiari, mentre i lati del muso sono bruno-nerastri. Sono presenti due anelli di pelle priva di peli intorno agli occhi. Le vibrisse sono corte e nerastre. Le orecchie sono piccole e quasi prive di pigmento. Il petto e l'addome sono bruno-arancione brillante. Le parti dorsali delle zampe sono color carne. La coda \u00e8 lunga come la testa e il corpo, \u00e8 bruno-grigiastra scuro sopra, color carne sotto. Sono presenti 20 anelli di scaglie per centimetro.\nBiologia.\nComportamento.\n\u00c8 una specie semi-fossoria\nAlimentazione.\nSi nutre di invertebrati dal corpo morbido.\nDistribuzione e habitat.\nQuesta specie \u00e8 conosciuta soltanto da un individuo catturato sul Monte Katanglad, Isola di Mindanao, Filippine.\nVive nelle foreste muschiose primarie a 2.500 metri di altitudine.\nStato di conservazione.\nLa IUCN Red List, considerato che questa specie \u00e8 conosciuta soltanto da un individuo, classifica \"C.suncoides\" come specie con dati insufficienti (DD)."}
{"id": "3881240", "revid": "149466", "url": "https://it.wikipedia.org/wiki?curid=3881240", "title": "Adriano martire", "text": ""}
{"id": "3881243", "revid": "76963", "url": "https://it.wikipedia.org/wiki?curid=3881243", "title": "Akiko Hasegawa", "text": "I suoi ruoli pi\u00f9 celebri sono quelli di Miki Hoshii nel videogioco e nell'anime \"The Idolmaster\" e di Garnet in \"Shukufuku no Campanella\""}
{"id": "3881246", "revid": "599013", "url": "https://it.wikipedia.org/wiki?curid=3881246", "title": "Amaro Viana Barbosa", "text": "Carriera.\nVinse il campionato carioca nel 1960."}
{"id": "3881247", "revid": "149466", "url": "https://it.wikipedia.org/wiki?curid=3881247", "title": "Sant'Agrippina", "text": ""}
{"id": "3881248", "revid": "228587", "url": "https://it.wikipedia.org/wiki?curid=3881248", "title": "Scultura greca classica", "text": "La scultura greca classica \u00e8 quella manifestazione artistica del mondo ellenico che va convenzionalmente dal 450 a.C. circa (fine dello stile severo e nascita del canone di Policleto) al 323 a.C. (morte di Alessandro Magno). Il periodo, fin dall'Antica Roma, \u00e8 considerato un culmine dell'arte, ricevendo appunto la denominazione di \"classico\" inteso come apogeo estetico e culturale da tenere come modello. Il periodo successivo verr\u00e0 definito ellenistico.\nDefinizione.\nLe testimonianze artistiche greche nel tempo hanno rivestito un ruolo assolutamente unico nella storia culturale dell'Occidente. Nel Rinascimento, quando non si distingueva ancora tra modelli greci e successivi sviluppi romani, si form\u00f2 il termine \"classico\" che intendeva quel modello antico di valenza ideale, a cui si riconosceva cio\u00e8 il merito di essere giunto a una perfezione formale. La parola \"classico\" deriva dal latino \"classicus\", che intendeva la prima classe dei cittadini, e gi\u00e0 nella tarda latinit\u00e0 era stata usata per indicare gli scrittori \"perfetti\", considerati modelli di stile e impareggiabili nella forma. Il termine pass\u00f2 dal campo della letteratura a quello delle arti visive.\nIl termine, inoltre, ha un significato pi\u00f9 stretto nello specifico dell'arte greca, poich\u00e9 indica quella fase tra V e IV secolo in cui la produzione artistica raggiunse un particolare livello di eccellenza e, in ogni caso, diverso dai periodi precedenti e successivi. A tale definizione contribuirono anche gli scrittori romani come Plinio il Vecchio, Cicerone e Quintiliano, che gi\u00e0 tracciando un'evoluzione dell'arte antica arrivarono alla conclusione che in tale periodo si era registrato un apogeo estetico e culturale. Tale concezione evoluzionistica, che sottintendeva una fase precedente pi\u00f9 \"rozza\" (arcaica) e una successiva pi\u00f9 \"decadente\" (ellenismo), percorse i secoli fino ad arrivare al Settecento quando fu ripresa da Winckelmann, colui che \u00e8 considerato il fondatore degli studi sull'arte antica. Egli fece proprie le considerazioni sull'arte dei secoli V e IV a.C., indicandola come modello perfetto e irripetibile da adottare come ideale senza tempo, come si applic\u00f2 ad esempio nel Neoclassicismo.\nIn realt\u00e0 tali studi, che sono stati anche alla base della periodizzazione convenzionale in fase arcaica, severa, classica ed ellenistica, trascuravano per\u00f2 una lettura storica di tale periodo, implicando una valutazione estetica arbitraria. Solo nell'Ottocento, grazie anche alle nuove scoperte archeologiche, si inizi\u00f2 ad avere un approccio diverso, dedicando maggiore attenzione anche alle fasi precedenti e seguenti l'arte classica e riconoscendo, in ciascuna, i rispettivi valori estetici, capaci di rendere, fin dalle origini, l'arte greca unica nel quadro del mondo antico.\nClassico inoltre \u00e8 oggi usato in maniera pi\u00f9 generica, anche per espressioni artistiche moderne o contemporanee, in cui la manifestazione di emozioni e sentimenti \u00e8 contenuta in forme di controllata razionalit\u00e0 e dotate di armonia, in grado di essere prese anche come modelli.\nContesto storico-politico.\nNella seconda met\u00e0 del V secolo a.C. l'orgoglio delle popolazioni elleniche era pi\u00f9 che mai esaltato dalle vittorie sui Persiani (battaglia di Maratona del 490 a.C., battaglia di Salamina del 480 a.C.) e Atene, che aveva avuto un ruolo decisivo, si propose alla testa di un impero di polis confederate, aspirando all'egemonia sull'intera Grecia.\nSecondo l'interpretazione evoluzionistica della storia dell'arte, in questo periodo si sarebbe raggiunto il vertice soprattutto con due personalit\u00e0, Policleto e Fidia, i quali imposero a tutta l'arte del tempo un'impronta legata alle loro innovazioni.\nEvoluzione.\nLa conoscenza dell'anatomia del corpo e la competenza tecnica permettono agli scultori, che conosciamo quasi tutti per nome, di raffigurare dei ed eroi in pose pi\u00f9 naturali e variate rispetto ai periodi precedenti. La maestria tecnica fa della scultura del V secolo la vetta pi\u00f9 alta dell'estetica classica.\nPolicleto, del quale possediamo solo copie, fissa in un trattato, intitolato \"Kanon\" (canone), anch'esso perduto, una regola per le proporzioni armoniose delle varie parti del corpo (Doriforo, Diadumeno). Mirone che, con la sua nota opera del Discobolo, anch'essa pervenutaci in copia romana, sperimenta il movimento nello spazio, intendendo con esso la rappresentazione non tanto della sua continuit\u00e0 nel tempo, quanto del suo concetto in senso astratto e assoluto privilegiando un istante dell'azione e un unico punto di vista, quello frontale.\nInizia la costruzione delle grandi sculture in bronzo (bronzi di Riace) e delle statue di culto monumentali e crisoelefantine, ossia rivestite di oro e avorio, come la statua di Zeus a Olimpia (una delle sette meraviglie del mondo) nell'omonimo tempio o quella di \"Atena Parthenos\" nel Partenone, entrambe eseguite da Fidia. Nelle celebri sculture del Partenone l'artista crea un vero e proprio poema epico, in cui tutte le parti hanno un chiaro nesso tematico e una continuit\u00e0 plastica senza precedenti. Dall'umanit\u00e0 contemporanea della processione, nel fregio ionico, all'umanit\u00e0 eroica del mito nelle metope, alla divinit\u00e0 nei frontoni. Il culmine \u00e8 raggiunto proprio nelle divinit\u00e0 raffigurate sul frontone orientale che hanno vesti con fitto e ricco panneggio reso in modo estremamente naturalistico (\"panneggio bagnato\").\nNel tardo-classicismo le proporzioni dei corpi si allungano e si affinano e la naturalezza delle posizioni si accentua. L'uso del marmo bianco di Paro consente raffinatezze nella resa delle superfici con effetti di una luminosit\u00e0 che addolcisce le curve e modula i volumi. Uno dei migliori esempi del periodo \u00e8 l'\"Hermes con Dioniso\" di Prassitele.\nI bronzi hanno aggiunte di smalto per gli occhi e altri metalli per le labbra e le ciglia, proseguendo la tradizione di policromia.\nPolicleto.\nPolicleto, attivo tra il 465 e il 417 a.C. circa, prima nel Peloponneso e poi ad Atene, \u00e8 considerato l'iniziatore della fase classica della scultura, grazie alla sistemazione razionale degli studi sull'armonia e sulla proporzione umana nel suo Canone, un trattato perduto ma noto da citazioni in fonti successive. Durante la creazione del \"Doriforo\", una delle sculture pi\u00f9 replicate dell'antichit\u00e0, effettu\u00f2 una serie di misurazioni su giovani arrivando a stabilire un modulo proporzionale, come quello architettonico, che regolasse le misure anatomiche. Inoltre approfond\u00ec il tema del chiasmo, ovvero il ritmo incrociato che genera opere eleganti e sciolte, di estrema naturalezza.\nTra i suoi capolavori, oltre al \"Doriforo\", il \"Diadoumeno\", in cui si raggiunge gi\u00e0 quel sublime equilibrio tra naturalismo e idealizzazione: gli uomini raffigurati sono reali (tema della \"mimesis\", \"imitazione\" della natura), ma privi di imperfezioni.\nFidia.\nFidia, contemporaneo di Policleto, fu tra gli scultori pi\u00f9 influenti della sua epoca. Ateniese, gi\u00e0 formatosi come bronzista di successo, venne incaricato da Pericle di soprintendere alla decorazione scultorea del Partenone. Dopo aver realizzato una colossale \"Atena\" sull'Acropoli, si dedic\u00f2 al simulacro del nuovo tempio, e poi ai frontoni, alle metope e al fregio interno della cella. In queste opere dimostr\u00f2 la capacit\u00e0 di costruire figure dinamicamente mosse e di grande vitalit\u00e0, che interagiscono liberamente con lo spazio circostante.\nIl suo panneggio tipico, a \"effetto bagnato\", aderisce al corpo con pieghette vicine e mai schematiche, che creano innovativi effetti di chiaroscuro. Grande innovatore, cerc\u00f2 soluzioni sempre diverse, come nella celebre statua di Zeus crisoelefantina gi\u00e0 a Olimpia.\nPrassitele.\nVerso la fine del V secolo a.C. si andavano aprendo conflitti come la guerra del Peloponneso che portarono, dopo alterne vicende, alla sconfitta di Atene, impossibilitata a imporre una sua autonomia. Ne segu\u00ec una situazione caratterizzata dall'instabilit\u00e0, con il susseguirsi di scontri tra coalizioni guidate ora da Atene, ora da Sparta, ora da Tebe: nessuna di queste citt\u00e0 riusciva per\u00f2 a prevalere definitivamente sulle rivale, n\u00e9 a conviverci in pace. Successivamente, l'intervento macedone del 354 a.C. port\u00f2 a ulteriori mutamenti.\nLa produzione artistica del IV secolo a.C., su uno sfondo socio-politico cos\u00ec cambiato, riusc\u00ec a mantenere quelle caratteristiche di equilibrio e perfezione che furono riconosciute fin dall'et\u00e0 antica. Il primo scultore importante del nuovo corso pu\u00f2 essere indicato in Prassitele, che conobbe la sua acme tra il 364 e il 361 a.C. Predilesse il marmo e diede alle sue opere un ritmo aggraziato e sicuro, che supera la tradizionale importazione verticale delle figure, alla ricerca di linee sinuose, che spesso necessitano di un appoggio per non sbilanciarsi. Tra le sue opere pi\u00f9 famose, l'\"Apollo sauroctono\", l'\"Afrodite Cnidia\" (primo nudo femminile dell'arte antica) e l'\"Hermes con Dioniso\": in questi lavori si vedono divinit\u00e0 colte in momenti quotidiani di grande naturalezza.\nSkopas.\nSkopas, attivo tra il 370 e il 330 a.C. circa, fu pi\u00f9 rivoluzionario, introducendo elementi che ebbero poi una vasta risonanza soprattutto durante l'ellenismo. Gi\u00e0 in opere frammentarie, come i resti dei frontoni del tempio di Atena Alea a Tegea, si nota una maggior infossatura delle orbite oculari, che danno all'espressione una maggiore ombreggiatura e quindi intensit\u00e0, nonch\u00e9 un'accentuazione patetica dei sentimenti (sguardi rivolti verso l'alto, bocche semiaperte).\nLa sua opera pi\u00f9 celebre \u00e8 la \"Menade danzante\" (330 a.C. circa). L'agitazione che pervade tutta la figura della menade viene resa dall'impetuosa torsione a vortice che, dalla gamba sinistra, passa per il busto e il collo sino alla testa, gettata all'indietro e girata, a seguire lo sguardo, verso sinistra; il volto \u00e8 pieno, bocca naso e occhi sono ravvicinati, questi ultimi schiacciati contro le forti arcate orbitali per conferire maggiore intensit\u00e0 all'espressione. Il totale abbandonarsi del corpo alla passione \u00e8 sottolineato anche dalla massa scomposta dei capelli, dall'arioso movimento del chitone che, stretto da una cintura appena sopra la vita, si spalanca nel vortice della danza, lasciando scoperto il fianco sinistro, e dal forte contrasto chiaroscurale tra panneggi e capigliatura da una parte e superfici nude dall'altra. Le braccia, perdute, dovevano seguire la generale torsione del corpo.\nLisippo.\nPlinio il Vecchio espresse su Lisippo, artista di corte di Alessandro Magno, un giudizio che racchiude molto dell'opinione di cui esso godeva nel mondo antico ed \u00e8 ancora oggi in massima parte valido: \u00ab\u00c8 fama che Lisippo abbia contribuito molto al progresso dell'arte statuaria, dando una particolare espressione alla capigliatura, impiccolendo la testa rispetto agli antichi, e riproducendo il corpo pi\u00f9 snello e pi\u00f9 asciutto; onde la statua sembra pi\u00f9 alta. Non c'\u00e8 parola latina per rendere il greco \"symmetria\", che egli osserv\u00f2 con grandissima diligenza sostituendo un sistema di proporzioni nuovo e mai usato alle statue \"quadrate\" degli antichi. E soleva dire comunemente che essi riproducevano gli uomini come erano, ed egli invece come all'occhio appaiono essere. Una sua caratteristica \u00e8 di aver osservato e figurato i particolari e le minuzie anche nelle cose pi\u00f9 piccole\u00bb.\n\u00c8 chiaro come Lisippo and\u00f2 oltre il canone di Policleto, introducendo in scultura quegli accorgimenti prospettici che gi\u00e0 venivano usati in architettura. Per i Greci infatti la visione si materializzava attraverso sfere successive che si propagavano dalla forma dell'occhio e che influenzavano la percezione degli oggetti stessi, deformandoli. In questo senso va motivata la riduzione della testa, rispetto alla misura tradizionale di 1/8 del corpo, e accentuando lo slancio dei corpi snelli e longilinei.\nL'\"Apoxy\u00f3menos\", con la sua proiezione delle braccia in avanti, \u00e8 considerata la prima scultura pienamente tridimensionale dell'arte greca, che per essere apprezzata appieno richiede che lo spettatore vi faccia il giro attorno.\nInoltre, in qualit\u00e0 di ritrattista del sovrano, Lisippo \u00e8 considerato il fondatore del ritratto fisionomico e individuale che, riproducendo l'aspetto esteriore del soggetto, ne suggeriva anche le implicazioni psicologiche ed emotive. Fino ad allora infatti il particolare senso collettivo delle citt\u00e0 greche aveva frenato l'interesse verso la rappresentazione dell'individuo e tutti i ritratti dei secoli precedenti (come quelli di Pericle, di Socrate, di Eschilo...) sono da considerarsi dei puri \"tipi\" ideali (l'eroe, il filosofo, il letterato)."}
{"id": "3881249", "revid": "287204", "url": "https://it.wikipedia.org/wiki?curid=3881249", "title": "Divcice", "text": ""}
{"id": "3881250", "revid": "621682", "url": "https://it.wikipedia.org/wiki?curid=3881250", "title": "Am\u00e0ro", "text": ""}
{"id": "3881252", "revid": "729019", "url": "https://it.wikipedia.org/wiki?curid=3881252", "title": "Castello di Saint-Marcel", "text": "Il castello di Saint-Marcel (in francese \"ch\u00e2teau de Saint-Marcel\"), si trova in localit\u00e0 Surpian nel comune di Saint-Marcel, sul lato della destra orografica della Valle d'Aosta. Il castello \u00e8 in corso di restauro: nel novembre del 2010 la giunta regionale ha approvato l'avvio delle indagini archeologiche per la \"restitution\" del monumento in previsione di un suo riutilizzo a fini culturali. Di propriet\u00e0 della Regione Valle d'Aosta, il castello \u00e8 rimasto accessibile al pubblico solo durante le visite guidate gratuite ai lavori di scavo e restauro organizzate in sporadiche occasioni estive durante il 2011.\nArchitettura.\nIl castello alla sua costruzione aveva una pianta fondamentalmente quadrata da castello-residenza monoblocco, a cui i signori di F\u00e9nis aggiunsero un corpo occidentale a pianta rettangolare per ospitarvi un appartamento. La struttura era dominata da una torre a sezione quadrata posta a nord-ovest; il corpo principale era stato ingentilito da due torrette montate su beccatelli che sporgevano dagli angoli nord ed est simili a quelle del castello di Ussel.\nLe sale erano coperte di soffitti lignei e in vari interni sono ancora visibili i resti di grandi camini.\nSe l'abbandono di secoli ne compromisero la struttura fino alla completa perdita della copertura, il recupero del 2011-2012 ha previsto la cerchiatura della torre e del corpo di ponente e una nuova opera di copertura del tetto; la torre ha anche subito un intervento di risarcitura del lato sud che era parzialmente distrutto.\nStoria.\nIl castello di Saint-Marcel nella sua forma attuale fu costruito sui resti di una precedente casa forte da Giacomo di Challant-Aymavilles, figlio di Luigi di Challant, tra la fine del XV secolo e l'inizio del XVI secondo l'impianto di castello rurale-residenza. Su Saint-Marcel insisteva gi\u00e0 il feudo omonimo, alle dipendenze del feudo di Ussel, di cui condivise la storia della propriet\u00e0: entrambi infatti furono fin dalle origini della potente famiglia degli Challant.\nIl primo signore di Saint-Marcel noto fu Ebalo Magno, gi\u00e0 visconte di Aosta, che ai possedimenti di Challant, Graines e F\u00e9nis - gi\u00e0 nelle mani dei suoi predecessori - aggiunse le signorie di Saint-Marcel, Ussel e Chenal di Montjovet. \nNel XVII secolo venne \"sequestrato\" dal barone Paolo Emanuele di San Secondo come garanzia della dote della futura moglie e venne successivamente posseduto da Carlo Emanuele di San Secondo; rest\u00f2 ai conti Bianco di San Secondo di Pinerolo fino all'acquisto, nel XVIII secolo, da parte della \"Societ\u00e0 esploratrice delle miniere di Saint-Marcel\".\nNel XX secolo, quando entr\u00f2 tra le propriet\u00e0 comunali, versava in completa rovina.\nRientrato nel programma \"Alcotra 2007-2013\" come progetto n. 107, \u00e8 uno dei castelli in via di recupero da parte dell'amministrazione regionale come sito pilota, insieme al castello di Graines, del programma europeo Interreg IIIA \"AVER. Anciens Vestiges En Ruine\", progetto per trovare la metodologia ottimale per il recupero e il restauro dei castelli medievali ridotti a rudere. Il restauro \u00e8 gi\u00e0 in corso e si protrarr\u00e0 prevedibilmente per tutto il 2012. Se prima del restauro del 2011 versava in cattivo stato di conservazione, oggi il castello appare in migliori condizioni, anche se probabilmente non sar\u00e0 restituito alla cittadinanza in tempi brevi."}
{"id": "3881253", "revid": "1805885", "url": "https://it.wikipedia.org/wiki?curid=3881253", "title": "Erlind Zeraliu", "text": "Biografia.\nNato in una famiglia intellettuale, il padre Ylber Zeraliu (1950-2005) laureato in lingue straniere, era un noto traduttore ed interprete albanese il quale svolse la maggior parte del suo lavoro presso \"Kinostudio Shqiperia e Re\", e la madre Shpresa ha una lunga carriera presso l'Agenzia Nazionale Telagrafica Albanese (ATSH). Fin dai primi anni dell'infanzia Erlind ha rivelato talento per la musica e fu proprio la sorella Suela che lo spinse a frequentare il liceo artistico \"Jordan Misja\" a Tirana (anni 1996-2000), indirizzo \"belcanto\".\nNel 2004 si laurea in canto presso l'Accademia delle Belle Arti a Tirana, dove studia nella classe del famoso artista Gaqo \u00c7ako. In questo periodo lavora come solista nel coro della Cattedrale \"San Paolo\" di Tirana e nel coro \"Pax Dei\". Oltre allo stile classico Erlind esplora diversi generi musicali come la \"musica leggera\" (partecipando a Festival importanti) ed il \"musical\" come in \"Kiss me Kate\", \"Die Dreigroschenoper\", \"Moulin Rouge\". Dal 2004 \u00e8 solista presso il Teatro Nazionale dell'Opera di Tirana, dove ha interpretato un vasto repertorio di ruoli importanti."}
{"id": "3881257", "revid": "486946", "url": "https://it.wikipedia.org/wiki?curid=3881257", "title": "Museo Nazionale Romano di Palazzo Massimo", "text": ""}
{"id": "3881258", "revid": "287204", "url": "https://it.wikipedia.org/wiki?curid=3881258", "title": "Dobra Voda u Ceskych Budejovic", "text": ""}
{"id": "3881259", "revid": "599013", "url": "https://it.wikipedia.org/wiki?curid=3881259", "title": "Al Miller", "text": "Carriera come allenatore.\nAl Miller inizi\u00f2 la sua carriera come allenatore nella NFL nel 1985 con i Denver Broncos come allenatore nello sviluppo della forza e della condizione, fino al 1992.\nNel 1993 pass\u00f2 ai New York Giants con il medesimo ruolo, fino al 1996.\nNel 1997 firm\u00f2 con gli Atlanta Falcons con la stessa mansione, fino al 2005.\nDopo 7 anni fuori dalla NFL, il 3 febbraio 2012 firm\u00f2 con gli Oakland Raiders ancora con lo stesso ruolo fino al 2013.\nVita familiare.\n\u00c8 sposato con Janis da cui hanno avuto un figlio: Carey Brian e una figlia: Lisa."}
{"id": "3881263", "revid": "287204", "url": "https://it.wikipedia.org/wiki?curid=3881263", "title": "World Soccer Wining Eleven", "text": ""}
{"id": "3881264", "revid": "287204", "url": "https://it.wikipedia.org/wiki?curid=3881264", "title": "Larme Batavique", "text": ""}
{"id": "3881265", "revid": "287204", "url": "https://it.wikipedia.org/wiki?curid=3881265", "title": "Le cinque strade di Edo", "text": ""}
{"id": "3881266", "revid": "729019", "url": "https://it.wikipedia.org/wiki?curid=3881266", "title": "Barbuta", "text": "La barbuta \u00e8 un tipo di elmo in uso alle milizie urbane dell'Italia tra XIV e XV secolo. Protegge interamente il cranio con un unico blocco di metallo, senza componenti aggiuntive (visiera, ventaglia, para-guancia, ecc.). La linea generale richiama molto il \"kranos\", l'antico elmo della Grecia Antica (fond. elmo corinzio), e viene messa in relazione alla contemporea riscoperta dell'Antichit\u00e0 (v. Umanesimo).\nPass\u00f2 poi in uso presso le compagnie di ventura.\nStoria.\nLa barbuta, come il bacinetto, venne sviluppata nel corso del XIV secolo quale sostituto del grande elmo. Differentemente dal bacinetto, passato in uso alle forze di cavalleria, la barbuta fu invece, inizialmente, destinata ad armare le forze di fanteria. Al volgere del Trecento, questo elmetto era passato in uso anche ai cavalieri ed era divenuto una componente fondamentale dell'armatura a piastre \"all'italiana\".\nIl vocabolo \"barbuta\" pass\u00f2 ad indicare non pi\u00f9 l'elmetto in s\u00e9, quanto il guerriero che lo indossava, nello specifico il cavaliere mercenario appartenente ad una compagnia di ventura. Nei contratti d'assunzione di capitani di ventura e condottieri veniva spesso specificato quante \"barbute\", cio\u00e8 quanti soldati, essi portavano al proprio seguito.\nIl Villani racconta che nel 1350 Giovanni Visconti, arcivescovo e signore di Milano, invi\u00f2 cinquanta barbute a supporto di Astorgio da Duraforte, che guerreggiava al servizio di papa Clemente VI per riportare la Romagna sotto lo Stato Pontificio. \u00c8 il documento pi\u00f9 antico che citi l'utilizzo di questo tipo di elmo nell'esercito visconteo e forse in tutta Italia. Secondo il Giulini il nome \"barbuta\" deriva dal fatto che l'elmo coprisse tutto il viso lasciando per\u00f2 scoperta la barba che in quei tempi andava di moda tra i soldati.\nNel 1363, il comune di Firenze assoldava i due capitani di ventura Ugo di Melichin ed Ermanno di Vinden con l'impegno di \"conducere al servigio del Chomune di Firenze in forma di chompagnia mille barbute, fralle quali n'abia ottocento, il meno, bene armate\".\nCostruzione.\nRispetto al modello del \"kranos\" greco, cui viene idealmente ricondotta, la barbuta si differenzia fondamentalmente per il materiale di composizione (acciaio anzich\u00e9 bronzo) e per l'assenza della cresta in crine di cavallo e dei pennacchi.\nRicavata da un unico pezzo di metallo sagomato, la barbuta copriva interamente il cranio ed il volto del guerriero. L'apertura per garantire visibilit\u00e0 ed il passaggio del naso poteva essere a \"T\" o a \"Y\". Alcuni modelli presentavano un lungo nasale. Alla sommita, l'elmetto era attraversato dalla fronte alla nuca da un rialzo metallico, \"cresta\", volto ad irrobustirlo.\nSpesso, le barbute venivano coperte di tessuto (velluto, in alcuni casi)."}
{"id": "3881268", "revid": "729019", "url": "https://it.wikipedia.org/wiki?curid=3881268", "title": "Porsche Lynn", "text": "Ha scelto come proprio nome d'arte il nome della casa automobilistica Porsche dopo averne vista una in uno dei suoi primi film. Ha poi aggiunto \"Lynn\" perch\u00e9 pensava suonasse bene.\nBiografia.\nI genitori di Lynn morirono entrambi quando lei aveva sei anni, ed erano nel bel mezzo di un complicato divorzio. Lynn, sua madre e sua nonna stavano andando a casa di suo padre, che avrebbe dovuto firmare il divorzio. Tuttavia suo padre accolse l'ex moglie sparandole ed uccidendola, per poi uccidere anche se stesso.\nFra il 1985 ed il 2002, Porsche Lynn \u00e8 apparsa in circa centosettanta film. Ha iniziato la propria carriera con film vanilla, per poi specializzarsi nei film di genere Femdom. In anni recenti, ha lavorato come dominatrix a New York e Phoenix. Ad un certo punto della sua carriera, le sue gambe erano assicurate per un milione di dollari. Lynn \u00e8 membro della AVN Hall of Fame."}
{"id": "3881271", "revid": "767487", "url": "https://it.wikipedia.org/wiki?curid=3881271", "title": "Elek Schwartz", "text": "Caratteristiche tecniche.\nGioc\u00f2 come terzino destro.\nCarriera.\nAllen\u00f2 la Nazionale olandese per 49 partite, dal 1957 al 1964. In seguito come allenatore del Benfica vinse il campionato portoghese nel 1965 e lo stesso anno raggiunse la finale di Coppa dei Campioni nell'edizione 1964-1965, persa poi contro l'Inter."}
{"id": "3881273", "revid": "300067", "url": "https://it.wikipedia.org/wiki?curid=3881273", "title": "Tour de Corse 2003", "text": "Il Tour de Corse 2003, ufficialmente denominato 47\u00e9me Tour de Corse - Rallye de France, \u00e8 stata la dodicesima tappa del campionato del mondo rally 2003 nonch\u00e9 la quarantasettesima edizione del Tour de Corse e la trentesima con valenza mondiale. La manifestazione, valevole anche come Rally di Francia, si \u00e8 svolta dal 17 al 19 ottobre sulle tortuose strade asfaltate che attraversano le zone montuose della Corsica; si gareggi\u00f2 come nell'edizione precedente nei territori situati attorno al capoluogo Ajaccio, nel cui aeroporto venne allestito anche il parco assistenza per i concorrenti.\nL'evento \u00e8 stato vinto dal norvegese Petter Solberg, navigato dal britannico Phil Mills, alla guida di una Subaru Impreza WRC2003 della squadra ufficiale 555 Subaru WRT, al loro quarto successo in carriera e al terzo in stagione dopo le vittorie ottenute a Cipro e in Australia, precedendo la coppia spagnola formata da Carlos Sainz e Marc Mart\u00ed, su Citro\u00ebn Xsara WRC della scuderia Citro\u00ebn Total, e quella belga composta da Fran\u00e7ois Duval e St\u00e9phane Pr\u00e9vot, al volante di una Ford Focus RS WRC 03 del team Ford Rallye Sport.\nIn Corsica si disputava anche la settima e ultima tappa del campionato PWRC, che ha visto vincere l'equipaggio britannico costituito da Niall McShea e Chris Patterson, su Mitsubishi Lancer Evo VI della scuderia \"Neil Allport Motorsports\", al loro unico successo stagionale di categoria. Il campionato piloti \u00e8 stato invece conquistato dal connazionale Martin Rowe su Subaru Impreza WRX STi, autore di cinque podi su sei gare disputate, tra cui una vittoria.\nRisultati.\nClassifica.\nLegenda"}
{"id": "3881275", "revid": "621682", "url": "https://it.wikipedia.org/wiki?curid=3881275", "title": "Alexander Schwartz", "text": ""}
{"id": "3881276", "revid": "591142", "url": "https://it.wikipedia.org/wiki?curid=3881276", "title": "Rally di Francia 2003", "text": ""}
{"id": "3881281", "revid": "184755", "url": "https://it.wikipedia.org/wiki?curid=3881281", "title": "Accademia degli Infecondi", "text": "Col termine \"Accademia degli Infecondi\" sono conosciute due accademie letterarie sorte fra il XVII e il XVIII secolo, rispettivamente a Roma e a Prato.\nL'Accademia degli Infecondi di Roma.\nL'Accademia degli Infecondi fu fondata a Roma nel 1613 e si estinse nel 1714 per essere poi rifondata nel 1732 dall'Abate Ridolfi. Il Valesio annota l'adunanza dell'Accademia nel palazzo Riario alla Lungara in data 5 gennaio 1733 (Diario di Roma, tomo 19, C.C.,tomo 19, cred. XIV, cat. 1168, anni 1733-1736, cc. 5 r-5v) \"Questa sera dalli Academici Infecondi, che altre volte stavano nel Convento di S. Carlo \u00e0 Catinari si recitarono varie composiz.i poetiche nel Palazzo de\u2019 Riari sfittato alla Lungara, \u00e8 vi fu anche una cantata in musica e vi furono sette Cardinali. L\u2019Accademia la fece fare il Card.le Gentili in onore della B.ma Vergine, e termin\u00f2 dopo le 3 ore di notte avendo avuto principio circa la p.a ora\".\nDurante le adunanze, in genere settimanali, venivano lette e commentate opere di prosa e di poesia, sia degli stessi accademici, che di altri autori. I documenti venivano poi raccolti e pubblicati agli atti dell'Accademia.\nDa appartenenti all'Accademia degli Infecondi presero avvio nel 1688 quella del Platano, nel 1694 quella dei Pellegrini, nonch\u00e9 nel 1690 l'Accademia dell'Arcadia.\nL'Accademia degli Infecondi di Prato.\nL'Accademia degli Infecondi di Prato fu fondata nel 1715 (o nel 1712) come accademia teatrale e letteraria. Dopo un periodo di declino, risorse agli inizi del XIX secolo, coniugando argomenti scientifici agli originari interessi letterari. Nel 1841 l'Accademia cess\u00f2 la propria attivit\u00e0. Aveva sede nel Palazzo Dragoni in Piazza Duomo."}
{"id": "3881290", "revid": "584834", "url": "https://it.wikipedia.org/wiki?curid=3881290", "title": "Sport car", "text": ""}
{"id": "3881292", "revid": "599013", "url": "https://it.wikipedia.org/wiki?curid=3881292", "title": "Toyo Kogyo Soccer Club 1970", "text": "Questa voce raccoglie le informazioni riguardanti il Toyo Kogyo Soccer Club nelle competizioni ufficiali della stagione 1970.\nStagioni.\nModificati i colori societari in giallo e blu e confermata quasi in blocco la formazione della stagione precedente, il Toyo Kogyo torn\u00f2 agevolmente alla vittoria del titolo grazie alla miglior difesa del campionato, che sub\u00ec 5 reti in 14 gare. La vittoria del titolo permise inoltre alla squadra di disputare la Coppa dell'Imperatore, dove fu sconfitta ai tempi supplementari della finale con lo Yanmar Diesel."}
{"id": "3881294", "revid": "599013", "url": "https://it.wikipedia.org/wiki?curid=3881294", "title": "Carlo Negroni (cestista)", "text": "Carriera.\nHa militato per 12 stagioni nella Virtus Pallacanestro Bologna, squadra della quale \u00e8 stato anche capitano. Con la societ\u00e0 bolognese ha vinto 5 scudetti. Prima della Virtus, ha giocato per il Gira Ozzano."}
{"id": "3881295", "revid": "767487", "url": "https://it.wikipedia.org/wiki?curid=3881295", "title": "Jos\u00e9 Neto", "text": "Carriera.\nCon la maglia del Benfica vinse 5 campionati (1960, 1961, 1963, 1964, 1965) e 2 Coppe dei Campioni (1961, 1962)."}
{"id": "3881297", "revid": "1543377", "url": "https://it.wikipedia.org/wiki?curid=3881297", "title": "Window Shopper", "text": "Window Shopper \u00e8 un brano musicale del rapper statunitense 50 Cent, pubblicato come secondo singolo dalla colonna sonora \"Get Rich or Die Tryin\"' il 6 dicembre 2005. Il singolo \u00e8 arrivato alla ventesima posizione della \"Billboard Hot 100\".\nIl video del brano \u00e8 stato girato a Monaco"}
{"id": "3881299", "revid": "1494169", "url": "https://it.wikipedia.org/wiki?curid=3881299", "title": "Saint Philip", "text": ""}
{"id": "3881306", "revid": "287204", "url": "https://it.wikipedia.org/wiki?curid=3881306", "title": "Otto Gloria", "text": ""}
{"id": "3881310", "revid": "1924342", "url": "https://it.wikipedia.org/wiki?curid=3881310", "title": "Best Friend (50 Cent)", "text": "Best Friend \u00e8 un brano musicale del rapper statunitense 50 Cent, pubblicato come terzo singolo dalla colonna sonora \"Get Rich or Die Tryin\"' il 27 febbraio 2006. Il brano figura il featuring della cantante R&amp;B Olivia. Il singolo \u00e8 arrivato alla trentacinquesima posizione della \"Billboard Hot 100\"."}
{"id": "3881312", "revid": "1543377", "url": "https://it.wikipedia.org/wiki?curid=3881312", "title": "Riccardo Favero", "text": "Biografia.\nDiplomato in pianoforte, clavicembalo, organo e composizione organistica.\nCome direttore, si occupa della musica che spazia dal Rinascimento al Classicismo; grazie al suo lavoro, infatti, \u00e8 affiorato un mondo musicale di grande valore fino a poco fa quasi sconosciuto e dimenticato dai circuiti concertistici. Particolare attenzione \u00e8 rivolta al grande compositore Giovanni Legrenzi, di cui ha curato le prime rappresentazioni, incisioni ed edizioni mondiali di alcune opere inedite.\nLe registrazioni discografiche hanno ottenuto riconoscimenti dalla critica internazionale.\nNel 2005 ha fondato l'ensemble strumentale e vocale italiano \"Oficina Musicum\" specializzato nella musica barocca e classica con cui svolge attivit\u00e0 concertistica sia in veste di solista che di direttore."}
{"id": "3881315", "revid": "767487", "url": "https://it.wikipedia.org/wiki?curid=3881315", "title": "Germano Gambini", "text": "Carriera.\nHa militato per 10 stagioni nella Virtus Bologna, squadra con cui ha vinto due scudetti. A fine carriera ha giocato anche nella Fortitudo Bologna, di cui \u00e8 stato presidente negli anni ottanta."}
{"id": "3881316", "revid": "599013", "url": "https://it.wikipedia.org/wiki?curid=3881316", "title": "Frank Pollack", "text": "Carriera professionistica come giocatore.\nPrima volta con i San Francisco 49ers (1990-1991).\nPollack venne selezionato come 165 scelta al draft NFL 1990 dai 49ers. Con loro gioc\u00f2 31 partite, prima di esser ceduto.\nDenver Broncos (1992-1993).\nIn due stagioni non riusc\u00ec a scendere mai in campo.\nSeconda volta con i San Franscisco 49ers (1994-1998).\nNel 1994 ritorn\u00f2 ai 49ers vincendo il Super Bowl XXIX. Rimase con loro fino al 1998.\nNella NFL come allenatore.\nInizi\u00f2 la sua carriera nella NFL con gli Houston Texans con il ruolo di assistente della offensive line, nel suo primo anno la linea offensiva concesse solamente 22 sack.\nNel 2009 grazie alla buona copertura dell'offensive line il quarterback Matt Schaub lanci\u00f2 4.770 yard con 29 touchdown. L'anno successivo i Texans si classificano 3\u00b0 in tutta la NFL per le yard totali (6.186).\nNel 2011 i Texans si classificano 2\u00b0 nella NFL per le yard per partita (153).\nIl 3 febbraio 2012 firm\u00f2 per gli Oakland Raiders per lo stesso ruolo. Ma a fine stagione causa gli scarsi risultati venne esonerato."}
{"id": "3881323", "revid": "110157", "url": "https://it.wikipedia.org/wiki?curid=3881323", "title": "I'll Whip Ya Head Boy", "text": "I'll Whip Ya Head Boy \u00e8 un brano musicale del rapper statunitense 50 Cent, pubblicato come quarto singolo dalla colonna sonora \"Get Rich or Die Tryin\"'. Il brano figura il featuring dei rapper Young Buck e M.O.P.. Il singolo \u00e8 arrivato alla settantaquattresima posizione della \"Billboard Hot 100\"."}
{"id": "3881324", "revid": "599013", "url": "https://it.wikipedia.org/wiki?curid=3881324", "title": "Sambuca di Sicilia Nero d'Avola", "text": "Il Sambuca di Sicilia Nero d'Avola \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nProduzione.\n\"Provincia, stagione, volume in ettolitri\"\nSambuca di Sicilia Nero d'Avola riserva.\nIl Sambuca di Sicilia Nero d'Avola riserva deve esser invecchiato per almeno due anni (a partire dal 1\u00ba novembre dell'anno della vendemmia) di cui almeno sei mesi in recipienti di legno\nVoci correlate.\nSambuca di Sicilia (vino)"}
{"id": "3881325", "revid": "827882", "url": "https://it.wikipedia.org/wiki?curid=3881325", "title": "Suikerbrood", "text": "Il suikerbrood (\"pane di zucchero\"; frisone occidentale: \"s\u00fbkerb\u00f4lle\" o \"s\u00fbkerb\u00f4le\", francese: \"craquelin\") \u00e8 un pane lievitato differente da una brioche. Contiene una quantit\u00e0 significativa di zucchero, tradizionalmente aggiunto come granella di zucchero, sebbene talvolta si usino cubetti di zucchero.\nAnche se \u00e8 mangiato dovunque nei Paesi Bassi e nel Belgio, \u00e8 specialmente associato con la regione della Frisia.\nIl \"Suikerbrood\" \u00e8 solitamente aromatizzato con cannella e a volte con lo zenzero.\nUn uso tradizionale del \"suikerbrood\" \u00e8 a seguito della nascita di un beb\u00e8."}
{"id": "3881326", "revid": "599013", "url": "https://it.wikipedia.org/wiki?curid=3881326", "title": "Sambuca di Sicilia Sangiovese", "text": "Il Sambuca di Sicilia Sangiovese \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nProduzione.\n\"Provincia, stagione, volume in ettolitri\"\nSambuca di Sicilia Sangiovese riserva.\nIl Sambuca di Sicilia Sangiovese riserva deve esser invecchiato per almeno due anni (a partire dal 1\u00ba novembre dell'anno della vendemmia) di cui almeno sei mesi in recipienti di legno\nVoci correlate.\nSambuca di Sicilia (vino)"}
{"id": "3881328", "revid": "599013", "url": "https://it.wikipedia.org/wiki?curid=3881328", "title": "Sambuca di Sicilia Merlot", "text": "Il Sambuca di Sicilia Merlot \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nProduzione.\n\"Provincia, stagione, volume in ettolitri\"\nSambuca di Sicilia Merlot riserva.\nIl Sambuca di Sicilia Merlot riserva deve esser invecchiato per almeno due anni (a partire dal 1\u00ba novembre dell'anno della vendemmia) di cui almeno sei mesi in recipienti di legno\nVoci correlate.\nSambuca di Sicilia (vino)"}
{"id": "3881329", "revid": "486946", "url": "https://it.wikipedia.org/wiki?curid=3881329", "title": "Castello del baron Gamba", "text": ""}
{"id": "3881330", "revid": "599013", "url": "https://it.wikipedia.org/wiki?curid=3881330", "title": "Sambuca di Sicilia Syrah", "text": "Il Sambuca di Sicilia Syrah \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nProduzione.\n\"Provincia, stagione, volume in ettolitri\"\nSambuca di Sicilia Syrah riserva.\nIl Sambuca di Sicilia Syrah riserva deve esser invecchiato per almeno due anni (a partire dal 1\u00ba novembre dell'anno della vendemmia) di cui almeno sei mesi in recipienti di legno\nVoci correlate.\nSambuca di Sicilia (vino)"}
{"id": "3881331", "revid": "182193", "url": "https://it.wikipedia.org/wiki?curid=3881331", "title": "Stemma di Siena", "text": "Lo stemma del comune italiano di Siena (detto anche \"balzana\") \u00e8 costituito da uno scudo gotico diviso orizzontalmente in due parti, la superiore di colore argento e l'inferiore di colore nero.\nBlasonatura.\nLo stemma, approvato con D.C.G. del 21 novembre 1934 ha la seguente blasonatura:\nIl gonfalone si presenta come un semplice drappo di colore bianco nella parte superiore e nero in quella inferiore.\nStoria.\nIl sigillo pi\u00f9 antico pervenutoci di Siena, datato 1239, rappresentava un castello con tre porte aperte e in giro la legenda , mentre dopo gli anni cinquanta del XIII secolo la citt\u00e0 ne usava uno che rappresentava la \u00abMadonna con il Divin Figlio, circondata da due angeli, in atto di calpestare un drago\u00bb e attorno la scritta , quest'ultimo sigillo fu usato fin dopo il 1293. Le prime testimonianze della \"balzana\" si situano tra il 1262 e il 1290, mentre se ne fa menzione nel \"Libro dei Consigli\" del 1255; esiste anche un pagamento presso l'erario comunale (la \"Biccherna\") per tessuto bianco e nero, ordinato per confezionare 77 bandiere comunali, del 1246. \u00c8 quindi dalla seconda met\u00e0 del Duecento che lo stemma argento e nero si afferma come simbolo principale della citt\u00e0, probabilmente prima sui vessilli e solo successivamente quale stemma; comunque ancora nel XV secolo il carroccio portava uno stendardo completamente bianco.\nVarie le spiegazioni della scelta dei due colori, si va da quelle leggendarie, basate sui mitici fondatori della citt\u00e0, Senio e Ascanio, figli di Remo, secondo cui i due colori starebbero a simboleggiare il fumo nero e bianco scaturito dalla pira augurale che i due fratelli avrebbero acceso per ringraziare gli dei dopo la fondazione della citt\u00e0 di Siena, oppure all'altra che riporta la notizia che la balzana derivi dai colori dei cavalli, uno bianco ed uno nero, inviati dagli d\u00e8i e che Senio e Ascanio usarono nella fuga dallo zio Romolo che li voleva uccidere, e con i quali essi giunsero a Siena. Spiegazioni pi\u00f9 razionali indicano invece nei marmi che abbelliscono il Duomo e molti palazzi cittadini il motivo della scelta, o, ancora, che l'unione del bianco e del nero in un solo stemma stiano a indicare la pace conclusa tra le fazioni cittadine dei guelfi bianchi e neri (ma la nascita di queste fazioni \u00e8 posteriori di almeno mezzo secolo rispetto all'utilizzo della \"balzana\"), o, in ultimo, che rappresentino la parte nobiliare e popolare della cittadinanza. Un'ultima ipotesi vuole che essi siano ripresi dagli emblemi degli antichi conti cittadini di nomina carolingia. In quest'ultimo caso, partendo dall'analisi degli stemmi portati dalle famiglie discendenti dai conti di Siena \u2013 quali i Cacciaconti e i Salvani (che presentano tutte la bicromia argento-azzurro con l'eccezione degli Scialenghi che avevano un \"troncato d'oro e d'azzurro\"), si postula che anche questi portassero un emblema con gli stessi colori, emblema poi assunto dalla citt\u00e0 quale stemma con la sostituzione del nero all'azzurro per motivi politici.\nIn realt\u00e0 \u00e8 probabile che la bicromia bianco-nero dello stemma senese sia nata per necessit\u00e0 di distinzione, tramite contrapposizione, rispetto alla bicromia bianco-rosso propria di molti altri stemmi toscani, quali quello di Firenze o di Lucca.\nAlla fine del 1993 il semiologo Omar Calabrese, allora assessore alla Cultura, volle un \"sistema di immagine coordinata\" per la citt\u00e0; il sistema, la cui progettazione grafica fu a cura di Andrea Rauch con la consulenza araldico-storica di Alessandro Savorelli, entr\u00f2 in vigore a met\u00e0 1994. Nell'immagine coordinata viene utilizzato lo stemma cittadino che presenta, \u00aba denunciare la sua origine lapidea, una leggera ombratura in grigio\u00bb, ed \u00e8 accompagnato dal carattere tipografico \"Martini\" (creato nel XV secolo da Francesco di Giorgio Martini e alla cui rielaborazione moderna collabor\u00f2 anche Walter Sardonini). Il Martini, insieme all'Helvetica bold, deve essere utilizzato in tutta la comunicazione istituzionale dell'ente comunale.\nAltri simboli.\nOltre allo stemma comunale, vari altri simboli rappresentarono la citt\u00e0, ad esempio il leone argento in campo rosso simbolo del \"Popolo\" (inizialmente arma del vescovo oppure \u2013 secondo altri autori\u00a0\u2013 ripreso dal sigillo della parte guelfa, dov'era rappresentato armato di spada e illeopardito, simbolo spesso presente insieme all'emblema del comune medievale), poi divenuto emblema della Provincia; lo stemma azzurro con il motto , usato anche in molte altre citt\u00e0 italiane nei periodi di regime repubblicano; un ultimo simbolo cittadino (la cui prima rappresentazione si ha nel ciclo degli affreschi del \u201cBuon Governo\u201d del 1338-1340) s'ispira alle leggendarie origini romane della citt\u00e0 ed \u00e8 la lupa che allatta Ascanio e Senio; del 1344 \u00e8 un pagamento per l'incisione della lupa sul sigillo comunale. Tutti i simboli elencati appaiono sulla copertina di un registro della \"Camera del Comune\" del 1528; su questa tavoletta \u00e8 infatti dipinta la lupa allattante i due gemelli, uno dei quali impugna un'asta sulla cui sommit\u00e0 vi \u00e8 la balzana in forma di stendardo, al di sopra della lupa vi \u00e8 uno scudo interzato in palo in cui a partire dalla destra araldica vi sono lo stemma della Repubblica, quello del Comune e quello del \"Popolo\".\nAltre \"balzane\".\nMolte altre citt\u00e0 usano \"balzane\" (cio\u00e8 stemmi troncati) ad esempio Napoli, Lucca, Cesena e Ferrara; le ultime due usano gli stessi colori senesi ma invertiti."}
{"id": "3881332", "revid": "599013", "url": "https://it.wikipedia.org/wiki?curid=3881332", "title": "Fletcher Johnson", "text": "Carriera.\nVenne selezionato dai Syracuse Nationals al nono giro del Draft NBA 1954 (74\u00aa scelta assoluta), ma non gioc\u00f2 mai nella NBA."}
{"id": "3881337", "revid": "287204", "url": "https://it.wikipedia.org/wiki?curid=3881337", "title": "Melanie Faisst", "text": ""}
{"id": "3881338", "revid": "171813", "url": "https://it.wikipedia.org/wiki?curid=3881338", "title": "Basil al-Asad", "text": ""}
{"id": "3881339", "revid": "171813", "url": "https://it.wikipedia.org/wiki?curid=3881339", "title": "Rifa'at al-Asad", "text": ""}
{"id": "3881341", "revid": "1327519", "url": "https://it.wikipedia.org/wiki?curid=3881341", "title": "Voci per la libert\u00e0 - Una canzone per Amnesty", "text": "Voci per la libert\u00e0 - Una canzone per Amnesty \u00e8 un festival promosso dalla sezione italiana di Amnesty International, nato a Villadose (RO) nel 1998 in occasione del 50\u00ba anniversario della Dichiarazione universale dei diritti umani e trasferitosi a Rosolina Mare nel 2012, con l'intento di diffondere i principi della dichiarazione attraverso la musica e, in generale, l'arte, riconosciute mezzi in grado di veicolare valori umani fondamentali quali rispetto e tolleranza.\nIl concorso musicale si divide in due parti: Premio Amnesty Italia International Emergenti per esordienti, solisti o gruppi, con un brano autografo incentrato sul rispetto dei diritti umani e Premio Amnesty International Italia per le canzoni interpretate da big, pubblicate l'anno che precede l'edizione ed efficaci nel promuovere i contenuti della dichiarazione. Il conduttore dell'evento, sin dalle prime edizioni, \u00e8 Savino Zaba.\nPremio Amnesty International Italia, sezione Emergenti.\nL'Associazione Voci per la Libert\u00e0 valuta le produzioni musicali di tutti gli iscritti, scegliendo tra esse le pi\u00f9 meritevoli in base alla qualit\u00e0 compositiva ed esecutiva, ma soprattutto alla capacit\u00e0 di richiamare l'attenzione su almeno uno dei diritti elencati nei 30 articoli della Dichiarazione. \nLe proposte pi\u00f9 interessanti vengono scelte per la fase che prevede concerti dal vivo e sottoposte al parere di una giuria specializzata durante la quattro giorni di eventi che si tiene in provincia di Rovigo nel mese di luglio. Nel corso della serata finale sono assegnati oltre al Premio Amnesty International Italia Emergenti, anche il Premio della Critica e il Premio della Giuria Popolare. La compilation prodotta da Voci per la Libert\u00e0 ed Amnesty International raccoglie, tra le altre, le canzoni dei finalisti.\nPremio Amnesty International Italia, sezione Big.\nIstituito nel 2003, il Premio Amnesty International Italia si svolge da gennaio ad aprile, momento in cui viene dichiarato il vincitore. Tra tutte le canzoni proposte attraverso una segnalazione via email l'Associazione Voci per la Libert\u00e0 e la Sezione Italiana di Amnesty International selezionano una rosa di 10 brani, poi sottoposti al giudizio di una giuria specializzata che elegge il Premio Amnesty International Italia.\nLe giurie.\nLe giurie dei due premi sono distinte, ma contengono entrambe firme prestigiose dei media nazionali. Dal 1998 ad oggi hanno partecipato ad esse esponenti di testate quali Rai tv, Radio Rai, MTV, Deejay, RTL 102.5, \"Rolling Stone\", \"Il Mucchio Selvaggio\", \"Jam\", \"Rockit\", Rockol, \"Il Gazzettino\", \"QN - Quotidiano Nazionale\", \"La Repubblica\", \"Freequency\", \"Audioreview\", Audiocoop, \"Mescalina\", Radio Citt\u00e0 Aperta, \"L'isola che non c'era\", \"Sentireascoltare\"."}
{"id": "3881342", "revid": "599013", "url": "https://it.wikipedia.org/wiki?curid=3881342", "title": "Sambuca di Sicilia passito", "text": "Il Sambuca di Sicilia passito \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nTecniche produttive.\nIl \u201cSambuca di Sicilia passito\u201dsi ottiene da uve sottoposte ad appassimento naturale dopo la raccolta.\nProduzione.\n\"Provincia, stagione, volume in ettolitri\"\nVoci correlate.\nSambuca di Sicilia (vino)"}
{"id": "3881343", "revid": "300067", "url": "https://it.wikipedia.org/wiki?curid=3881343", "title": "Silvio Lucev", "text": "Carriera.\nHa militato nella Ginnastica Triestina, nel Gira Ozzano e nella Virtus Bologna. Ha vestito la maglia della Nazionale agli Europei 1955 e 1959. Si \u00e8 ritirato a 25 anni."}
{"id": "3881345", "revid": "729019", "url": "https://it.wikipedia.org/wiki?curid=3881345", "title": "Vickers Type 131 Valiant", "text": "Il Vickers Valiant, in inglese Valoroso, era un biplano realizzato dall'azienda britannica Vickers Limited nella seconda met\u00e0 degli anni venti del XX secolo.\nProgettato, con la sigla di fabbrica Type 131, per l'utilizzo sia come bombardiere che come ricognitore o osservatore, non fu in grado di esprimere prestazioni soddisfacenti e venne prodotto in un solo esemplare che venne acquistato dell'aeronautica cilena.\nStoria del progetto.\nNel corso del 1926, parallelamente al progetto del Vivid (una versione del precedente Vixen, dotato di struttura interamente metallica), la Vickers realizz\u00f2 un velivolo multiruolo nell'intenzione di dar vita ad un sostituto del de Havilland DH.9 per la Royal Air Force.\nIn particolare questo nuovo progetto si distingueva da quello del Vixen per l'impiego di un motore radiale e per la struttura metallica delle ali in quanto la struttura lignea del predecessore si era dimostrata vulnerabile alle condizioni estreme (temperatura ed umidit\u00e0) incontrate durante l'impiego nei reparti dell'aeronautica cilena.\nQuando, nel corso del 1927, l'Air Ministry emise la specifica (n\u00b026/27) con la quale si richiedeva lo sviluppo di proposte per la sostituzione del DH.9, questa prevedeva (nell'obbiettivo di contenere la spesa) che il progetto in questione dovesse presentare elementi costruttivi comuni con il DH.9, condizione che avrebbe permesso di sfruttare i pezzi di ricambio gi\u00e0 presenti nei magazzini della RAF.\nIl Valiant, non rispettando la caratteristica costruttiva richiesta, non ottenne il contratto per la produzione del prototipo, tuttavia i vertici della Vickers optarono per procedere comunque alla realizzazione, a proprie spese, di un singolo esemplare da sottoporre a prove di valutazione in comparazione con gli altri velivoli realizzati in risposta alle richieste dell'Air Ministry.\nIl Valiant venne portato in volo il 5 marzo del 1927 e venne successivamente impegnato in una serie di confronti con il Bristol Beaver, i Fairey III e Ferret, il Gloster Goral ed il Westland Wapiti; il Valiant, unitamente ai due Fairey ed al Wapiti, venne inviato ad un reparto per un approfondimento valutativo che si concluse con la scelta del Wapiti quale vincitore della selezione. Il Valiant, il cui costo era il 30% pi\u00f9 elevato di quello del velivolo della Westland, mise in luce problemi di stabilit\u00e0 che lo fecero considerare poco adeguato, in particolare al ruolo di bombardiere.\nSuccessivamente il Valiant fu trasferito via nave in Cile nel 1928 per una prova dimostrativa, poich\u00e9 il Servici\u00f3 de Aviaci\u00f3n Militar de Chile era alla ricerca di un sostituto per i propri Vixen. La dimostrazione non sfoci\u00f2 in alcun ordine di produzione, tuttavia le autorit\u00e0 cilene acquistarono il prototipo che venne impiegato in qualit\u00e0 di addestratore. La sua carriera ebbe comunque vita breve, poich\u00e9 and\u00f2 distrutto in un incidente occorso il 20 marzo del 1929.\nTecnica.\nIl Type 131 Valiant era un biplano dalla struttura interamente metallica; l'ala superiore aveva dimensioni maggiori rispetto a quella inferiore e si trovava leggermente pi\u00f9 avanzata verso il muso del velivolo. Gli impennaggi erano di tipo tradizionale, con lo stabilizzatore orizzontale collocato alla base della deriva.\nI due membri dell'equipaggio erano disposti in due abitacoli scoperti, disposti in tandem; tra loro separati, erano tuttavia molto ravvicinati al fine di agevolare le comunicazioni tra il pilota e l'osservatore/mitragliere.\nIl carrello d'atterraggio era fisso, disposto sotto la sezione anteriore della fusoliera (poco prima del bordo d'entrata dell'ala inferiore); posteriormente era presente un pattino d'appoggio disposto all'estremit\u00e0 della fusoliera.\nIl motore era il radiale a 9 cilindri Bristol Jupiter VI, che sviluppava una potenza di 492\u00a0hp (pari a circa 298\u00a0kW); la configurazione radiale del motore costituiva una delle principali distinzioni rispetto al progenitore Vixen.\nL'armamento era costituito da due mitragliatrici Vickers calibro .30 in: una sparava (mediante sincronizzatore) attraverso il disco dell'elica mentre l'altra era alloggiata nell'abitacolo posteriore, a disposizione dell'osservatore. Il progetto prevedeva, inoltre, la possibilit\u00e0 di trasportare fino a 500\u00a0lb (pari a 227\u00a0kg) di bombe, in rastrelliere disposte sotto le semiali."}
{"id": "3881347", "revid": "110157", "url": "https://it.wikipedia.org/wiki?curid=3881347", "title": "Pontificia facolt\u00e0 teologica San Bonaventura", "text": "La Pontificia facolt\u00e0 teologica San Bonaventura (Seraphicum) \u00e8 un istituto di studi superiori dell'Ordine dei frati minori conventuali per l'insegnamento della teologia. \u00c8 stata eretta il 24 gennaio 1905 nel collegio di San Bonaventura di Roma.\nSedi.\nIl collegio di San Bonaventura di Roma, conosciuto anche col nome \"pontificio collegio sistino\" fu fondato il 18 dicembre 1587 e deriva dagli antichi Studi generali universitari dell'ordine dei frati minori conventuali, detti poi, appunto, collegi.\nIl \"Seraphicum\" fu fondato da papa Sisto V con la costituzione apostolica \"Ineffabilis divinae Providentiae\" presso la casa generalizia dell'Ordine, il convento dei Santi XII Apostoli, prescrivendo, in particolare lo studio del pensiero di san Bonaventura. In seguito alle soppressioni degli enti ecclesiastici, susseguenti all'Unit\u00e0 d'Italia, nel 1873 il collegio interruppe l'attivit\u00e0 accademica, ma, comunque non fu mai soppresso canonicamente.\nNel 1894, quindi, fu eretto nella zona del Velabro il nuovo collegio serafico internazionale, al quale nel 1905 fu annessa la facolt\u00e0 teologica con rescritto del pontefice Pio X. Con decreto della sacra congregazione dei seminari e delle universit\u00e0 degli studi del 13 giugno 1935 alla facolt\u00e0 fu dato il titolo di \"pontificia\", che poi con decreto del 13 gennaio 1955 prese la denominazione di \"Pontificia facolt\u00e0 teologica San Bonaventura\".\nIl \"Seraphicum\".\nLa nuova sede della facolt\u00e0, aperta nel gennaio 1964 congiuntamente al collegio internazionale \"Seraphicum\" nella zona di EUR-Tre Fontane, veniva inaugurata l'11 ottobre dello stesso anno. Dal 1973, \u00e8 consentito l'accesso ai corsi e gradi accademici della facolt\u00e0 anche agli studenti esterni, ecclesiastici e laici. Gli statuti della facolt\u00e0 furono approvati il 19 dicembre 1986.\nBiblioteca.\nPer gli studenti al \"Seraphicum\" \u00e8 disponibile una biblioteca con circa trecentomila volumi. Il patrimonio librario comprende i titoli di materie giuridiche, morali, musicali e teologiche.\nEditoria.\nIn seno al collegio \u00e8 redatta la rivista \"Miscellanea Francescana\", divenuta l'organo ufficiale della facolt\u00e0 dal 1931. Oltre alla rivista vi \u00e8 la casa editrice \"Miscellanea Francescana\" con la collana dei \"Maestri Francescani\" e i \"Quaderni Francescani\"."}
{"id": "3881350", "revid": "599013", "url": "https://it.wikipedia.org/wiki?curid=3881350", "title": "Steve Hoffman", "text": "Gioc\u00f2 come quarterback, running back, wide receiver, kicker e punter nei Dickinson Red Devils squadra rappresentativa del college Dickinson.\nNel 1987 venne in Italia come Kicker e Punter, oltre che come coach, nei Bellusco Seahawks che militavano in serie A.\nCarriera professionistica come allenatore.\nNel 1987 inizi\u00f2 la sua carriera nella NFL con i Dallas Cowboys come allenatore dei kicker e controllo della qualit\u00e0 dell'attacco e della difesa, poi nel 1996 non segu\u00ec pi\u00f9 la difesa. Infine nel 2000 tenne solo il ruolo di controllo della qualit\u00e0 della difesa.\nNel 2006 pass\u00f2 agli Atlanta Falcons come assistente dello Special Team. L'anno seguente pass\u00f2 ai Miami Dolphins sempre con lo stesso ruolo fino al 2008.\nNel 2009 venne assunto dai Kansas City Chiefs come coordinatore dello Special Team, nel secondo anno miglior\u00f2 notevolmente i risultati, rimase con i Chiefs fino al 2011.\nIl 3 febbraio 2012 firm\u00f2 con gli Oakland Raiders ancora per lo stesso ruolo. Ma a causa degli scarsi risultati venne esonerato.\nNella stagione 2013 trov\u00f2 spazio con il ruolo di assistente dello Special Team con i Tennessee Titans.\nVita familiare.\n\u00c8 sposato con Aline.\nDal precedente matrimonio ha avuto un figlio: Luca e una figlia: Micaela."}
{"id": "3881352", "revid": "363629", "url": "https://it.wikipedia.org/wiki?curid=3881352", "title": "Pontificio Collegio Sistino", "text": ""}
{"id": "3881355", "revid": "363629", "url": "https://it.wikipedia.org/wiki?curid=3881355", "title": "Seraphicum", "text": ""}
{"id": "3881356", "revid": "1310927", "url": "https://it.wikipedia.org/wiki?curid=3881356", "title": "Ton Blanker", "text": ""}
{"id": "3881364", "revid": "599013", "url": "https://it.wikipedia.org/wiki?curid=3881364", "title": "Marshall Faulk", "text": "Attualmente lavora come analista per NFL Total Access, Thursday Night Football e NFL GameDay Morning su NFL Network. Faulk ha giocato a football al college per la San Diego State University, prima di essere scelto dagli Indianapolis Colts nel Draft NFL 1994. Dopo la stagione 1998, Faulk fu scambiato coi St. Louis Rams. La stagione successiva vinse il Super Bowl XXXIV e nel 2000 vinse il premio di miglior giocatore della lega.\nMarshall \u00e8 uno dei tre soli giocatori (con Marcus Allen e Tiki Barber) ad aver corso almeno 10.000 yard e ad averne ricevute altre 5.000 su passaggio in carriera e l'unico ad avere oltre 12.000 yard corse e 6.000 yard ricevute. Le sue sette conversioni da due punti sono un record NFL. Le sue 5 gare con pi\u00f9 di 250 yard dalla linea di scrimmage e le 14 gare con pi\u00f9 di 200+ yard dalla linea di scrimmage sono anch'essi di record NFL. Marshall Faulk \u00e8 inoltre l'unico giocatore ad aver segnato pi\u00f9 di 70 TD su corsa e pi\u00f9 di 30 su ricezione.\nCarriera professionistica.\nFaulk fu scelto dagli Indianapolis Colts come secondo assoluto nel Draft 1994. Dopo aver giocato 5 stagioni di alto livello coi Colts fu scambiato coi St. Louis Rams nel 1999. Marshall con la nuova squadra mise a referto alcune delle migliori statistiche nelle yard totali della storia della NFL. Quell'anno Indianapolis termin\u00f2 con un record di 13-3 ma usc\u00ec al primo turno dei playoff mentre i Rams alla fine vinsero il Super Bowl XXXIV. Faulk guid\u00f2 l'attacco dei Rams guadagnando un totale di 2.429 yard dalla linea di scrimmage, eclissando il record di Barry Sanders di 2.358 yards stabilito nel 1997. Con 1.381 yard corse (a una superba media di 5,5 yard a portata) e 1.048 yard ricevute, Faulk si un\u00ec a Roger Craig come gli unici uomini ad aver superato le mille yard stagionali in entrambe le categorie. Per queste prestazioni fu nominato miglior giocatore offensivo dell'anno e convocato per il Pro Bowl del 2000.\nFaulk fu nominato MVP della NFL nel 2000 e per la seconda volta giocatore offensivo dell'anno. Egli corse 1.359 yard in 14 gare e stabil\u00ec un nuovo record NFL con 26 touchdown totali, un record che sarebbe per\u00f2 presto stato battuto prima da Priest Holmes, poi da Shaun Alexander e infine da LaDainian Tomlinson nel 2006 (anche se \u00e8 degno di nota che Faulk salt\u00f2 due gare nel 2000). Faulk segn\u00f2 18 touchdown su corsa, stabilendo un nuovo record di franchigia, e 8 su ricezione. Inoltre super\u00f2 ancora le 5 yard di media a portate, questa volta con 5,4.\nDal 1999 al 2001 Marshall Faulk ebbe forse le migliori stagioni consecutive della storia della NFL. In quell'arco di tempo segn\u00f2 59 touchdown totali, con 6.765 yard guadagnate in attacco (4.122 su corsa e 2.643 su ricezione) venendo premiato per tre volte consecutive come miglior giocatore offensivo dell'anno. Fu inoltre convocato per il Pro Bowl e inserito nella formazione ideale della stagione All-Pro in ognuno di quegli anni.\nA causa di un infortunio al ginocchio, Faulk non gioc\u00f2 la stagione 2006. Durante quella stagione divenne un analista per NFL Network. Faulk annunci\u00f2 il 26 marzo 2007 che si sarebbe ritirato dal football all'annuale meeting dei proprietari NFL. Il numero 28 di Faulk venne ritirato dai St. Louis Rams il 20 dicembre 2007. Fu inserito nella Pro Football Hall of Fame nel 2011 e nella College Football Hall of Fame nel 2017.\nStatistiche.\nStagione regolare"}
{"id": "3881365", "revid": "767487", "url": "https://it.wikipedia.org/wiki?curid=3881365", "title": "Giuseppe Palmieri (atleta)", "text": "Si \u00e8 distinto soprattutto come atleta, arrivando a disputare le Olimpiadi di Parigi 1924; nella pallacanestro ha legato il suo nome alla Virtus Bologna e al GUF/GIL Catania.\nCarriera.\nNella stagione 1934 \u00e8 stato allenatore-giocatore della Virtus Bologna nel campionato di Prima Divisione di pallacanestro. Palmieri \u00e8 stato inoltre campione italiano di lancio del giavellotto con la misura di 59,68 metri, e di salto in alto con 1,84 metri.\nHa totalizzato 41 presenze con la Nazionale di atletica leggera dell'Italia.\nNel dicembre 1937 si trasfer\u00ec a Catania per curare le locali formazioni di atletica, di tennis e di pallacanestro. Palmieri si occup\u00f2 dei quintetti del Gruppo Universitario Fascista e della Giovent\u00f9 italiana del littorio, con cui disput\u00f2 la Prima Divisione maschile e femminile; con l'associazione universitaria conquist\u00f2 la promozione in Serie B nel 1938-1939, dopo la finale sulla . Il GUF disput\u00f2 due stagioni in B, nel 1939-1940 e nel 1940-1941, e Palmieri torn\u00f2 in campo all'occorrenza, disputando due partite con 12 punti totali il primo anno. In seguito, assunse un ruolo pi\u00f9 defilato, tornando in campo per la coppa Chiesa nel 1942 con la GIL Puglisi."}
{"id": "3881382", "revid": "729019", "url": "https://it.wikipedia.org/wiki?curid=3881382", "title": "Radio Nostalgia", "text": "Radio Nostalgia \u00e8 un'emittente radiofonica che copre direttamente l'area della Liguria, Piemonte e Valle d'Aosta; in syndication copre Toscana e in parte del Lazio.\n\u00c8 stata tra le prime radio private italiane ad utilizzare il formato \"hit radio\". Questo format prevede, solo ed esclusivamente, la messa in onda di grandi successi, italiani e stranieri di vari generi musicali. Le canzoni vengono scelte fra le over 3 anni.\n\"Nostalgia\" \u00e8 una radio di flusso con un palinsesto composto di brani musicali intervallati da giornali radio, locali e nazionali, e rubriche. \nStoria.\nNasce a Genova nel 1990. A met\u00e0 degli anni 2000 crea il proprio franchise e si espande in altre regioni, altre stazioni prendono il nome ma le redazioni e i programmi rimangono comunque indipendenti."}
{"id": "3881388", "revid": "287204", "url": "https://it.wikipedia.org/wiki?curid=3881388", "title": "Rough Riders (miniserie televisiva)", "text": "Rough Riders \u00e8 un miniserie televisiva in due puntate del 1997 scritta e diretta da John Milius, che ricostruisce la formazione del corpo dei Rough Riders, un reggimento di volontari che partecip\u00f2 a Cuba alla guerra ispano-americana, guidati dal colonnello Theodore Roosevelt, futuro presidente degli Stati Uniti.\nNel 2006 \u00e8 stato messo in vendita il DVD, contenente una versione cinematografica di 184 minuti.\nTom Berenger, che interpreta Roosevelt, \u00e8 anche produttore della miniserie. Il personaggio del presidente degli Stati Uniti William McKinley \u00e8 ricoperto da Brian Keith. Nel 1976, sempre in un'opera di John Milius, \"Il vento e il leone\", era stato lui - all'epoca - l'interprete di Teddy Roosevelt. Brian Keith \u00e8 morto il 24 giugno 1997, un mese prima dell'uscita della miniserie.\nProduzione.\nLa miniserie fu prodotta con il titolo di lavorazione \"Teddy Roosevelt &amp; the Rough Riders\" dalla Affinity Entertainment, Esparza / Katz Productions, Larry Levinson Productions, Levinson e Turner Pictures.\nDistribuzione.\nMandata in onda in anteprima sul canale televisivo statunitense TNT, la miniserie usc\u00ec il 20 luglio 1997. Nel novembre dello stesso anno, fu presentata al Festival Cinema Giovani di Torino.\nIn Italia \u00e8 stata trasmessa su Canale 5 nel 1999: ha ottenuto 9.472.000 spettatori e il 33,41% di share nella prima puntata, e 9.603.000 spettatori con il 34,36% di share nella seconda.\n\u00c8 stato poi ritrasmesso nel formato di un'unica puntata il 5 maggio 2001 sempre su Canale 5, montato da Marshall R. Teague, col titolo \"Rough Riders Redux\" dove ha ottenuto 5.432.000 spettatori con il 22,41% di share. Questo speciale \u00e8 stato nuovamente replicato in prima serata il 14 dicembre 2003 su Canale 5 ottenendo 3.412.000 spettatori e il 16,5% di share.\nNel corso degli anni la miniserie \u00e8 stata pi\u00f9 volte replicata, sempre nel formato di film TV, su vari canali Mediaset, in particolare da Iris e Rete 4."}
{"id": "3881389", "revid": "1543377", "url": "https://it.wikipedia.org/wiki?curid=3881389", "title": "Tigeciclina", "text": "La Tigeciclina \u00e8 un antibiotico glicilciclinico sviluppato da Francis Tally e prodotto dalla casa farmaceutica Wyeth con il nome di Tygacil. Ha ricevuto l'approvazione della Food and Drug Administration (FDA) il 17 giugno 2005. \u00c8 stato sviluppato in seguito agli episodi di resistenza agli antibiotici di alcuni batteri che sviluppano pompe di efflusso, quali Staphylococcus aureus e Acinetobacter baumannii.\nMeccanismo d'azione.\nLa Tigeciclina \u00e8 un batteriostatico che interferisce con la sintesi delle proteine batteriche legandosi in modo reversibile alla subunit\u00e0 ribosomiale 30S, bloccando l'entrata dell'ammino-acil tRNa nel sito A del ribosoma.\nDosaggi.\nLa Tigeciclina \u00e8 somministrata per infusione venosa lenta (da 30 a 60 minuti). La dose iniziale \u00e8 di 100\u00a0mg, seguita da dosi di 50\u00a0mg ogni dodici ore. I pazienti con funzioni vitali compromesse possono necessitare di dosaggi pi\u00f9 bassi. Ai pazienti con disfunzioni epatiche \u00e8 solitamente prescritta una dose di mantenimento di 25\u00a0mg ogni dodici ore in luogo degli usuali 50\u00a0mg, l'alterazione renale non \u00e8 invece motivo di variazione. Non sono previste dosi pediatriche, non essendo consigliata per i bambini, e non esistono forme di somministrazione orale.\nUsi clinici.\nLa Tigeciclina \u00e8 attiva contro i batteri Gram positivi e Gram negativi, compresi batteri resistenti alle tetracicline, e contro alcuni anaerobi. \u00c8 attiva anche contro Staphylococcus aureus resistente alla meticillina e contro gli enterococchi resistenti alla vancomicina, anche se molti ceppi di Proteus e di Pseudomonas aeruginosa ne sono resistenti. \u00c8 impiegata inoltre nelle terapie sperimentali contro il Clostridium difficile. L'uso della tigeciclina deve essere riservato al trattamento delle infezioni complicate della cute e dei tessuti molli e delle infezioni complicate dell'addome causate da microrganismi resistenti a pi\u00f9 antibiotici.\nAzioni sfavorevoli.\nLa Tigeciclina ha effetti collaterali simili a quelli delle tetracicline. I pi\u00f9 comuni tra questi sono diarrea, nausea e vomito.\nNausea e vomito si protraggono solitamente per i primi due giorni della terapia. Altri effetti indesiderati includono dolore nel sito di iniezione, gonfiore e irritazione. \u00c8 vietato l'utilizzo su bambini e donne in stato di gravidanza a causa dei danni provocati su ossa e denti. Come per tutti gli antibiotici \u00e8 possibile un aumento del numero di batteri resistenti."}
{"id": "3881393", "revid": "1442080", "url": "https://it.wikipedia.org/wiki?curid=3881393", "title": "Abierto Mexicano Telcel 2003 - Doppio femminile", "text": "Il doppio femminile del torneo di tennis Abierto Mexicano Telcel 2003, facente parte del WTA Tour 2003, ha avuto come vincitrici \u00c9milie Loit e \u00c5sa Svensson che hanno battuto in finale Petra Mandula e Patricia Wartusch 6-3, 6-1."}
{"id": "3881395", "revid": "119174884", "url": "https://it.wikipedia.org/wiki?curid=3881395", "title": "Lamberto Puggelli", "text": "Biografia.\nDopo il diploma di attore conseguito nel 1958 presso l'Accademia dei filodrammatici di Milano (fu allievo di Esperia Sperani), avr\u00e0 inizio la sua carriera di regista teatrale, allestendo alcuni spettacoli per il Festival dei Due Mondi di Spoleto.\nNei tardi anni 1960 inizia a firmare anche regie liriche per i teatri di molte citt\u00e0 italiane, nonch\u00e9 sui palcoscenici di Amburgo, Mosca, Chicago, Barcellona, Rio de Janeiro, Tokyo e Londra.\nNegli anni 1970 collabora con il Piccolo Teatro, facendo dapprima da assistente alla regia a Giorgio Strehler, poi firmando insieme a lui alcune regie.\nProprio in questo periodo inizia lo studio di Luigi Pirandello che lo porter\u00e0 a rappresentare \"Le maschere nude\", poi nel 1975 \"Cos\u00ec \u00e8 se vi pare\", \"La nuova colonia\" nel 1992 ed infine \"Questa sera si recita a soggetto\" l'anno seguente.\nAl Teatro alla Scala mette in scena nel corso degli anni diverse opere liriche. Spiccano tra gli autori rappresentati Giacomo Puccini, Giuseppe Verdi e Gaetano Donizetti. La sua prima regia lirica \u00e8 del 1966, dove ha messo in scena la \"Turandot\".\nLa sua attivit\u00e0 di regista di prosa coinvolge spazi scenici quali il Teatro Greco di Siracusa e il Castello Sforzesco di Milano. Presta la sua collaborazione anche a piccole cooperative e compagnie teatrali in attivit\u00e0 sperimentali.\nHa portato in scena testi di moltissimi autori tra i quali ricordiamo Euripide, Racine, Beaumarchais, Goldoni, Sartre, \u010cechov, Shaw e Brecht.\n\u00c8 stato l'unico regista a vincere il premio dell\u2019\"Associazione degli Scrittori Italiani di Teatro\".\nHa collaborato per anni con il Teatro Stabile di Catania (diventandone peraltro direttore artistico), dove firma oltre venti spettacoli.\nDa tempo malato, \u00e8 scomparso nel 2013 all'et\u00e0 di 75 anni."}
{"id": "3881397", "revid": "824274", "url": "https://it.wikipedia.org/wiki?curid=3881397", "title": "Sarasota Clay Court Classic 2003 - Doppio", "text": "Il doppio del torneo di tennis Sarasota Clay Court Classic 2003, facente parte del WTA Tour 2003, ha avuto come vincitrici Liezel Huber e Martina Navr\u00e1tilov\u00e1 che hanno battuto in finale Shinobu Asagoe e Nana Miyagi 7\u20136(8), 6\u20133."}
{"id": "3881398", "revid": "466539", "url": "https://it.wikipedia.org/wiki?curid=3881398", "title": "Rivoluzione di maggio", "text": "Con la locuzione rivoluzione di maggio (in spagnolo \"Revoluci\u00f3n de Mayo\") si indica una serie di avvenimenti rivoluzionari accaduti nella settimana tra il 18 e il 25 maggio 1810 (detta \"settimana di maggio\" o, in spagnolo \"Semana de Mayo\") nella citt\u00e0 di Buenos Aires, allora capitale del vicereame del R\u00edo de la Plata, una dipendenza coloniale spagnola. Al termine di tali avvenimenti il vicer\u00e9 Baltasar Hidalgo de Cisneros fu deposto e sostituito da un governo locale, la Prima Giunta (\"Primera Junta\").\nLa rivoluzione di maggio fu una diretta conseguenza della guerra d'indipendenza spagnola, cominciata due anni prima. Nel 1808 Napoleone si era inserito nella lotta per il trono spagnolo tra Carlo IV e il figlio Ferdinando VII, convocando i due litiganti a Bayonne e costringendoli ad abdicare in favore del fratello maggiore Giuseppe Bonaparte. Il fatto diede inizio ad un lungo conflitto tra l'esercito del Primo Impero francese e la resistenza spagnola, coordinata da una Suprema giunta installatasi a Siviglia; la notizia della cattura di questa citt\u00e0 il 1\u00ba febbraio 1810 arriv\u00f2 a Buenos Aires, portata dalle navi inglesi, a met\u00e0 maggio.\nIl vicer\u00e9 Cisneros cerc\u00f2 di nascondere le notizie, ma un gruppo di avvocati e di militari di origine creola organizz\u00f2 un'assemblea straordinaria di notabili cittadini (\"cabildo abierto\") per decidere il futuro del vicereame. I delegati rifiutarono una ricognizione presso il Consiglio di reggenza di Spagna e Indie appena costituitosi nella madrepatria e stabil\u00ec la creazione di una giunta che sostituisse il vicer\u00e9, precedentemente nominato da un governo ormai dissolto. Per mantenere un senso di continuit\u00e0, lo stesso Cisneros ne fu all'inizio nominato presidente; questa nomina scaten\u00f2 tuttavia una serie di sollevazioni nella citt\u00e0, costringendolo a dimettersi il 25 maggio. La giunta che usc\u00ec da questa serie di accadimenti, formata esclusivamente da persone della citt\u00e0 di Buenos Aires, invit\u00f2 quindi le altre citt\u00e0 del vicereame ad inviare i loro rappresentanti; questo sfoci\u00f2 in una guerra tra le regioni che accettarono gli avvenimenti di Buenos Aires e quelle che rifiutarono di riconoscerne la legittimit\u00e0.\nLa rivoluzione di maggio \u00e8 considerata il punto d'inizio della guerra d'indipendenza argentina, nonostante non fosse stata proclamata ancora un'indipendenza formale: la Prima Giunta govern\u00f2 infatti nel nome del deposto Ferdinando VII. Molti storici considerano questa manifestazione di lealt\u00e0 una manovra politica tesa a nascondere le intenzioni indipendentiste dei rivoluzionari. La dichiarazione di indipendenza ebbe luogo sei anni dopo, il 9 luglio 1816, nel congresso di Tucum\u00e1n.\nCause.\nCause internazionali.\nLa dichiarazione d'indipendenza degli Stati Uniti nel 1776 serv\u00ec da esempio ai creoli (spagnoli nati nelle Americhe) dimostrando loro che era possibile aspirare alla rivoluzione e ad una propria indipendenza. La costituzione statunitense proclamava l'uguaglianza di tutti gli uomini di fronte alla legge, difendeva i diritti di propriet\u00e0 e di libert\u00e0 e stabiliva un sistema di governo repubblicano.\nCominciarono inoltre a diffondersi gli ideali della rivoluzione francese del 1789, durante la quale un'assemblea popolare pose termine a secoli di monarchia destituendo e giustiziando il re Luigi XVI di Francia e la moglie Maria Antonietta d'Austria, stabilendo la fine dei privilegi nobiliari. La dichiarazione dei diritti dell'uomo e del cittadino, i cui principi erano \"libert\u00e0, uguaglianza, fraternit\u00e0\", ebbe una grande ripercussione tra i giovani della borghesia creola. La Rivoluzione francese diede impulso in Europa alle idee liberali, che propugnavano la libert\u00e0 politica ed economica.\nSebbene la diffusione di queste idee fosse molto contrastata nei territori spagnoli, dal momento che non si permetteva l'ingresso di libri di idee liberali attraverso la dogana e se ne vietava perfino il possesso non autorizzato, riuscirono comunque a diffondersi in forma clandestina. Durante il processo istituito in seguito alle rivoluzioni di Chuquisaca e di La Paz si menziona infatti come corpo del delitto un libro di Rousseau, \"Il contratto sociale\". Le idee liberali erano gi\u00e0 state professate in alcuni ambiti ecclesiastici: il gesuita Francisco Su\u00e1rez aveva sostenuto che il potere politico non passa da Dio ai governanti in forma diretta, ma attraverso il popolo. Sarebbe quest'ultimo dunque, a giudizio di Su\u00e1rez, a possedere il potere, delegandolo a uomini che, nel caso non lo rivolgessero alla gestione del bene comune, si trasformerebbero in tiranni, legittimando il popolo a sollevarsi contro di loro.\nIntanto in Gran Bretagna iniziava la rivoluzione industriale; per soddisfare le necessit\u00e0 della popolazione i governanti britannici si posero alla ricerca di nuovi mercati ai quali poter vendere la propria crescente produzione. Le ambizioni britanniche erano rivolte a porre fine al monopolio commerciale imposto dalla Spagna alle proprie colonie; per raggiungere questo obbiettivo, dopo aver fallito la conquista dei porti pi\u00f9 importanti dell'America del Sud, cominciarono a promuovere l'emancipazione delle colonie dalla madrepatria.\nIn Europa infuriavano le guerre napoleoniche; tra i principali contendenti si trovavano l'impero napoleonico e, dalla parte opposta, il Regno Unito e l'Impero spagnolo. Le forze francesi ebbero una serie di successi iniziali, costringendo all'abdicazione Carlo IV e del figlio Ferdinando VII in favore di Giuseppe Bonaparte. I monarchici spagnoli cercarono di resistere attraverso la formazione della Giunta di Siviglia e, in seguito, del Consiglio di reggenza di Spagna e Indie.\nCause interne.\nDurante l'epoca del vicereame il commercio estero era monopolio spagnolo; non era legalmente permesso il commercio con altre nazioni. Questa situazione danneggi\u00f2 fortemente Buenos Aires, dal momento che l'economia spagnola non era cos\u00ec sviluppata da poter approvvigionare le colonie di tutti i beni di cui queste necessitavano. La pirateria, inoltre, obbligava Madrid a scortare militarmente le navi commerciali; dal momento che Buenos Aires non disponeva di risorse d'oro o d'argento i convogli diretti alla citt\u00e0 andarono diminuendo perch\u00e9 molto meno remunerativi rispetto a quelli diretti a Lima o in Messico. La situazione favor\u00ec un enorme sviluppo del contrabbando, tollerato dalle autorit\u00e0 locali, il cui volume d'affari arriv\u00f2 ad eguagliare quello generato dal commercio legale. In questo scenario si formarono all'interno dell'oligarchia cittadina due gruppi di potere distinti: quello degli allevatori, che reclamavano il libero commercio per poter esportare la loro produzione (principalmente il cuoio, giacch\u00e9 per la carne non erano state ancora trovate tecniche soddisfacenti di conservazione) a prezzi di mercato e quello dei commercianti di contrabbando, per i quali l'apertura dei mercati avrebbe rappresentato una notevole diminuzione dei guadagni.\nNell'organizzazione politica, particolarmente dopo la creazione del vicereame, l'occupazione delle cariche di maggiore responsabilit\u00e0 ricadde su funzionari designati dalla corona, quasi esclusivamente spagnoli provenienti dall'Europa totalmente alieni ai problemi e agli interessi americani. Questo scaten\u00f2 una forte rivalit\u00e0 tra i creoli nati in America e gli spagnoli provenienti dalla madrepatria; i primi si convinsero che i secondi potevano godere di maggiori vantaggi ed avevano trattamenti preferenziali rispetto a loro.\nBuenos Aires e Montevideo riuscirono nei primi anni del XIX secolo a respingere due invasioni britanniche. Nel 1806 un piccolo contingente militare britannico guidato da William Carr Beresford assedi\u00f2 Buenos Aires; la citt\u00e0 fu liberata da un esercito proveniente da Montevideo e condotto da Santiago de Liniers. L'anno successivo una pi\u00f9 consistente spedizione militare assedi\u00f2 Montevideo, ma fu sconfitta dall'esercito di Buenos Aires; gli invasori si arresero e restituirono la citt\u00e0 al vicereame. Durante le invasioni, la Spagna non pot\u00e9 fornire alcun aiuto; la difesa dalla seconda invasione comport\u00f2 la formazione di una milizia creola, cosa vietata dall'amministrazione coloniale spagnola. Il pi\u00f9 importante reggimento di queste milizie, il \"Regimiento de Patricios\" comandato da Cornelio Saavedra, ebbe un ruolo importante negli eventi successivi. Il successo militare conseguito durante le invasioni britanniche diede ai creoli un potere militare e politico mai avuto in precedenza; il fatto che la vittoria fosse arrivata nonostante la totale assenza di aiuto spagnolo, inoltre, diede loro confidenza nella capacit\u00e0 di rendersi indipendenti.\nLa famiglia reale portoghese, nel frattempo, si era trasferita in Brasile nel 1808, fuggendo in seguito all'invasione francese della madrepatria. Carlotta Gioacchina, sorella di Ferdinando VII, era la moglie del principe reggente di Portogallo, ma aveva propri progetti politici. Informata della cattura della famiglia reale spagnola da parte di Napoleone cerc\u00f2 di porsi a capo delle colonie spagnole in qualit\u00e0 di reggente; questo progetto politico, conosciuto con il termine di \"carlottismo\", si svilupp\u00f2 in previsione di una possibile invasione francese delle Americhe. L'intento fu appoggiato a Buenos Aires da alcuni importanti esponenti dell'oligarchia creola, tra i quali figuravano i politici Manuel Belgrano e Juan Jos\u00e9 Castelli e i militari Antonio Beruti e Hip\u00f3lito Vieytes; essi vedevano in questo progetto l'opportunit\u00e0 di avere un governo locale non nominato dalla madrepatria, il che costituiva un ulteriore passo verso una possibile dichiarazione di indipendenza. Il \"carlottismo\" fu contrastato dal vicer\u00e9 Liniers, dai funzionari spagnoli e da alcuni creoli come Mariano Moreno, Juan Jos\u00e9 Paso e Cornelio Saavedra, convinti che avrebbe favorito le mire espansionistiche portoghesi nella regione. Il progetto fall\u00ec quando la stessa Carlotta Gioacchina si rifiut\u00f2 di porsi a capo di una monarchia costituzionale mostrando le proprie intenzioni di carattere assolutistico.\nAntefatto.\nGoverno di Liniers (1807 - 1809).\nDopo la prima invasione britannica del 1806, liberata Buenos Aires dagli invasori, la popolazione non accett\u00f2 il ritorno alla carica del vicer\u00e9 Rafael de Sobremonte, fuggito a C\u00f3rdoba con l'erario pubblico nel pieno dei combattimenti. Il vicer\u00e9 aveva dato esecuzione ad una legge del 1778, che stabiliva la messa in sicurezza dei fondi reali in caso di attacchi esterni, ma Sobremonte fu ugualmente considerato un codardo dalla popolazione. La \"Real Audiencia\" di Buenos Aires non ratific\u00f2 il suo ritorno in citt\u00e0 e scelse al suo posto Santiago de Liniers, francese di nascita, acclamato come un eroe dalla popolazione, come vicer\u00e9 \"ad interim\". Si tratt\u00f2 della prima deposizione di un vicer\u00e9 spagnolo decisa da istituzioni locali invece che dallo stesso sovrano; l'avvicendamento fu comunque ratificato successivamente dallo stesso Carlo IV. Liniers provvide ad armare l'intera popolazione di Buenos Aires, inclusi creoli e schiavi, e sconfisse un secondo tentativo di invasione britannica nel R\u00edo de la Plata l'anno successivo.\nL'amministrazione Liniers riscosse favore presso la popolazione creola, ma fu contrastata da molti spagnoli; tra questi il mercante Mart\u00edn de Alzaga e il governatore di Montevideo Francisco Javier de El\u00edo, che chiesero all'autorit\u00e0 spagnola di designare un altro vicer\u00e9. De El\u00edo cre\u00f2 una giunta di governo a Montevideo con il compito di esaminare gli ordini provenienti da Buenos Aires e, nel caso, di ignorarli senza per\u00f2 negare apertamente l'autorit\u00e0 del vicer\u00e9 o dichiarare l'indipendenza del suo governatorato dal Vicereame.\nDa parte sua Mart\u00edn de \u00c1lzaga promosse un ammutinamento per rimuovere Liniers. Il 1\u00ba gennaio 1809 un cabildo aperto (assemblea straordinaria di notabili cittadini) presieduto dallo stesso \u00c1lzaga chiese le dimissioni di Liniers e design\u00f2 una nuova giunta; le milizie spagnole e un gruppo di persone accorse al suono della campana del cabildo appoggiarono la ribellione. Uno sparuto numero di creoli, tra i quali Mariano Moreno, appoggi\u00f2 l'insurrezione come preludio all'indipendenza, ma la maggior parte non ader\u00ec, convinta che le intenzioni di \u00c1lzaga fossero quelle di rimuovere il vicer\u00e9 per lasciare inalterate le differenze tra creoli e spagnoli. L'insurrezione fu rapidamente soppressa quando le milizie creole guidate da Saavedra circondarono la piazza e dispersero gli insorti. Il risultato del fallito ammutinamento fu il disarmo delle milizie ribelli, comprese le milizie spagnole; il potere dei creoli ne usc\u00ec cos\u00ec rafforzato. Con l'eccezione di Moreno, i capi dell'insurrezione furono esiliati a Carmen de Patagones; Javier de El\u00edo li liber\u00f2 e diede loro asilo politico a Montevideo.\nGoverno di Cisneros.\n In Spagna la Giunta di Siviglia decise di porre termine ai tumulti nel R\u00edo de la Plata rimpiazzando Liniers con Baltasar Hidalgo de Cisneros, un ufficiale di marina, veterano della battaglia di Trafalgar. Quando arriv\u00f2 a Montevideo nel giugno del 1809 per il passaggio di consegne Belgrano propose a Liniers di resistere sul campo, visto che quest'ultimo poteva vantare di essere stato nominato direttamente dal sovrano e non da una giunta di pi\u00f9 dubbia legittimit\u00e0. Le milizie creole avrebbero voluto appoggiare Liniers contro Cisneros, ma il vicer\u00e9 accett\u00f2 di lasciare l'incarico senza opporre resistenza. Javier de El\u00edo accett\u00f2 l'autorit\u00e0 del nuovo vicer\u00e9 e dissolse la giunta di Montevideo. Cisneros provvide a riarmare le milizie spagnole sbandate e amnisti\u00f2 i responsabili dell'ammutinamento; \u00c1lzaga non fu liberato, ma la sua pena fu commutata agli arresti domiciliari.\nNel frattempo sorsero dubbi sulla legittimit\u00e0 dei governanti locali, in seguiti agli avvenimenti di Spagna, anche nell'Alto Per\u00f9. Il 25 maggio 1809 la rivolta di Chuquisaca depose il governatore Ram\u00f3n Garc\u00eda de Le\u00f3n y Pizarro e lo rimpiazz\u00f2 con Juan Antonio \u00c1lvarez de Arenales; il 16 luglio la rivolta di La Paz, guidata dal colonnello Pedro Domingo Murillo, depose il governatore della citt\u00e0 e instaur\u00f2 al suo posto una giunta. Una pronta reazione delle autorit\u00e0 spagnole sconfisse le due ribellioni: un esercito di 1.000 uomini inviato da Buenos Aires prese il controllo di Chuquisaca rovesciandone la giunta, mentre a La Paz 800 insorti si dovettero arrendere contro i 5.000 soldati inviati da Lima. Murillo fu decapitato insieme con gli altri capi della rivolta e le loro teste furono esposte come ammonizione. Queste drastiche misure furono giudicate in aperto contrasto con il perdono accordato ad \u00c1lzaga e ai suoi seguaci, accentuando il risentimento della popolazione creola e la loro sensazione di iniquit\u00e0 del potere spagnolo. Juan Jos\u00e9 Castelli partecip\u00f2 ai dibattiti all'Universit\u00e0 di San Francisco Xavier, dove Bernardo de Monteagudo svilupp\u00f2 il cosiddetto \"sillogismo di Chuquisaca\", una spiegazione legale per giustificare l'indipendenza delle colonie spagnole. Ci\u00f2 influenz\u00f2 le sue idee durante la \"settimana di maggio\".\nIl 25 novembre 1809 Cisneros cre\u00f2 un organo di polizia (\"Juzgado de Vigilancia Pol\u00edtica\") con lo scopo di perseguire coloro che avevano aderito agli ideali della rivoluzione francese (\"afrancesados\") e gli indipendentisti. Nonostante ci\u00f2, il vicer\u00e9 si oppose alla proposta dell'economista Jos\u00e9 Mar\u00eda Romero riguardo alla messa al bando di un numero di persone considerate pericolose per il regime coloniale spagnolo, tra le quali figuravano Saavedra, Paso, Vieytes, Castelli e Moreno. L'oligarchia creola, da parte sua, si convinse che presto il minimo pretesto avrebbe scatenato la rivoluzione. Nell'aprile del 1810 Cornelio Saavedra pronunci\u00f2 ai suoi amici la famosa frase: \"non \u00e8 ancora tempo, lasciate che i fichi maturino e poi li mangeremo\". Saavedra voleva cos\u00ec informare i suoi amici che non avrebbe appoggiato azioni affrettate contro il vicer\u00e9, ma avrebbe aspettato il momento pi\u00f9 strategicamente favorevole, che poteva essere rappresentato da una significativa vittoria dell'esercito napoleonico in Spagna.\nLa settimana di maggio.\nLa \"settimana di maggio\" fu il periodo di tempo trascorso a Buenos Aires tra l'arrivo della notizie riguardanti la caduta della \"Giunta di Siviglia\" e le definitive dimissioni di Cisneros, con la conseguente presa di potere da parte della Prima Giunta.\nIl 14 maggio arriv\u00f2 al porto di Buenos Aires, proveniente da Gibilterra, la goletta di guerra britannica \"HMS Mistletoe\" con giornali europei che riportavano la notizia della dissoluzione della \"Giunta di Siviglia\", avvenuta a gennaio. La stessa citt\u00e0 di Siviglia era stata conquistata dall'esercito francese, che ora dominava la maggior parte della penisola iberica. I giornali riportarono che alcuni membri della dissolta giunta si erano rifugiati nell\"'Isola di Le\u00f3n\", ribattezzata in seguito San Fernando, nei pressi di Cadice. La conferma si ebbe il 17 maggio, quando la fregata britannica \"HMS John Paris\" arriv\u00f2 a Montevideo; i giornali pi\u00f9 recenti riportavano che i membri della giunta erano decaduti dalla loro carica. Il Consiglio di reggenza di Cadice non fu visto come il nuovo organismo di riferimento della resistenza spagnola ma un tentativo di restaurare l'assolutismo in Spagna. Cisneros tent\u00f2 di nascondere le notizie approntando una rigorosa vigilanza attorno alle navi da guerra britanniche attraccate e ordinando il sequestro di tutti i giornali sbarcati con esse; uno di questi, per\u00f2, riusc\u00ec a finire nelle mani di Belgrano e Castelli, che provvidero subito a diffondere le notizie presso gli altri indipendentisti e sfidarono la stessa legittimit\u00e0 del vicer\u00e9, nominato da una giunta ormai inesistente. Quando Cornelio Saavedra, comandante del \"Regimiento de Patricios\", fu messo al corrente delle notizie decise che il momento per muoversi contro il vicer\u00e9 era finalmente arrivato. Mart\u00edn Rodr\u00edguez propose di rovesciare Cisneros con la forza, ma Saavedra e Castelli rigettarono l'idea e proposero la convocazione di un cabildo aperto.\nVenerd\u00ec 18 maggio e sabato 19 maggio.\nNonostante i tentativi da parte del vicer\u00e9 di nascondere le notizie della sconfitta spagnola, le voci si sparsero in fretta in tutta Buenos Aires. Cercando di calmare gli animi, Cisneros diede la propria versione degli eventi in un proclama, riaffermando di governare in nome di Ferdinando VII. Nonostante fosse pienamente al corrente di quanto avvenuto in Spagna, nel proclama afferm\u00f2 soltanto che la situazione nella Penisola Iberica era complicata, tacendo la caduta della giunta.\nTutt'altro che soddisfatti del proclama, i rivoluzionari si riunirono nelle case di Nicol\u00e1s Rodr\u00edguez Pe\u00f1a e di Mart\u00edn Rodr\u00edguez. Nel corso di questi incontri segreti stabilirono una commissione rappresentativa composta da Juan Jos\u00e9 Castelli e Mart\u00edn Rodr\u00edguez incaricata di convincere Cisneros a convocare un cabildo aperto per decidere il futuro del vicereame.\nNella notte del 19 maggio si moltiplicarono le discussioni nella casa di Rodr\u00edguez Pe\u00f1a; anche Saavedra entr\u00f2 nelle riunioni. Si decise cos\u00ec che Belgrano e Saavedra avrebbero contattato un magistrato municipale (\"alcalde\"), Juan Jos\u00e9 de Lezica, mentre Castelli si sarebbe rivolto al procuratore Juli\u00e1n de Leiva per chiedere il supporto del Cabildo rispetto alle richieste elaborate.\nDomenica 20 maggio.\nLezica inform\u00f2 Cisneros della richiesta di un cabildo aperto e il vicer\u00e9 consult\u00f2 Leiva, che espresse un parere favorevole ad essa. Prima di prendere una decisione, Cisneros convoc\u00f2 i comandanti militari al forte alle 7 di sera. C'erano state voci che si trattasse di una trappola per catturarli e prendere il controllo delle caserme; per prevenirlo, presero il comando dei granatieri che custodivano il forte e tennero le chiavi di ogni porta durante l'incontro con il vicer\u00e9. Cisneros chiese sostegno militare; il colonnello Cornelio Saavedra, comandante del \"Regimiento de Patricios\", rispose a nome di tutte le milizie creole. Nel suo discorso rigett\u00f2 le pretese del Consiglio di Cadice di governare sulle Americhe e afferm\u00f2 che queste non avrebbero seguito il destino della Spagna ma avrebbero badato da sole alla propria difesa; alla fine rilev\u00f2 che la giunta responsabile della nomina di Cisneros non esisteva pi\u00f9, rigettando cos\u00ec la legittimit\u00e0 dell'incarico di Cisneros e negandogli la protezione delle truppe sotto il suo comando.\nCastelli e Mart\u00edn Rodr\u00edguez furono inviati poco dopo al forte per un incontro con il vicer\u00e9. Juan Florencio Terrada, comandante dei granatieri, li raggiunse per prevenire con la sua presenza l'eventualit\u00e0 che Cisneros chiedesse alle sue truppe, le cui caserme erano a breve distanza dalla finestra del vicer\u00e9, di arrestare i due rivoluzionari. Le guardie li fecero passare senza annunciarli e i tre irruppero nella sala dove Cisneros stava giocando a carte. Castelli e Rodr\u00edguez chiesero ancora una volta al vicer\u00e9 la convocazione di un cabildo aperto; quando Cisneros rispose loro adirato di considerare la richiesta un oltraggio Rodr\u00edguez lo interruppe concedendogli cinque soli minuti per la risposta. Alla fine il vicer\u00e9, seppur recalcitrante, accett\u00f2 la richiesta.\nLa sera stessa si rappresentava a teatro un'opera sul tema della tirannia, intitolata \"Roma Salvata\", alla quale assistette buona parte dei rivoluzionari. Il capo della polizia prov\u00f2 a convincere l'attore principale, Morante, a darsi per malato, in modo da sostituire l'opera in programma con \"Odio e pentimento\" del poeta e drammaturgo tedesco August von Kotzebue. Morante ignor\u00f2 la richiesta e recit\u00f2 l'opera in programma; nel quarto atto l'attore, nelle vesti di Cicerone, recit\u00f2 un monologo patriottico, incentrato sulle minacce dei Galli a Roma e sulla necessit\u00e0 di una forte leadership per respingere i pericoli. La scena incendi\u00f2 gli animi dei rivoluzionari, che proruppero in un fragoroso applauso; Juan Jos\u00e9 Paso si alz\u00f2 in piedi e inneggi\u00f2 alla libert\u00e0 di Buenos Aires, scatenando una piccola rissa.\nDopo la recita i rivoluzionari tornarono nella casa di Pe\u00f1a per conoscere i risultati dell'incontro con Cisneros; dubbiosi sul fatto che il vicer\u00e9 mantenesse la parola data organizzarono per il giorno seguente una manifestazione per assicurarsi che il cabildo aperto, previsto per il 22 maggio, fosse convocato cos\u00ec come pattuito.\nLuned\u00ec 21 maggio.\nAlle 3 di pomeriggio il Cabildo inizi\u00f2 il suo lavoro di routine, ma fu interrotto dall'arrivo di 600 uomini armati, nominatisi \"Legione Infernale\", che occuparono \"Plaza de la Victoria\" e chiesero a gran voce la convocazione di un cabildo aperto e le dimissioni di Cisneros. Portavano un ritratto di Ferdinando VII e, nell'occhiello della giacca, un nastro bianco che simboleggiava l'unit\u00e0 tra creoli e spagnoli. I manifestanti erano guidati da Domingo French, il corriere postale della citt\u00e0, e da Antonio Beruti, un impiegato del Tesoro. La gente in piazza mostr\u00f2 di non credere alla convocazione del cabildo aperto per il giorno successivo. Leiva usc\u00ec dal cabildo e Belgrano, in rappresentanza della folla, chiese un impegno definitivo; Leiva rispose che tutto sarebbe andato come concordato, ma che il Cabildo necessitava di tempo per preparare gli inviti. Chiese poi a Belgrano di unirsi al lavoro del cabildo, in modo che i manifestanti potessero considerare il suo intervento come una garanzia rispetto alle loro richieste. Belgrano per\u00f2 protest\u00f2 subito nel merito della stesura della lista di invitati, che comprendeva i cittadini pi\u00f9 ricchi della citt\u00e0; nonostante i tentativi da parte del Cabildo di ottenere l'appoggio di Belgrano, quest'ultimo abbandon\u00f2 in breve l'edificio.\nL'abbandono di Belgrano, che non spieg\u00f2 alla folla il motivo del suo allontanamento, scald\u00f2 gli animi dei manifestanti, che temettero un tradimento. La folla cominci\u00f2 a chiedere le dimissioni di Cisneros; la gente alla fine si disperse solo dopo l'intervento di Saavedra, che la rassicur\u00f2 sul fatto che i militari avrebbero continuato ad appoggiare le richieste dei manifestanti.\nGli inviti furono distribuiti a 450 notabili ed ufficiali in citt\u00e0. La lista di inviti fu compilata dal Cabildo, che cerc\u00f2 di garantirsi i risultati selezionando le persone che presumeva avrebbero appoggiato il vicer\u00e9. I rivoluzionari contrastarono questa mossa creando una loro lista. Agust\u00edn Donado, incaricato di stampare gli inviti, ne stamp\u00f2 600 al posto dei 450 richiesti, distribuendo quelli in eccesso a creoli; nel corso della notte Castelli, Rodr\u00edguez, French e Beruti fecero visita a tutte le caserme arringando le truppe a prepararsi per il giorno successivo.\nMarted\u00ec 22 maggio.\nSecondo le registrazioni ufficiali, solo 251 dei 450 invitati parteciparono al cabildo aperto. French e Beruti, al comando di 600 uomini armati di coltelli, spingarde e fucili, controllarono gli accessi alla piazza, con il fine di assicurare la maggioranza ai creoli. Erano presenti le maggiori personalit\u00e0 civili e religiose, i comandanti della milizia e molti ricchi residenti; la sola assenza di rilievo fu quella di Mart\u00edn de \u00c1lzaga, ancora agli arresti domiciliari.\nL'assemblea prolung\u00f2 la sessione dal mattino fino alla mezzanotte, comprendendo in questo lasso di tempo la lettura del proclama, il dibattito e la votazione. Non ci fu alcuna votazione segreta: i voti individuali furono raccolti uno alla volta e subito registrati. Il principale tema di dibattito riguard\u00f2 la legittimit\u00e0 del governo e dell'autorit\u00e0 del vicer\u00e9. Fu introdotto dal razionalismo filosofico il principio di \"ritorno di sovranit\u00e0 al popolo\", secondo il quale con l'assenza del monarca il potere deve tornare alla popolazione, che deve allestire una nuova forma di governo. La sua validit\u00e0 legale divise l'assemblea in due fazioni; una rifiut\u00f2 il principio e si schier\u00f2 per il mantenimento dello \"status quo\", confermando la legittimit\u00e0 del vicer\u00e9, mentre l'altra si schier\u00f2 per il cambiamento, ed espresse l'intenzione di formare una nuova giunta, come tra l'altro era successo in Spagna, che sostituisse il vicer\u00e9. I promotori del cambiamento rifiutarono la richiesta di una ricognizione presso il nuovo Consiglio di reggenza sorto in Spagna, argomentando che le colonie americane non erano state consultate prima della sua formazione. Il dibattito tocc\u00f2 anche la questione delle rivalit\u00e0 tra creoli e spagnoli, dal momento che coloro che proponevano di mantenere il vicer\u00e9 sostenevano che la volont\u00e0 degli spagnoli doveva prevalere su quella dei creoli.\nUno degli oratori della prima fazione fu il vescovo di Buenos Aires Benito Lu\u00e9 y Riega, leader della chiesa locale. Lu\u00e9 y Riega sostenne:\nJuan Jos\u00e9 Castelli fu il principale oratore della fazione rivoluzionaria. Il suo discorso era basato su due idee chiave: la manncata legittimit\u00e0 del governo esistente e il principio di \"ritorno di sovranit\u00e0 al Popolo\". Castelli parl\u00f2 dopo Lu\u00e9 y Riega, sostenendo che il popolo delle colonie americane avesse il dovere di assumere il controllo del proprio governo fino al ritorno al trono di Ferdinando VII.\nPascual Ruiz Huidobro sostenne che, dal momento che era caduta l'autorit\u00e0 che aveva nominato Cisneros, quest'ultimo non avrebbe pi\u00f9 dovuto avere alcun ruolo nel governo; sostenne inoltre che il Cabildo avrebbe dovuto assumere tutti i poteri in qualit\u00e0 di organo di rappresentanza popolare. la sua proposta fu appoggiata da Melchor Fern\u00e1ndez, Juan Le\u00f3n Ferragut, Joaqu\u00edn Grigera e altri.\nIl giudice Manuel Genaro Villota, rappresentante degli spagnoli pi\u00f9 conservatori, sostenne che la citt\u00e0 di Buenos Aires non avesse il diritto di prendere decisioni unilaterali sulla legittimit\u00e0 del vicer\u00e9 o del Consiglio di reggenza senza far partecipi del dibattito le altre citt\u00e0 del vicereame; questo atteggiamento avrebbe potuto rompere l'unit\u00e0 del paese e creare un diverso tipo di sovranit\u00e0 per ogni citt\u00e0. Juan Jos\u00e9 Paso gli diede ragione sul primo punto, ma aggiunse che la situazione del conflitto in Europa e la possibilit\u00e0 che le forze napoleoniche cominciassero a rivolgersi alla conquista delle colonie americane chiedevano una soluzione urgente. Introdusse poi l'argomento della \"sorella maggiore\", secondo il quale Buenos Aires doveva prendere l'iniziativa di realizzare i cambiamenti che giudicava necessari ed appropriati, sotto l'espressa condizione che le altre citt\u00e0 sarebbero poi state invitate a pronunciarsi nel pi\u00f9 breve tempo possibile.\nIl prete Juan Nepomuceno Sol\u00e1 propose che il comando fosse affidato al Cabildo in forma provvisoria, fino alla creazione di una nuova giunta governativa votata dai rappresentanti di tutte le popolazioni del vicereame.\nCornelio Saavedra propose che il potere fosse assunto dal Cabildo fino alla formazione di una nuova giunta di governo, che avrebbe preso la forma e i tempi che il Cabildo stesso ritenesse convenienti. Al momento del voto le posizioni di Saavedra e di Castelli confluirono in un'unica mozione.\nDurante lo svolgimento dell'assemblea Manuel Belgrano rimase in piedi accanto ad una finestra; in caso di sviluppi problematici della stessa avrebbe dovuto agitare un panno bianco, gesto che avrebbe chiamato la gente disposta attorno alla piazza ad entrare nell'edificio. Essendosi svolte le cose secondo le previsioni dei rivoluzionari, questo piano d'emergenza non fu eseguito.\nAl termine dei discorsi si pass\u00f2 a votare il mantenimento del vicer\u00e9 o la sua destituzione. La votazione dur\u00f2 fino a mezzanotte e alla fine un'ampia maggioranza decise la destituzione di Cisneros: 155 voti contro 69. All'interno della maggioranza la mozione di Saavedra e Castelli, che ottenne 87 voti, fu la pi\u00f9 votata.\nMercoled\u00ec 23 maggio.\nAll'alba del 23 maggio il Cabildo rilasci\u00f2 un documento con il quale si informava della cessazione del mandato del vicer\u00e9; il potere sarebbe stato trasferito al Cabildo fino alla designazione di una nuova giunta di governo. In diversi punti della citt\u00e0 vennero collocati avvisi che informavano dell'imminente creazione di una giunta e della convocazione di rappresentanti dalle province. Gli avvisi invitavano inoltre la popolazione ad astenersi dall'intentare azioni contrarie all'ordine pubblico.\nGioved\u00ec 24 maggio.\nIl Cabildo interpret\u00f2 in modo originale le decisioni prese dall'assemblea di due giorni prima. Quando form\u00f2 la nuova giunta di governo che avrebbe dovuto attendere l'arrivo dei rappresentanti delle altre citt\u00e0, Leiva decise di designarne presidente l'ex vicer\u00e9 Cisneros, mettendolo a capo delle forze armate. Nella giunta furono inseriti altri quattro membri: i creoli Saavedra e Castelli e gli spagnoli Juan Nepomuceno Sol\u00e1 e Jos\u00e9 Santos Inchaurregui.\nLeiva scrisse un regolamento costituzionale per delimitare il campo d'azione della giunta. In queste regole si stabiliva che la giunta non esercitasse il potere giudiziario, riservato alla Real Audiencia di Buenos Aires, che il presidente non potesse agire senza il sostegno degli altri componenti, che il Cabildo potesse deporre i membri che mancassero al loro dovere e dovesse approvare la proposta di nuove tasse, che si decretasse un'amnistia generale rispetto alle opinioni espresse nel cabildo aperto e che la giunta sollecitasse le altre citt\u00e0 ad inviare deputati. I comandanti delle forze armate, compresi Saavedra e Pedro Andr\u00e9s Garc\u00eda, diedero il loro appoggio. La giunta cominci\u00f2 a lavorare lo stesso pomeriggio.\nQuesti sviluppi spiazzarono i rivoluzionari, che si trovarono indecisi sulle loro future mosse e temettero di venire duramente puniti, come era successo ai rivoluzionari di Chuquisaca e La Paz. Moreno interruppe le relazioni con gli altri e si chiuse in silenzio a casa sua, mentre a casa di Rodr\u00edguez Pe\u00f1a si tenne un ulteriore incontro. \"Plaza de la Victoria\" fu rapidamente invasa da una moltitudine di manifestanti, alla cui testa si erano posti French e Beruti. La permanenza al potere di Cisneros, ancorch\u00e9 con una carica diversa, era vista come un insulto alla volont\u00e0 espressa dal cabildo aperto. Il colonnello Mart\u00edn Rodriguez ammon\u00ec che, se l'esercito fosse stato costretto ad appoggiare un governo guidato dall'ex vicer\u00e9, si sarebbe trovato prima o poi a dover sparare sulla folla, e questo lo avrebbe fatto rapidamente ammutinare; aggiunse che \"tutti, senza eccezione, chiedevano la rimozione di Cisneros.\nLa sera stessa Castelli e Saavedra presentarono a Cisneros le loro dimissioni dalla giunta. Rivelarono inoltre che la popolazione era gi\u00e0 pronta ad una rivoluzione violenta e avrebbe rimosso l'ex vicer\u00e9 con la forza nel caso questi non avesse lasciato il potere. Avvisarono inoltre di non avere il potere per fermare le violenze: Castelli non sarebbe riuscito a fermare i suoi amici, mentre Saavedra non sarebbe riuscito ad evitare l'ammutinamento dei \"Patricios\". Cisneros manifest\u00f2 l'intenzione di aspettare il giorno seguente per decidere, ma i due creoli risposero che non c'era il tempo per ulteriori rinvii; alla fine l'ex vicer\u00e9 firm\u00f2 una lettera di dimissioni rivolta al Cabildo.\nVenerd\u00ec 25 maggio.\nLa mattina del 25 maggio, nonostante le brutte condizioni atmosferiche, una grande folla cominci\u00f2 a radunarsi davanti al cabildo, guidata dai miliziani popolari di French e Beruti. Chiesero la sostituzione della giunta eletta il giorno precedente, le definitive dimissioni di Cisneros e l'elezione di una nuova giunta che non lo includesse. Lo storico Bartolom\u00e9 Mitre afferm\u00f2 che nell'occasione French e Beruti distribuirono coccarde blu e bianche ai presenti; gli storici posteriori mettono in dubbio tale affermazione, ma credono possibile che siano stati distribuiti segni identificativi ai rivoluzionari.\nIl Cabildo si riun\u00ec alle nove di mattina e respinse le dimissioni di Cisneros, affermando la totale illegittimit\u00e0 delle pretese della folla nel voler influenzare le proprie decisioni. Pretese inoltre che l'agitazione popolare fosse repressa con la forza; a questo fine convoc\u00f2 i principali comandanti militari, ma questi si rifiutarono di obbedire. Molti di loro, incluso Saavedra, non si presentarono; quelli che lo fecero affermarono di non essere in grado di appoggiare il governo, e, nel caso in cui avessero cercato di ordinare la repressione, le loro truppe si sarebbero rivoltate.\nLa folla aument\u00f2 e circond\u00f2 il cabildo. Leiva e Lezica chiesero che esprimesse alcuni portavoce in grado di portare le richieste dei manifestanti; tra di essi si presentarono anche French e Beruti. Il Cabildo sostenne che la citt\u00e0 di Buenos Aires non poteva arrogarsi il diritto di spezzare il sistema politico del vicereame senza discuterne con le province; French replic\u00f2 che la convocazione di un congresso era gi\u00e0 stata decisa. Il Cabildo rifiut\u00f2 di piegarsi finch\u00e9 non si udirono i rumori della folla provenire dall'interno stesso dell'edificio; Mart\u00edn Rodr\u00edguez afferm\u00f2 che l'unico modo di calmare la folla fosse quello di accettare le dimissioni di Cisneros. Leiva accett\u00f2 e convinse gli altri membri, riuscendo cos\u00ec a fare indietreggiare la folla nella piazza.\nLa folla torn\u00f2 poco dopo a circondare il cabildo ancora una volta, pretendendo che la nuova giunta fosse eletta dai manifestanti e non dal Cabildo, che chiese alla folla di consegnare un documento con le richieste dei dimostranti. Il documento fu consegnato dopo un lungo intervallo, corredato da 411 firme; il foglio proponeva una nuova composizione della giunta e una spedizione di 500 uomini nelle altre citt\u00e0 del vicereame per assistere le province.\nNel frattempo le condizioni meteorologiche erano migliorate e il sole cominci\u00f2 a far capolino dalle nuvole, facendo pensare ad un buon augurio per la rivoluzione; il \"sole di maggio\", creato qualche anno pi\u00f9 tardi e inserito nella bandiera nazionale, \u00e8 riferito proprio a questa situazione.\nIl Cabildo accett\u00f2 il documento ed usc\u00ec sul balcone dell'edificio per sottoporlo direttamente alla popolazione per la ratifica, ma, a causa dell'ora tarda, il numero delle persone presenti nella piazza era notevolmente diminuito. Leiva ridicolizz\u00f2 la pretesa dei portavoce di parlare a nome degli abitanti della citt\u00e0; questo fece perdere la pazienza alla folla ancora presente. Beruti non accett\u00f2 alcun rinvio e dichiar\u00f2 di essere pronto a chiamare la popolazione alle armi; di fronte alla prospettiva di uno scoppio di violenza le richieste popolari furono rapidamente lette e ratificate dai presenti.\nLa Prima Giunta (\"Primera Junta\") fu cos\u00ec formata. Saavedra, designato alla presidenza, parl\u00f2 alla folla e si spost\u00f2 in seguito al forte, tra salve d'artiglieria e rintocchi di campane. Nel frattempo Cisneros inform\u00f2 Santiago de Liniers a C\u00f3rdoba su quanto era successo a Buenos Aires chiedendogli un'operazione militare contro la nuova giunta.\nLa Prima Giunta.\nLa Prima giunta ebbe questa composizione:\nPresidente \nMembri\nSegretari\nAvvenimenti posteriori.\nIl Consiglio di reggenza, la Real Audiencia di Buenos Aires e gli spagnoli nati nella metropoli si opposero alla nuova situazione. La Audiencia prese accordi segreti con il Consiglio di reggenza e invi\u00f2 circolari a tutte le citt\u00e0 del vicereame, invitandola a respingere la ricognizione del nuovo governo. Per porre termine a queste attivit\u00e0, la giunta radun\u00f2 Cisneros e i membri dell'Audiencia con il pretesto che si trovassero in pericolo di vita e furono imbarcati verso l'esilio a bordo della nave britannica \"Dart\". Il capitano Mark Brigut fu istruito affinch\u00e9 non toccasse nessun porto americano e li portasse direttamente sulle Isole Canarie. Fu subito nominata una nuova Audiencia composta esclusivamente da creoli fedeli alla rivoluzione.\nCon l'eccezione di C\u00f3rdoba, ogni citt\u00e0 della moderna Argentina appoggi\u00f2 la nuova giunta di Buenos Aires. Le citt\u00e0 dell'Alto Per\u00f9 non presero posizione, memori della tragica esperienza delle rivoluzioni di Chuquisaca e La Paz. In Paraguay, Asunci\u00f3n rifiut\u00f2 la giunta e assicur\u00f2 lealt\u00e0 al Consiglio di reggenza. la \"Banda Oriental\", governata da Francisco Javier de El\u00edo, rimase una roccaforte realista.\nL'ex vicer\u00e9 Santiago de Liniers organizz\u00f2 una controrivoluzione a C\u00f3rdoba, scatenando la prima campagna militare del nuovo governo indipendente. Nonostante il prestigio di cui godeva ancora Liniers per il suo ruolo durante le invasioni britanniche, la popolazione di C\u00f3rdoba prefer\u00ec appoggiare la rivoluzione. Questo ridusse il potere dell'esercito controrivoluzionario, colpito da diserzioni e sabotaggi. Le truppe di Liniers furono velocemente sconfitte dall'esercito guidato da Francisco Ortiz de Ocampo. Ocampo rifiut\u00f2 di giustiziare Liniers, catturato in combattimento, cos\u00ec l'esecuzione ordinata dalla giunta fu portata a termine da Juan Jos\u00e9 Castelli. Dopo aver soffocato questa ribellione, la Prima Giunta mand\u00f2 spedizioni militari in altre citt\u00e0, chiedendo supporto e sollecitando l'elezione di propri rappresentanti.\nMontevideo, che aveva sempre avuto una storica rivalit\u00e0 con Buenos Aires, si oppose alla Prima Giunta e fu dichiarata nuova capitale del vicereame dal Consiglio di reggenza, che nomin\u00f2 Francisco Javier de El\u00edo nuovo vicer\u00e9. Alcune citt\u00e0 periferiche della \"Banda Oriental\" si comportarono in modo contrario alla volont\u00e0 di Montevideo e appoggiarono la giunta di Buenos Aires. Furono guidati da Jos\u00e9 Gervasio Artigas, che strinse Montevideo sotto assedio; la sconfitta definitiva della citt\u00e0 fu guidata da Carlos Mar\u00eda de Alvear e William Brown.\nIl Cile aveva seguito un processo analogo a quello di Buenos Aires, con l'instaurazione di una giunta che inaugur\u00f2 un breve periodo chiamato \"Patria Vieja\". La giunta fu sconfitta nel 1814 nella battaglia di Rancagua, e la conseguente riconquista del Cile trasformarono il paese in una roccaforte realista. Le Ande fornirono una barriera naturale effettiva tra l'Argentina rivoluzionaria e il Cile, in tal modo non ci furono conflitti militari tra di loro fino a quando Jos\u00e9 de San Mart\u00edn nel 1817 attravers\u00f2 la Cordigliera e sconfisse i realisti cileni in una celebre campagna militare.\nLa Prima Giunta crebbe in numero di membri quando incorpor\u00f2 i rappresentanti eletti dalle province; fu allora denominata Giunta Grande (\"Junta Grande\"). Si dissolse rapidamente dopo che nel giugno 1811 l'esercito di Buenos Aires fu sconfitto nella battaglia di Huaqui, e due successivi triumvirati esercitarono il potere esecutivo sulle Province Unite del R\u00edo de la Plata. Nel 1814, il secondo triumvirato fu rimpiazzato dall'autorit\u00e0 del direttorio. Nel frattempo, Mart\u00edn Miguel de G\u00fcemes respinse le armate realiste inviate a Salta dal vicereame del Per\u00f9, mentre San Mart\u00edn inizi\u00f2 la sua vittoriosa spedizione verso Lima. Dal 1814 l'Argentina fu coinvolta in una lunghissima sequela di guerre civili."}
{"id": "3881402", "revid": "824274", "url": "https://it.wikipedia.org/wiki?curid=3881402", "title": "Grand Prix SAR La Princesse Lalla Meryem 2003 - Doppio", "text": "Il doppio del torneo di tennis Grand Prix SAR La Princesse Lalla Meryem 2003, facente parte del WTA Tour 2003, ha avuto come vincitrici Gisela Dulko e Mar\u00eda Emilia Salerni che hanno battuto in finale Henrieta Nagyov\u00e1 e Olena Tatarkova 6\u20133, 6\u20134."}
{"id": "3881404", "revid": "124768812", "url": "https://it.wikipedia.org/wiki?curid=3881404", "title": "Arkless (calciatore)", "text": "Carriera.\nCalciatore inglese, milit\u00f2 nel Genoa nel 1899. Con i genovesi conquist\u00f2 la vittoria del campionato al termine della finale del 16 aprile, che vide i genoani prevalere sull' per 3-1."}
{"id": "3881405", "revid": "824274", "url": "https://it.wikipedia.org/wiki?curid=3881405", "title": "Bausch &amp; Lomb Championships 2003 - Doppio", "text": "Il doppio del torneo di tennis Bausch &amp; Lomb Championships 2003, facente parte del WTA Tour 2003, ha avuto come vincitrici Lindsay Davenport e Lisa Raymond che hanno battuto in finale Virginia Ruano Pascual e Paola Su\u00e1rez 7\u20135, 6\u20132"}
{"id": "3881411", "revid": "824274", "url": "https://it.wikipedia.org/wiki?curid=3881411", "title": "Budapest Grand Prix 2003 - Doppio", "text": "Il doppio del torneo di tennis Budapest Grand Prix 2003, facente parte del WTA Tour 2003, ha avuto come vincitrici Petra Mandula e Olena Tatarkova che hanno battuto in finale Conchita Mart\u00ednez e Tetjana Perebyjnis 6-3, 6-1"}
{"id": "3881416", "revid": "824274", "url": "https://it.wikipedia.org/wiki?curid=3881416", "title": "Croatian Bol Ladies Open 2003 - Doppio", "text": "Il doppio del torneo di tennis Croatian Bol Ladies Open 2003, facente parte del WTA Tour 2003, ha avuto come vincitrici Petra Mandula e Patricia Wartusch che hanno battuto in finale Emmanuelle Gagliardi e Patty Schnyder 6-3, 6-2."}
{"id": "3881419", "revid": "16066", "url": "https://it.wikipedia.org/wiki?curid=3881419", "title": "\u201bAbd al-Mu\u2019min", "text": ""}
{"id": "3881420", "revid": "124768802", "url": "https://it.wikipedia.org/wiki?curid=3881420", "title": "\u00c9tienne Deteindre", "text": "Carriera.\nCalciatore svizzero, Deteindre milit\u00f2 nel Genoa nel 1899. Con i genovesi conquist\u00f2 la vittoria del campionato italiano di calcio al termine della finale del 16 aprile, che vide i genoani prevalere sull' per 3-1."}
{"id": "3881427", "revid": "767487", "url": "https://it.wikipedia.org/wiki?curid=3881427", "title": "Bart Palaszewski", "text": "Pur non avendo mai vinto un titolo se non quello di squadra nel 2006 con i Quad Cities Silverbacks nell'IFL, Palaszewski milit\u00f2 nelle pi\u00f9 prestigiose organizzazione di arti marziali miste degli Stati Uniti quali UFC e WEC, e sempre come uno dei lottatori di punta.\n\u00c8 un atleta navigato e all'et\u00e0 di 28 anni aveva gi\u00e0 pi\u00f9 di 50 incontri da professionista alle spalle.\nSi ritir\u00f2 nel 2014 a soli 30 anni di et\u00e0 con un record di 36 vittorie e 17 sconfitte, 1-3 in UFC.\nCarriera nelle arti marziali miste.\nInizi.\nImmigrato da giovanissimo negli Stati Uniti, Palaszewski vide crescere la propria passione per le arti marziali miste quando ancora non aveva chiaro che professione avrebbe intrapreso.\nEsord\u00ec come professionista nel 2002 all'et\u00e0 di 18 anni contro un giovane Cole Escovedo, futuro campione WEC.\nL'inizio fu un disastro e Palaszewski perse i suoi primi quattro incontri.\nNel 2003 si riprese ed inanell\u00f2 ben otto vittorie consecutive, compresi un successo nella franchigia statunitense della Shooto e un successo nella SuperBrawl.\nLotta fino al 2006 in leghe minori con alti e bassi: in uno degli incontri venne sconfitto dalla futura stella dell'UFC Clay Guida.\nInternational Fight League.\nPalaszewski entra nell'IFL a 22 anni con un record personale di 21-7.\nL'IFL era una lega organizzata in squadre di lottatori, e Palaszewski combatt\u00e9 per i Quad Cities Silverbacks dell'area metropolitana Quad Cities, al tempo campioni in carica.\nIn quella stagione i Silverbacks erano allenati dalla leggenda dell'UFC Pat Miletich e in rosa vantavano Rory Markham, Ryan McGivern, Mike Ciesnolevicz e Ben Rothwell.\nI cinque vinsero il campionato 2006 e Palaszewski fu assoluto protagonista della vittoria, terminando il campionato imbattuto con un record di 5-0.\nLa stagione 2007 fu pi\u00f9 travagliata e dopo un cammino non facile riuscirono comunque a raggiungere la finale, dove persero contro i New York Pitbulls per 3-2.\nIn tale occasione la prestazione di Palaszewski fu negativa e venne sottomesso da Deividas Taurosevi\u010dius.\nL'avventura in IFL termin\u00f2 con altre due sconfitte patite contro Chris Horodecki e Jim Miller.\nWorld Extreme Cagefighting.\nPalaszewski esordi nell'organizzazione WEC il 3 dicembre 2008 con una vittoria su Alex Karalexis.\nProsegu\u00ec con alti e bassi, ma ottenne un'importante vittoria contro il top fighter Anthony Pettis, seppur per pochi punti.\nUltimate Fighting Championship.\nNel 2011 con l'acquisto della WEC da parte dell'UFC Bart Palaszewski entra a far parte del roster dell'organizzazione guidata da Dana White.\nPalaszewski termina cos\u00ec la sua carriera nella WEC con un record parziale di 4-3.\nEsordisce il 29 ottobre 2011 con una vittoria per KO al primo round su Tyson Griffin; corona cos\u00ec il suo cinquantesimo incontro in carriera con il premio \"Knockout of the Night\" e la nomea di lottatore con i pugni pesanti.\nA cavallo tra il 2011 e il 2012 Palaszewski era considerato dal sito specializzato Sherdog.com uno dei primi dieci pesi piuma al mondo, e ottenne la possibilit\u00e0 di salire ulteriormente di fama sfidando il fenomeno giapponese Hatsu Hioki: Palaszewski venne per\u00f2 sconfitto meritatamente dall'asiatico.\nSempre nel 2012 viene sconfitto ai punti anche dal kickboxer brasiliano Diego Nunes, altro top 10 di categoria.\nNel 2013 cade per la terza volta consecutiva venendo sottomesso dalla cintura nera di jiu jitsu brasiliano Cole Miller in un incontro che stava vedendo un Palaszewski dominante negli scambi in piedi; dopo tale sconfitta il lottatore polacco venne escluso dalla promozione.\nNel febbraio 2014 annunci\u00f2 il suo ritiro dalle MMA."}
{"id": "3881436", "revid": "486946", "url": "https://it.wikipedia.org/wiki?curid=3881436", "title": "Al bistrot dopo mezzanotte \u2013 Una antologia francese", "text": ""}
{"id": "3881438", "revid": "287204", "url": "https://it.wikipedia.org/wiki?curid=3881438", "title": "Amministrazione Bah\u00e1\u2019\u00ed", "text": ""}
{"id": "3881440", "revid": "124776428", "url": "https://it.wikipedia.org/wiki?curid=3881440", "title": "Henman (calciatore)", "text": "Carriera.\nCalciatore svizzero di cui \u00e8 ignoto il nome, milit\u00f2 nel Genoa nel 1900. Con i genovesi conquist\u00f2 la vittoria del campionato italiano di calcio al termine della finale del 22 aprile, che vide i genoani prevalere sul per 3-1."}
{"id": "3881442", "revid": "158286", "url": "https://it.wikipedia.org/wiki?curid=3881442", "title": "Matrice di Routh", "text": ""}
{"id": "3881444", "revid": "1452073", "url": "https://it.wikipedia.org/wiki?curid=3881444", "title": "Angelique", "text": " \u00e8 una serie di videogiochi, principalmente simulatori di appuntamenti, pubblicata esclusivamente in Giappone, se non si tiene conto di una versione del primo videogioco pubblicata non ufficialmente in Cina. Il primo videogioco della serie \u00e8 stato pubblicato per Super Nintendo nel 1994. La serie \u00e8 stata successivamente adattata in vari manga ed anime.\nTrama.\nLa storia base della serie \u00e8 costruita attorno ad una regina che lealmente e saggiamente governa un Cosmo. Equilibrando le forze elementari, con l'aiuto di nove Guardiani, la regina tiene i vari pianeti e gli abitanti in equilibrio stabile. Tuttavia i poteri della regina e dei guardiani stanno lentamente indebolendosi, e dei successori devono essere nominati. Nel primo gioco della serie, cos\u00ec come nei suoi vari remake, la protagonista \u00e8 una diciassettenne chiamata Angelique Limoges scelta dalla regnante regina e dalla sua aiutante Dia, come una delle due possibili candidate provenienti dalla Royal Smallney Girls' Academy per prendere il suo posto. Angelique viene quindi trasportata nella Citt\u00e0 Volante per sottoporsi all'esame finale.\nA ciascuno dei candidati viene affidata una terra da popolare. Chi fra di loro porta per primo a termine questa missione prender\u00e0 il posto di regina. Ci\u00f2 avviene con l'ausilio di nove guardiani che utilizzano i propri poter per rendere le candidate regine e gli abitanti delle loro terre felici e soddisfatti, o per devastare le terre della candidata avversaria. Nel corso del gioco, le candidate stringono amicizia con i Guardiani e possono persino innamorarsi. Se per\u00f2 scelgono l'amore, le candidate perdono la propria possibilit\u00e0 di diventare regine.\nNei capitoli successivi del gioco, la storia si espande, ma la maggior parte dei titoli della serie hanno protagonista sempre una ragazza di nome Angelique, affiancata da un cast di personaggi supplementari sempre maggiore. L'elenco dei potenziali interessi amorosi aumenta sino a 19 personaggi nei titoli successivi."}
{"id": "3881448", "revid": "16066", "url": "https://it.wikipedia.org/wiki?curid=3881448", "title": "Shadhiliyya- \u2018Alawiyya-Isma\u2018iliyya", "text": ""}
{"id": "3881452", "revid": "339392", "url": "https://it.wikipedia.org/wiki?curid=3881452", "title": "Wendell Borton", "text": ""}
{"id": "3881454", "revid": "767487", "url": "https://it.wikipedia.org/wiki?curid=3881454", "title": "Wendelin", "text": "Origine e diffusione.\nSi trattava in origine di un diminutivo di vari prenomi germanici comincianti con l'elemento \"wandal\", che significa \"Vandalo\" (inteso come \"appartenente ai Vandali\"). Da questo nome pu\u00f2 probabilmente derivare Guendalina.\nLa forma italiana, Vendelino, \u00e8 desueta; la si ritrova perlopi\u00f9 associata al nome dell'unico santo con questo nome. Il nome inglese \"Wendell\" \u00e8 derivato da un cognome, a sua volta derivante da \"Wendel\". \nOnomastico.\nL'onomastico si pu\u00f2 festeggiare in memoria di san Wendelin, eremita di Treviri, commemorato il 21 ottobre."}
{"id": "3881455", "revid": "16066", "url": "https://it.wikipedia.org/wiki?curid=3881455", "title": "Caterina di Lorena (1585\u20131618)", "text": ""}
{"id": "3881459", "revid": "16066", "url": "https://it.wikipedia.org/wiki?curid=3881459", "title": "Bad\u00ed\u2018", "text": ""}
{"id": "3881461", "revid": "47767", "url": "https://it.wikipedia.org/wiki?curid=3881461", "title": "Wendel", "text": ""}
{"id": "3881462", "revid": "47767", "url": "https://it.wikipedia.org/wiki?curid=3881462", "title": "Vendela", "text": ""}
{"id": "3881463", "revid": "47767", "url": "https://it.wikipedia.org/wiki?curid=3881463", "title": "Venla", "text": ""}
{"id": "3881466", "revid": "124870742", "url": "https://it.wikipedia.org/wiki?curid=3881466", "title": "Montaldi (calciatore)", "text": "Carriera.\nCalciatore italiano di cui \u00e8 ignoto il nome, milit\u00f2 nel Genoa nel 1903. Con i genovesi conquist\u00f2 la vittoria del campionato italiano di calcio al termine della finale del 13 aprile, che vide i genoani prevalere sulla per 3-0."}
{"id": "3881470", "revid": "599013", "url": "https://it.wikipedia.org/wiki?curid=3881470", "title": "Montaldi", "text": ""}
{"id": "3881473", "revid": "104458", "url": "https://it.wikipedia.org/wiki?curid=3881473", "title": "Coppa del mondo di arrampicata 2012", "text": "La Coppa del mondo di arrampicata 2012 si \u00e8 disputata dal 14 aprile al 17 novembre, nelle tre specialit\u00e0 lead, boulder e speed."}
{"id": "3881480", "revid": "486946", "url": "https://it.wikipedia.org/wiki?curid=3881480", "title": "Revoluci\u00f3n de Mayo", "text": ""}
{"id": "3881487", "revid": "46970282", "url": "https://it.wikipedia.org/wiki?curid=3881487", "title": "Matrice di Jury", "text": ""}
{"id": "3881488", "revid": "125129438", "url": "https://it.wikipedia.org/wiki?curid=3881488", "title": "Chris Weidman", "text": "Combatte nella divisione dei pesi medi per l'organizzazione UFC, nella quale \u00e8 stato campione di categoria dal 2013 al 2015 dopo aver terminato il regno dell'imbattuto Anderson Silva, che durava da oltre sei anni, e battendolo una seconda volta nel successivo rematch. A inizio carriera ha vinto il titolo dei pesi medi Ring of Combat.\nIn passato \u00e8 stato un ottimo wrestler a livello scolastico, ottenendo per due volte il titolo di All-American (da cui il suo soprannome) e arrivando terzo al campionato NCAA del 2007. Nel submission grappling ha preso parte alla prestigiosa competizione ADCC Submission Wrestling World Championship nel 2009 lottando nel torneo fino agli 88 kg e nel torneo absolute, venendo eliminato in entrambi i casi nei quarti di finale.\n\u00c8 stato premiato \"Breakthrough Fighter of the Year\" ai \"Fighters Only World MMA Awards\" nel 2012 e \"Fighter of the Year\" nel 2013.\nNel 2010 venne segnalato come il miglior prospetto nei pesi medi. Successivamente domin\u00f2 la classifica dei migliori talenti emergenti del 2011.\nBiografia.\nWeidman, secondo di tre figli, ha origini tedesche e irlandesi. Inizia a praticare lotta libera gi\u00e0 da bambino e grazie al suo atletismo naturale riesce molto rapidamente rispetto ai suoi coetanei. Ha frequentato la Baldwin Senior School di Long Island, dove \u00e8 stato campione di lotta della Contea di Nassau e dello Stato di New York, e ottiene per due volte il titolo di All-American al Nassau Community College prima di trasferirsi all'Universit\u00e0 di Hofstra, dove arriva terzo al prestigioso torneo collegiale NCAA.\n\u00c8 laureato in psicologia ed \u00e8 cognato di Stephen \"Wonderboy\" Thompson.\nCarriera nelle arti marziali miste.\nInizi.\nWeidman si presenta nel mondo delle arti marziali miste con un valido curriculum da wrestler e si unisce al Serra-Longo Fight Team del duo italoamericano Matt Serra e Ray Longo, dove migliora sensibilmente lo striking.\nEsordisce il 20 febbraio 2009 nella promozione Ring of Combat, dove con pochi patemi sconfigge i primi tre avversari e vince il titolo dei pesi medi.\nUFC.\nWeidman entra in UFC nel 2011. Pur venendo avvisato solamente due settimane prima del suo esordio contro Alessio Sakara, andando a sostituire l'infortunato Rafael Natal, Weidman s'impone sull'italiano ai punti. Successivamente sostituisce l'indisponibile Court McGee nel match contro Jesse Bongfeldt sconfiggendo l'avversario per sottomissione.\nSconfigge per sottomissione anche Tom Lawlor e questa vittoria gli frutta subito la possibilit\u00e0 di affrontare un lottatore a lungo nella top 10 quale Demian Maia, complice anche l'infortunio di Mark Mu\u00f1oz; l'incontro si svolse nel 2012 e Weidman si impose di poco lasciando molti dubbi sulla scelta dei giudici di gara. In ogni caso la sua striscia di vittorie arriv\u00f2 sull'8-0.\nWeidman complet\u00f2 la sua corsa come contendente numero uno al titolo quando, nel luglio 2012, sconfisse nettamente Mark Mu\u00f1oz, al tempo considerato uno dei primi cinque pesi medi al mondo, surclassandolo nella lotta libera e mettendolo KO con una gomitata.\nNel dicembre dello stesso anno avrebbe dovuto affrontare l'altro top contender Tim Boetsch per il definitivo posto di avversario del campione Anderson Silva, ma un mese prima dell'incontro Weidman s'infortun\u00f2 e venne sostituito con il compagno di squadra Costa Philippou.\nCampione dei pesi medi UFC.\nLe successive sconfitte da parte degli altri possibili contendenti come Michael Bisping e Rashad Evans permisero allo statunitense di essere scelto come sfidante per il titolo: Weidman affront\u00f2 il campione Anderson Silva, alla sua undicesima difesa del titolo, il 6 luglio 2013 all'evento \"UFC 162\". Weidman mise in difficolt\u00e0 il campione gi\u00e0 durante il primo round; tra la prima e la seconda ripresa Silva tent\u00f2 di tornare in vantaggio con la sua tecnica fatta di finte e provocazioni, ma queste non limitarono l'azione di Weidman che anzi stese il rivale durante la seconda ripresa e divenne il nuovo campione dei pesi medi UFC. Weidman interruppe cos\u00ec il dominio di Silva, che durava dal 2006, e gli inflisse la prima sconfitta per KO in carriera, KO che venne premiato con il riconoscimento \"Knockout of the Night\". \nIn dicembre avvenne il rematch tra Weidman e Silva all'evento \"UFC 168\" tenutosi ancora a Las Vegas: dopo un primo round dominante, Weidman risolse l'incontro ancora una volta nella seconda ripresa stavolta a causa di un infortunio capitato a Silva come conseguenza di un calcio basso parato da Weidman.\nLa seconda difesa del titolo, programmata per maggio 2014, avrebbe dovuto essere contro l'ex campione dei pesi mediomassimi V\u00edtor Belfort, noto anche per il suo utilizzo della terapia sostitutiva con testosterone, ma nel febbraio di quell'anno la commissione sportiva del Nevada viet\u00f2 tale tipo di pratica e lo stesso Belfort diede forfait venendo sostituito da un altro brasiliano ex campione dei massimi leggeri, Lyoto Machida. L'incontro venne successivamente spostato da \"UFC 173\" a \"UFC 175\" a causa di un infortunio sub\u00ecto da Weidman: questo comunque si impose ai punti ed entrambi gli atleti ottennero il premio \"Fight of the Night\".\nIn dicembre avrebbe dovuto difendere il titolo contro Vitor Belfort, ma s'infortun\u00f2 in settembre e di conseguenza il match venne posticipato a febbraio 2015; ad un mese dal match Weidman sub\u00ec un nuovo infortunio che fece saltare l'incontro. Dopo essersi ripreso la UFC spost\u00f2 il suo match contro il brasiliano all'evento \"UFC 187\", che si tenne a maggio a Las Vegas. Dopo qualche difficolt\u00e0 Weidman riusc\u00ec a mettere a segno un feroce ground and pound costringendo l'arbitro a fermare l'incontro; con questa vittoria lo statunitense ottenne il riconoscimento \"Performance of the Night\".\nPerdita del titolo.\nA dicembre 2015 Weidman si ritrov\u00f2 ancora una volta a difendere il proprio titolo contro l'ex campione dei pesi medi Strikeforce Luke Rockhold, che riusc\u00ec a porre fine all'incontro al quarto round tramite un feroce ground and pound. Questa fu la sua prima sconfitta in carriera per Weidman, che nonostante ci\u00f2 ottenne il premio \"Fight of the Night\".\nIl 4 giugno 2016 avrebbe dovuto riaffrontare Rockhold in un match per il titolo, ma il 17 maggio fu costretto a rinunciare a causa di un'ernia sulla cervicale; al suo posto venne inserito Michael Bisping, che vincer\u00e0 l'incontro.\nA novembre dovette affrontare Yoel Romero all'evento\" UFC 205\" in un incontro che avrebbe stabilito il prossimo sfidante al titolo. Alla terza ripresa Weidman, in un tentativo di takedown, venne colpito in pieno volto da una ginocchiata in salto, venendo cos\u00ec sconfitto per KO tecnico.\nL'8 aprile affronta all'evento \"UFC 210\" l'armeno Gegard Mousasi: al secondo round Weidman viene colpito da alcune ginocchiate che spingono l'arbitro ad interrompere l'incontro per verificarne la regolarit\u00e0, ma il replay mostra che i colpi dell'armeno sono perfettamente idonei. Weidman perde per KO tecnico dato il parere della commissione medica ottenendo la terza sconfitta consecutiva in carriera. Il 22 luglio torna alla vittoria imponendosi sul giovane prospetto Kelvin Gastelum per sottomissione.\nDopo pi\u00f9 di un anno lontano dall'ottagono a causa di alcuni problemi al pollice della mano, necessitanti di ben due operazioni chirurgiche, Weidman torna a combattere nella sua New York il 3 novembre 2018 a UFC 230 contro il brasiliano Ronaldo \"Jacar\u00e8\" Souza: dopo due round molto combattuti, Weidman viene steso da un overhand destro ma l'arbitro non interrompe subito l'incontro nonostante lo stesso Souza si fosse inizialmente fermato. Weidman viene quindi sconfitto per KO tecnico ma entrambi gli atleti vengono premiati con il riconoscimento \"Fight of the Night\"."}
{"id": "3881496", "revid": "287204", "url": "https://it.wikipedia.org/wiki?curid=3881496", "title": "Charles Dana Gibson", "text": "Biografia.\nGibson nacque a Roxbury, in Massachusetts, da Charles DeWolf Gibson e da Josephine Elizabeth Lovett. Era pronipote del senatore James DeWolf e discendente del senatore William Bradford. Ragazzo di talento, venne mandato dai genitori a New York, a studiare due anni all'Art Students League di Manhattan.\nRiviste.\nNel 1886, vendette il suo primo lavoro alla rivista Life, fondata tre anni prima da John Ames Mitchell e Andrew Miller. Il giornale pubblic\u00f2 da quel momento i suoi lavori a cadenza settimanale per i trent'anni a venire. In breve tempo, l'artista acquis\u00ec una grande reputazione e i suoi lavori apparvero sulle maggiori riviste pubblicate a New York, Harper's Weekly, Scribners e Collier's. I suoi libri illustrati comprendono l'edizione del 1898 del libro di Anthony Hope \"Il prigioniero di Zenda\" e il suo seguito, \"Rupert of Hentzau\". La grande popolarit\u00e0 che ebbe con l'aver creato la Gibson Girl, lo fece conoscere in tutti gli Stati Uniti, dandogli fama, rispettabilit\u00e0 e ricchezza.\nNel 1895, si spos\u00f2 con Irene Langhorne, nata a Danville, Virginia, sorella di Nancy Astor, la prima donna ad entrare al Parlamento inglese come membro della Camera dei comuni. Le eleganti sorelle Langhorne, nate in Virginia da una aristocratica famiglia decaduta a causa della guerra civile, servirono da ispiratrici per le famose Gibson Girl.\nAlla morte di Mitchell nel 1918, Gibson gli subentr\u00f2 alla guida di Life, diventando l'editore e il proprietario della rivista. Intanto, finita la guerra, era sbiadito presso il grande pubblico il fascino e la popolarit\u00e0 della Gibson Girl. I tempi e i gusti erano cambiati. Gibson, cos\u00ec, continu\u00f2 a dipingere solo per il proprio piacere.\nLa produzione quasi illimitata di merchandising vide i suoi disegni venire impiegati in molti modi e anche il cocktail Gibson, secondo alcune versioni, pare abbia preso il nome da lui.\nUltimi anni e morte.\nGibson era proprietario di un'isoletta nella acque del Maine, a Islesboro, dove lui e la moglie vissero per molti anni.\nAlla sua morte nel 1944, Charles Dana Gibson venne sepolto al Mount Auburn Cemetery a Cambridge, nel Massachusetts."}
{"id": "3881503", "revid": "369841", "url": "https://it.wikipedia.org/wiki?curid=3881503", "title": "Spazio 12/La canzone di Rin Tin Tin", "text": "Spazio 12/La canzone di Rin Tin Tin \u00e8 un singolo del gruppo Le Mele Verdi, pubblicato nel 1982.\nLato A.\n\"Spazio 12\" \u00e8 un brano musicale scritto da Mitzi Amoroso su musica di Corrado Castellari e arrangiamenti di Maurizio Bassi. Il brano ha vinto l'edizione 1982 dell'Ambrogino d'oro, manifestazione canora dedicata ai pi\u00f9 piccoli.\nLato B.\n\"La canzone di Rin Tin Tin\" \u00e8 un brano musicale scritto da Mitzi Amoroso su musica di Luigi Piergiovanni e arrangiamenti di Corrado Castellari e Silvano D'Auria, interpretato da Paolo Peroni. Il brano era una delle sigle della serie Le avventure di Rin Tin Tin."}
{"id": "3881505", "revid": "1337338", "url": "https://it.wikipedia.org/wiki?curid=3881505", "title": "Freestyle Life", "text": "Freestyle Life \u00e8 il quarto EP del rapper italiano Jesto ed il secondo in collaborazione con il produttore 3D, pubblicato gratuitamente nel 2011. Il progetto \u00e8 stato realizzato nell'arco di 48 ore consecutive in streaming."}
{"id": "3881506", "revid": "287204", "url": "https://it.wikipedia.org/wiki?curid=3881506", "title": "Coming Soon (EP)", "text": "Coming Soon \u00e8 il primo EP del rapper italiano Jesto, pubblicato nel 2003."}
{"id": "3881508", "revid": "436907", "url": "https://it.wikipedia.org/wiki?curid=3881508", "title": "Dal tramonto all'alba EP", "text": "Dal tramonto all'alba EP \u00e8 un EP del DJ italiano DJ 3D e del rapper italiano Jesto, pubblicato nel 2010 dalla ALTOent e dalla Honiro Label.\nDescrizione.\nProdotto e registrato in una sola notte, l'EP \u00e8 stato realizzato come anticipazione al terzo album in studio \"Il Jesto senso\". per la promozione del disco \u00e8 stato realizzato il videoclip di \"Nella mia testa\", seconda traccia."}
{"id": "3881509", "revid": "481666", "url": "https://it.wikipedia.org/wiki?curid=3881509", "title": "Harry Thaw", "text": ""}
{"id": "3881510", "revid": "15756", "url": "https://it.wikipedia.org/wiki?curid=3881510", "title": "Isole di Vil'kickij (Arcipelago di Nordenski\u00f6ld)", "text": "Le isole di Vil'kickij (in russo \u041e\u0441\u0442\u0440\u043e\u0432\u0430 \u0412\u0438\u043b\u044c\u043a\u0438\u0446\u043a\u043e\u0433\u043e, \"ostrova Vil'kickogo\") \u00e8 un gruppo di isole russe che fa parte dell'arcipelago di Nordenski\u00f6ld ed \u00e8 bagnato dal mare di Kara.\nAmministrativamente appartengono al distretto del Tajmyr del Territorio di Krasnojarsk, nel Circondario federale della Siberia.\nNon vanno confuse con altre isole russe col medesimo nome: l'Isola di Vil'kickij, nel Circondario autonomo Jamalo-Nenec, l'Isola di Vil'kickij, una delle isole De Long dell'arcipelago delle isole della Nuova Siberia, nella Repubblica autonoma russa della Sacha-Jacuzia e le Isole di Vil'kickij, gruppo di isole russe bagnate dal mare di Laptev.\nGeografia.\nLe isole di Vil'kickij sono situate a circa 20\u00a0km dalle coste centrali della penisola del Tajmyr. A nord, sono separate dai gruppi delle isole di Pachtusov e delle isole di Cywolka dallo stretto di Radzeevskij (\u043f\u0440\u043e\u043b\u0438\u0432 \u0420\u0430\u0434\u0437\u0435\u0435\u0432\u0441\u043a\u043e\u0433\u043e, \"proliv Radzeevskogo\"), a sud invece sono separate dal gruppo a cui appartengono l'isola Tajmyr e l'isola di Nansen dagli 8\u00a0km di larghezza dello stretto di Matisen (\u043f\u0440\u043e\u043b\u0438\u0432 \u041c\u0430\u0442\u0438\u0441\u0435\u043d\u0430, \"proliv Matisena\"). Fanno parte della Riserva naturale del Grande Artico dal 1993.\nSi tratta di 15 isole di dimensioni medio-piccole e di 4 isolotti senza nome, che si estendono da sud-ovest a nord-est nella parte sud-orientale del mare di Kara per circa 35\u00a0km; all'interno del gruppo, le isole distano tra loro meno di 8\u00a0km. Il punto pi\u00f9 alto del gruppo e dell'intero arcipelago \u00e8 di 107\u00a0m s.l.m., sull'isola \u010cabak.Sono state cos\u00ec nominate nel 1901 in onore del idrografo ed esploratore russo Andrej Ippolitovi\u010d Vil'kickij."}
{"id": "3881511", "revid": "98203842", "url": "https://it.wikipedia.org/wiki?curid=3881511", "title": "Fran\u00e7oise Bonnot", "text": "Biografia.\nFiglia di Monique Bonnot, a sua volta montatrice, collaboratrice abituale del regista Jean-Pierre Melville, esordisce come sua assistente nel 1959 per il film \"Le jene del quarto potere\", diretto appunto da Melville. Insieme alla madre firma poi il montaggio di \"Quando torna l'inverno\" (1962) di Henri Verneuil, di cui diventa la moglie e con il quale collabora altre tre volte nel corso degli anni sessanta.\n\"Z - L'orgia del potere\", film vincitore dell'Oscar al miglior film straniero, segna nel 1969 l'inizio di un fortunato sodalizio professionale con Costantin Costa-Gavras, che si sviluppa attraverso altri sei film nel corso di un quindicennio, fino ad \"Hanna K.\" (1983). Collaborano un'ultima volta, oltre dieci anni dopo, per \"Mad City - Assalto alla notizia\" (1997).\nVita privata.\nFran\u00e7oise Bonnot ha sposato il regista Henri Verneuil. Loro figlio Patrick Malakian \u00e8 anch'egli regista."}
{"id": "3881512", "revid": "15756", "url": "https://it.wikipedia.org/wiki?curid=3881512", "title": "Ritratto di Paolo III", "text": "Il Ritratto di Paolo III \u00e8 un dipinto olio su tela (113,7\u00d788,8 cm) di Tiziano Vecellio eseguito nel 1543 e conservato presso il Museo nazionale di Capodimonte a Napoli.\nSi tratta di uno dei pi\u00f9 vigorosi ritratti papali della storia dell'arte, nonch\u00e9 il primo in assoluto di Papa Paolo III eseguito da Tiziano. Pietro Aretino alla visione del dipinto afferm\u00f2 che il ritratto eseguito fosse un \"\u00abmiracolo fatto dal vostro\" [di Tiziano] \"pennello [...]\u00bb\".\nStoria.\nL'opera fu eseguita da Tiziano in occasione dell'incontro che Paolo III ebbe con il re Carlo V d'Asburgo a Ferrara nel 1543, in un clima di forte tensione ed incertezza politica dovute al fatto che il pontefice stesse avviando i primi tentativi di conciliazione, poi falliti, che avrebbero portato poi, negli anni successivi, al concilio Tridentino.\nTiziano, gi\u00e0 noto come eccelso ritrattista nelle corti europee, fu chiamato dal nipote del papa, il cardinale Alessandro Farnese, con l'auspicio di eleggerlo pittore di corte della famiglia e anche per chiedergli di eseguire un ritratto al papa che, stando ai documenti d'archivio comprovanti il pagamento dell'opera, risulta eseguito con una certa celerit\u00e0 (il pittore infatti raggiunse la terra emiliana il 22 aprile e giusto un mese dopo, il 22 maggio, l'opera risulta spedita al committente). Tiziano aveva gi\u00e0 riscosso i dovuti successi presso la \"famiglia Farnese\" con il \"Ritratto di Ranuccio\", nipote di Paolo III e fratello di Alessandro, compiuto nel 1542 a Venezia (oggi al museo di Washington).\nCon il ritratto del papa il pittore consolida a pieno il suo ruolo e la sua arte presso la casa papale, al punto che paio di anni dopo, durante il soggiorno romano, furono eseguiti in successione altri celebri ritratti della nobile famiglia: il \"Ritratto di Pier Luigi Farnese\" (1545-1546), il \"Ritratto di Paolo III con i nipoti Alessandro e Ottavio Farnese\" (1545-1546), il \"Ritratto di Paolo III con il camauro\" (1545-1546) ed il \"Ritratto del cardinale Alessandro Farnese\" (1546 circa).\nIl Vasari cita l'opera dentro alla guardaroba del cardinale Alessandro, che la acquis\u00ec verosimilmente in eredit\u00e0. La tela risulta nel palazzo Farnese di Roma fino al 1653; successivamente \u00e8 registrata nel palazzo del Giardino di Parma fino al 1680, ignorando in che contesto sia avvenuto il trasferimento dalla capitale pontificia alla citt\u00e0 emiliana. Nel Settecento compare poi nel palazzo della Pilotta con altri sette ritratti eseguiti da Tiziano alla famiglia Farnese (tra cui quello di \"Pier Luigi Farnese\", di \"Paolo III con il camauro\", e di \"Alessandro Farnese\", tutti confluiti successivamente nelle raccolte napoletane), seppur \u00e8 l'unico menzionato nella \"Descrizione\" dei cento capolavori della galleria del 1725.\nIl dipinto fu quindi ereditato assieme a gran parte della collezione Farnese, dapprima da Elisabetta, madre di Carlo di Borbone, e poi da quest'ultimo, che condusse con s\u00e9 tutta la raccolta farnesiana a Napoli nel 1734. Durante i moti rivoluzionari contro il regno borbonico che partirono con la Repubblica napoletana del 1799 e che portarono al decennio francese di Giuseppe Bonaparte e Gioacchino Murat tra il 1806 e il 1815, l'opera fu tra quelle poche (circa una decina assieme alla \"Danae\" e al \"Ritratto di Paolo III con i nipoti\", e la \"Maddalena penitente\", tutte di Tiziano) che \"meritarono\" una tutela speciale da parte di Ferdinando IV di Borbone, il quale decise di condurla con s\u00e9 a Palermo in occasione della fuga da Napoli sottraendola cos\u00ec da possibili prelievi delle nuove case regnanti.\nDescrizione e stile.\nL'opera si presenta come un capolavoro assoluto della ritrattistica, tanto \u00e8 vero che fu apprezzato ben presto anche dal capostipite dei Farnese, nonch\u00e9 committente della stessa. Paolo III, dopo l'esecuzione della pittura, entusiasta del lavoro svolto da Tiziano, chiese di conseguenza allo stesso di entrare a far parte degli uomini al servizio papale a Roma, offrendogli l'ufficio della piombatura delle bolle pontificie, fino ad allora affidato a Sebastiano del Piombo. L'invito ebbe tuttavia lo stesso esito di quello avanzato da Leone X nel 1513; fu infatti rifiutato dal maestro, che prefer\u00ec rimanere a Venezia.\nIl dipinto raffigura con particolari di assoluto realismo (come i dettagli sulle mani, le fosse scavate sulle guance o la folta barba bianca) un anziano Paolo III, gi\u00e0 settantacinquenne, caratterizzato da uno sguardo lucido, pi\u00f9 di uomo politico che di chiesa. La posa di tre quarti assunta dal papa rispecchia l'iconografia classica di questo genere di rappresentazioni, gi\u00e0 adottate in precedenza nel \"Ritratto di Giulio II\" eseguito da Raffaello, o in quello di \"Clemente VII\" di Sebastiano del Piombo, ma che verr\u00e0 ripreso anche successivamente, con il sontuoso \"Ritratto di Innocenzo X\" di Diego Velazquez.\nLo stile si conf\u00e0 al livello della committenza, particolarmente prestigiosa che port\u00f2 il Tiziano a realizzare il ritratto nei minimi particolari, con pennellate sottili sui ritagli di barba, delle sopracciglia fin anche ai bordi dell'abito o della tappezzeria della sedia. I preziosi particolari si riscontrano anche nelle mani mani ossute del papa, con la destra che poggia su una borsa, che denota l'attenzione ai beni terreni, all'epoca non del tutto fuori luogo per i pontefici, sul cui dito anulare fa bella mostra l'anello papale.\nDello stesso dipinto esistono diverse copie di epoche successive che testimoniano il successo che l'opera ebbe sin dall'origine, tra queste una di Scipione Pulzone nella Galleria Spada di Roma, mentre un'altra versione sempre di Tiziano che differisce dalla prima redazione per l'aggiunta del camauro sul capo del papa, databile un anno dopo quella in esame, quindi al 1545-1546, fu eseguita per il cardinale camerlengo Guido Ascanio Sforza di Santa Fiora, nipote anch'egli di Papa Paolo III, ed \u00e8 identificabile con la tela anch'essa giunta al Museo di Capodimonte.\nSempre nello stesso museo napoletano \u00e8, infine, conservato il \"Ritratto ad Alessandro Farnese, futuro papa Paolo III\", all'et\u00e0 di circa quarant'anni, quand'era ancora cardinale, eseguito da Raffaello intorno al 1510.\nCollegamenti esterni.\nScheda del dipinto dal sito ufficiale del museo di Capodimonte"}
{"id": "3881514", "revid": "159980", "url": "https://it.wikipedia.org/wiki?curid=3881514", "title": "Isola \u010cabak", "text": ""}
{"id": "3881515", "revid": "159980", "url": "https://it.wikipedia.org/wiki?curid=3881515", "title": "Isola di Herberstein", "text": ""}
{"id": "3881516", "revid": "159980", "url": "https://it.wikipedia.org/wiki?curid=3881516", "title": "Isola di Stri\u017e\u00ebv", "text": ""}
{"id": "3881518", "revid": "729019", "url": "https://it.wikipedia.org/wiki?curid=3881518", "title": "Lago (metropolitana di Madrid)", "text": "Lago \u00e8 una stazione della linea 10 della metropolitana di Madrid. Si trova nel grande parco \"Casa de Campo\", nel distretto Moncloa-Aravaca.\nStoria.\nLa stazione \u00e8 stata inaugurata il 1\u00ba febbraio 1961, come parte del Ferrocaril suburbano."}
{"id": "3881519", "revid": "46971398", "url": "https://it.wikipedia.org/wiki?curid=3881519", "title": "Cuc Phuong", "text": ""}
{"id": "3881522", "revid": "253269", "url": "https://it.wikipedia.org/wiki?curid=3881522", "title": "Conrad A. Nervig", "text": "In circa trent'anni di carriera, dalla seconda met\u00e0 degli anni venti alla prima met\u00e0 degli anni cinquanta, partecip\u00f2 alla realizzazione di 82 film, vincendo due volte l'Oscar al miglior montaggio, nel 1935 per \"Eskimo\" e nel 1951 per \"Le miniere di re Salomone\"."}
{"id": "3881523", "revid": "123282960", "url": "https://it.wikipedia.org/wiki?curid=3881523", "title": "Ansaldo (nome)", "text": "Origine e diffusione.\nDeriva dall'antico nome germanico \"Ansovald\", tipicamente longobardo e francone, documentato nelle forme latine \"Ansoaldus\" e \"Ansaldus\"; \u00e8 composto dagli elementi \"ans\" (\"dio\", \"divinit\u00e0\") e \"wald\" (\"regnare\", \"potente\"), quindi il significato complessivo pu\u00f2 essere interpretato come \"Dio regna\", \"potenza divina\" o \"potente per volere divino\". \u00c8 imparentato con il nome Osvaldo, di origine anglosassone.\nAd oggi gode di scarsa diffusione. \u00c8 invece meglio attestato come cognome, derivante dal nome stesso.\nOnomastico.\nEssendo un nome adespota, ossia privo di santo patrono, il suo onomastico viene festeggiato il 1\u00ba novembre, in occasione di Ognissanti."}
{"id": "3881526", "revid": "1718925", "url": "https://it.wikipedia.org/wiki?curid=3881526", "title": "Linea Sinansan", "text": "La linea Sinansan (\uc2e0\uc548\uc0b0\uc120 \"Sinansan seon\") \u00e8 una linea ferroviaria in progetto in Corea del Sud che collegher\u00e0 in modo alternativo la citt\u00e0 di Ansan con il centro di Seul. Al momento l'unico collegamento fra le due citt\u00e0 \u00e8 dato dalla linea 4 della metropolitana di Seul. Grazie alla nuova linea diminuiranno i tempi di percorrenza per i pendolari, nonch\u00e9 la congestione della linea 4."}
{"id": "3881527", "revid": "685041", "url": "https://it.wikipedia.org/wiki?curid=3881527", "title": "Santa Teresa di Ges\u00f9 di Los Andes", "text": ""}
{"id": "3881528", "revid": "602899", "url": "https://it.wikipedia.org/wiki?curid=3881528", "title": "Matango", "text": ""}
{"id": "3881533", "revid": "55935", "url": "https://it.wikipedia.org/wiki?curid=3881533", "title": "Altdorf b.N\u00fcrnberg", "text": ""}
{"id": "3881539", "revid": "287204", "url": "https://it.wikipedia.org/wiki?curid=3881539", "title": "Drahotesice", "text": ""}
{"id": "3881542", "revid": "287204", "url": "https://it.wikipedia.org/wiki?curid=3881542", "title": "Drazic", "text": ""}
{"id": "3881546", "revid": "287204", "url": "https://it.wikipedia.org/wiki?curid=3881546", "title": "Driten", "text": ""}
{"id": "3881550", "revid": "287204", "url": "https://it.wikipedia.org/wiki?curid=3881550", "title": "Dubicne", "text": ""}
{"id": "3881551", "revid": "287204", "url": "https://it.wikipedia.org/wiki?curid=3881551", "title": "Internationaux de Strasbourg 2003 - Doppio", "text": "Il doppio del torneo di tennis Internationaux de Strasbourg 2003, facente parte del WTA Tour 2003, ha avuto come vincitrici Sonya Jeyaseelan e Maja Matev\u017ei\u010d che hanno battuto in finale Laura Granville e Jelena Kostani\u0107 6-4, 6-4."}
{"id": "3881553", "revid": "767487", "url": "https://it.wikipedia.org/wiki?curid=3881553", "title": "Toronto Triumph", "text": "Le Toronto Triumph sono state una squadra della Legends Football League (ex Lingerie Football League). Sono la prima squadra non statunitense che ha preso parte a tale lega. Nel 2012, con la creazione della LFL Canada, sono passate in tale torneo.\nColori.\nLe Triumph indossano slip e reggiseno di color bianco in casa e blu con bordi azzurri in trasferta.\nCampionati disputati.\nLa squadra \u00e8 nata nel 2011 e ha giocato la sua prima partita il 17 settembre del 2011 perdendo per 14-48 contro le Tampa Breeze. Dopo questa prima partita, la squadra \u00e8 stata in gran parte rifatta poich\u00e9 la maggior parte delle giocatrici (compresa la capitana Krista Ford, la cui presenza in squadra aveva fatto notizia, essendo la nipote del sindaco di Toronto) l'hanno lasciata ritenendo che i modelli di casco e paraspalle forniti dalla LFL non offrissero sufficienti garanzie per proteggere le giocatrici negli scontri. Nella loro prima stagione, le Triumph hanno perso tutte e quattro le partite disputate.\nNel 2012 sono state una delle quattro partecipanti al primo campionato della Lingerie Football League del Canada."}
{"id": "3881554", "revid": "824274", "url": "https://it.wikipedia.org/wiki?curid=3881554", "title": "Madrid Open 2003 - Doppio", "text": "Il doppio del torneo di tennis Madrid Open 2003, facente parte del WTA Tour 2003, ha avuto come vincitrici Jill Craybas e Liezel Huber che hanno battuto in finale Rita Grande e Angelique Widjaja 6\u20134, 7\u201366."}
{"id": "3881555", "revid": "287204", "url": "https://it.wikipedia.org/wiki?curid=3881555", "title": "Dubne", "text": ""}
{"id": "3881557", "revid": "1442080", "url": "https://it.wikipedia.org/wiki?curid=3881557", "title": "WTA Austrian Open 2003 - Doppio", "text": "Il doppio del torneo di tennis WTA Austrian Open 2003, facente parte del WTA Tour 2003, ha avuto come vincitrici Li Ting e Sun Tiantian che hanno battuto in finale Yan Zi e Zheng Jie 6\u20133, 6\u20134."}
{"id": "3881559", "revid": "287204", "url": "https://it.wikipedia.org/wiki?curid=3881559", "title": "Dynin", "text": ""}
{"id": "3881560", "revid": "1442080", "url": "https://it.wikipedia.org/wiki?curid=3881560", "title": "Ordina Open 2003 - Doppio femminile", "text": "Il doppio femminile del torneo di tennis Ordina Open 2003, facente parte del WTA Tour 2003, ha avuto come vincitrici Elena Dement'eva e Lina Krasnoruckaja che hanno battuto in finale Nadia Petrova e Mary Pierce 2-6, 6-3, 6-4."}
{"id": "3881563", "revid": "824274", "url": "https://it.wikipedia.org/wiki?curid=3881563", "title": "Internazionali Femminili di Palermo 2003 - Doppio", "text": "Il doppio del torneo di tennis Internazionali Femminili di Palermo 2003, facente parte del WTA Tour 2003, ha avuto come vincitrici Adriana Serra Zanetti e Emily Stellato che hanno battuto in finale Mar\u00eda Jos\u00e9 Mart\u00ednez S\u00e1nchez e Arantxa Parra Santonja 6\u20134, 6\u20132"}
{"id": "3881564", "revid": "287204", "url": "https://it.wikipedia.org/wiki?curid=3881564", "title": "Habri", "text": ""}
{"id": "3881566", "revid": "228587", "url": "https://it.wikipedia.org/wiki?curid=3881566", "title": "Campionati europei di salto ostacoli", "text": "I campionati europei di salto ostacoli (\"FEI European Show Jumping Championships\"), sono un campionato continentale organizzato, con cadenza biennale, dalla F\u00e9d\u00e9ration \u00e9questre internationale sin dal 1957."}
{"id": "3881567", "revid": "1442080", "url": "https://it.wikipedia.org/wiki?curid=3881567", "title": "Bank of the West Classic 2003 - Doppio", "text": "Il doppio del torneo di tennis Bank of the West Classic 2003, facente parte del WTA Tour 2003, ha avuto come vincitrici Cara Black e Lisa Raymond che hanno battuto in finale Cho Yoon-jeong e Francesca Schiavone 7\u201365, 6\u20131."}
{"id": "3881571", "revid": "824274", "url": "https://it.wikipedia.org/wiki?curid=3881571", "title": "Acura Classic 2003 - Doppio", "text": "Il doppio del torneo di tennis Acura Classic 2003, facente parte del WTA Tour 2003, ha avuto come vincitrici Kim Clijsters e Ai Sugiyama che hanno battuto in finale Lindsay Davenport e Lisa Raymond 6\u20134, 7\u20135."}
{"id": "3881573", "revid": "1543377", "url": "https://it.wikipedia.org/wiki?curid=3881573", "title": "Sidi Alioum", "text": "Carriera.\nSidi Alioum \u00e8 nominato internazionale giovanissimo, 1\u00ba gennaio 2008.\nNel giugno del 2011 ha fatto il suo esordio in una sfida tra nazionali maggiori, dirigendo la partita di qualificazione alla Coppa delle nazioni africane 2012 tra Repubblica Centrafricana e Tanzania. Poco dopo, \u00e8 selezionato dalla FIFA per il Campionato mondiale di calcio Under-17 2011, in Messico. Nell'occasione dirige tre partite della fase a gironi e un quarto di finale.\nNel novembre 2011, dopo aver diretto gi\u00e0 alcune partite in tale competizione, \u00e8 designato dalla CAF per dirigere la finale di andata di CAF Champions League tra Wydad Casablanca ed Esp\u00e9rance di Tunisi.\nNel gennaio 2012 \u00e8 tra gli arbitri selezionato per la Coppa delle nazioni africane 2012.. In questa competizione dirige una partita della fase a gironi e un quarto di finale.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014.\nNel gennaio del 2013 \u00e8 nuovamente selezionato per la Coppa delle nazioni africane 2013. Seconda partecipazione di fila per il fischietto camerunese, che nell'occasione dirige due partite della fase a gironi ed un quarto di finale.\nNel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. Nell'occasione dirige due partite della fase a gironi.\nNell'ottobre del 2013 \u00e8 designato per dirigere uno dei cinque spareggi CAF per l'accesso ai mondiali 2014, e precisamente la sfida di andata tra Etiopia e Nigeria.\nNel dicembre del 2013 \u00e8 selezionato dalla FIFA per prendere parte alla Coppa del mondo per club 2013 in Marocco in qualit\u00e0 di riserva.\nIl 15 gennaio 2014 viene selezionato ufficialmente per i Mondiali 2014 in Brasile ma esclusivamente con funzioni di quarto ufficiale. Il 7 luglio 2014 termina la sua esperienza in Brasile, essendo tra gli arbitri mandati a casa a seguito del taglio effettuato dopo i quarti di finale e prima delle ultime quattro gare.\nNel gennaio del 2015 \u00e8 selezionato per la Coppa delle Nazioni Africane 2015, dove dirige due incontri della fase a gironi e una semifinale.\nNel novembre del 2015 viene selezionato per il Mondiale per club 2015, dove dirige il play off d'accesso.\nNel gennaio del 2017 \u00e8 selezionato per la Coppa delle Nazioni Africane 2017, dove dirige due incontri della fase a gironi.\nNell'aprile 2017 viene resa nota dalla FIFA la sua convocazione al Mondiale Under 20, in programma tra maggio e giugno 2017 in Corea del Sud."}
{"id": "3881574", "revid": "339392", "url": "https://it.wikipedia.org/wiki?curid=3881574", "title": "Neant Alioum", "text": ""}
{"id": "3881575", "revid": "599013", "url": "https://it.wikipedia.org/wiki?curid=3881575", "title": "Haitham Mustafa", "text": ""}
{"id": "3881579", "revid": "1442080", "url": "https://it.wikipedia.org/wiki?curid=3881579", "title": "Open GDF Suez 2012 - Qualificazioni singolare", "text": "Le qualificazioni del singolare dell'Open GDF Suez 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3881581", "revid": "287204", "url": "https://it.wikipedia.org/wiki?curid=3881581", "title": "Gole del Forello", "text": ""}
{"id": "3881583", "revid": "767487", "url": "https://it.wikipedia.org/wiki?curid=3881583", "title": "Catalogo Avedisova", "text": "Il Catalogo Avedisova \u00e8 un catalogo astronomico compilato dall'astronoma russa Veta Avedisova nel 2002 assieme ai suoi collaboratori dell'Institute of Astronomy di Mosca e pubblicato sotto il nome \"A Catalog of Star-Forming Regions in the Galaxy\" (Un catalogo delle regioni di formazione stellare nella Galassia).\nQuesto catalogo contiene informazioni su 3235 regioni di formazione stellare situate all'interno della Via Lattea e si basa su dati ottenuti tramite osservazioni a pi\u00f9 lunghezze d'onda, fra le quali gli infrarossi e le onde radio; comprende i riferimenti agli oggetti astronomici di altri cataloghi, come gli ammassi aperti e le associazioni OB, le regioni H II dei cataloghi Sharpless, Gum e RCW, le radiosorgenti di Westerhout, i maser e le sorgenti infrarosse dell'IRAS, per un totale di oltre 66.000 oggetti."}
{"id": "3881587", "revid": "729019", "url": "https://it.wikipedia.org/wiki?curid=3881587", "title": "Isole di Evgenij F\u00ebdorov", "text": "Le isole di Evgenij F\u0451dorov (in russo \u041e\u0441\u0442\u0440\u043e\u0432\u0430 \u0415\u0432\u0433\u0435\u043d\u0438\u044f \u0424\u0451\u0434\u043e\u0440\u043e\u0432\u0430, \"ostrova Evgenija F\u0451dorova\") sono due isole russe del gruppo delle isole Vosto\u010dnye che fanno parte dell'arcipelago di Nordenski\u00f6ld e sono bagnate dal mare di Kara.\nAmministrativamente appartengono al distretto di Tajmyr del Territorio di Krasnojarsk, nel Distretto Federale Siberiano.\nGeografia.\nLe due isole, che non hanno nomi individuali, si trovano nella parte centro-settentrionale del gruppo, e distano poco meno di 50\u00a0km dalla terraferma.\nSi trovano tra l'isola Matros (ad ovest) e l'isola Nord (a sud-est); circa 5\u00a0km a nord-est dell'isola si trovano le isole di Kolomejcev, mentre a sud, separata dallo stretto Spokojnyj (\u043f\u0440\u043e\u043b\u0438\u0432 \u0421\u043f\u043e\u043a\u043e\u0439\u043d\u044b\u0439), c'\u00e8 l'isola di Bianki. Sempre nello stesso stretto, a sud dell'isola maggiore, quella occidentale, si trova la piccola isola Volna.\nL'isola occidentale si estende da nord a sud per una lunghezza di circa 6,3\u00a0km e si allarga nella parte meridionale dove misura 2,4\u00a0km, ha un'altezza massima di 30\u00a0m. L'isola minore, a qualche centinaio di metri dalla precedente, a sud-est, \u00e8 lunga 3\u00a0km e larga 1\u00a0km e si restringe nella parte meridionale; la sua altezza \u00e8 di 18\u00a0m. Le isole sono rocciose e non sono presenti n\u00e9 ruscelli n\u00e9 laghi.\nStoria.\nLe isole sono state cos\u00ec chiamate in onore del geofisico Evgenij Konstantinovi\u010d F\u0451dorov (\u0415\u0432\u0433\u0435\u043d\u0438\u0439 \u041a\u043e\u043d\u0441\u0442\u0430\u043d\u0442\u0438\u043d\u043e\u0432\u0438\u0447 \u0424\u0435\u0434\u043e\u0440\u043e\u0432, 1910\u20131981) accademico, capo del Servizio Idrometeorologico dell'URSS, Eroe dell'Unione Sovietica, ricevette il Premio Stalin. "}
{"id": "3881589", "revid": "400518", "url": "https://it.wikipedia.org/wiki?curid=3881589", "title": "Universal S.p.A.", "text": ""}
{"id": "3881590", "revid": "1305772", "url": "https://it.wikipedia.org/wiki?curid=3881590", "title": "Angelique (videogioco)", "text": " \n \u00e8 un gruppo di videogiochi simulatore di appuntamenti sviluppato da Ruby Party, che \u00e8 stato riprodotto in numerose versioni per varie console. Tutte le versioni del gioco condividono la stessa trama, elaborata per\u00f2 in modo differente.\n\"Angelique\".\nIl primo gioco della serie \"Angelique\", ed il primo titolo sviluppato dalla Ruby Party.\n\"Angelique Special\".\nUna versione rinnovata dal primo capitolo della serie, \"Angelique Special\" ha l'aggiunta di numerose sequenze animate e del doppiaggio in numerose scene. Sono presenti anche una sigla di apertura e una di chiusura. Questa versione \u00e8 stata pubblicata per PC-FX, Sega Saturn, PlayStation, oltre che in una rara versione per IBM compatibile, resa disponibile anche per il mercato cinese.\n\"Angelique Voice Fantasy\".\n\"Angelique Voice Fantasy\" include uno speciale CD audio ed un add-on chiamato \"Voice-Kun\", che permette di aggiungere le voci dei doppiatori al gioco. Per il resto questa versione \u00e8 identica a quella precedentemente pubblicata per Super Famicom.\n\"Angelique Duet\".\n\"Angelique Duet\" permette al giocatore di scegliere o la solita eroina, Angelique Limoges, o la sua rivale Rosalia de Catargena, come protagonista del gioco."}
{"id": "3881591", "revid": "223320", "url": "https://it.wikipedia.org/wiki?curid=3881591", "title": "Angelique Special", "text": ""}
{"id": "3881595", "revid": "1123126", "url": "https://it.wikipedia.org/wiki?curid=3881595", "title": "Diocesi del Marocco", "text": "La diocesi del Marocco (in latino: \"Dioecesis Marrochitana seu Marrochiensis\") \u00e8 una sede soppressa e sede titolare della Chiesa cattolica.\nStoria.\nNel 1219 arrivarono in terra marocchina i Francescani, inviati dallo stesso san Francesco.\nQualche anno dopo, nel 1225, papa Onorio III eresse la diocesi \"Marrochitana seu Marrochiensis\" per la cura pastorale dei fedeli del Maghreb.\nPrimo vescovo fu il domenicano padre Domenico, nominato \"episcopus in regno Miramolini et rectore christiani apud Marrocum\". Nella nomina del vescovo Lupo, nel 1246, viene per la prima volta menzionata la sede \"Facensis\" (in seguito chiamata anche \"Fessensis\" o \"Fesseitana\"), con riferimento alla citt\u00e0 di Fez, come eventuale residenza del vescovo \"Marrochiense\".\nAgli inizi immediatamente soggetta alla Santa Sede, divenne in seguito una diocesi suffraganea dell'arcidiocesi di Siviglia.\nLa serie dei vescovi del Marocco continu\u00f2 ininterrotta fino al 1421 quando gli Spagnoli conquistarono ai mori la citt\u00e0 di Ceuta. Il vescovo Aymaro di Aurillac fu allora trasferito nella neonata diocesi di Ceuta, unendo le due sedi episcopali.\nDa allora in avanti la sede del Marocco (o di Fez) divenne una sede titolare. Tuttavia, dalle visite apostoliche del XVI e XVII secolo, risulta che l'antica diocesi aveva ancora fedeli agli inizi del Seicento.\nL'ultimo vescovo titolare fu il cappuccino Louis-Callixte Lasserre, vicario apostolico di Arabia."}
{"id": "3881596", "revid": "61051", "url": "https://it.wikipedia.org/wiki?curid=3881596", "title": "Alwin Schockem\u00f6hle", "text": "Biografia.\nFratello di Paul Schockem\u00f6hle, anch'egli cavaliere plurititolato, vanta anche sette medaglie conquistate ai Campionati europei di salto ostacoli."}
{"id": "3881607", "revid": "1543377", "url": "https://it.wikipedia.org/wiki?curid=3881607", "title": "Paul Schockem\u00f6hle", "text": "Biografia.\nFratello minore di Alwin Schockem\u00f6hle, anch'egli cavaliere plurititolato, vanta anche nove medaglie conquistate ai Campionati europei di salto ostacoli."}
{"id": "3881610", "revid": "287204", "url": "https://it.wikipedia.org/wiki?curid=3881610", "title": "Gola di Borgiomi", "text": ""}
{"id": "3881611", "revid": "287204", "url": "https://it.wikipedia.org/wiki?curid=3881611", "title": "Golkonda", "text": ""}
{"id": "3881617", "revid": "857138", "url": "https://it.wikipedia.org/wiki?curid=3881617", "title": "Sintesi narrativa", "text": "La sintesi narrativa \u00e8 uno strumento di ricerca secondario. Consiste in un processo di revisione degli studi (con dati primari) che ne esplora il significato e l'eterogeneit\u00e0 in termini descrittivi.\nFasi principali della ricerca:\nUn esempio di sintesi narrativa \u00e8 la ricerca svolta in Inghilterra sul \"Neighborhood watch and crime\" che dimostrava una riduzione del crimine nelle zone dove i vicini si \"osservavano\" (controllavano) di pi\u00f9 a Londra."}
{"id": "3881620", "revid": "39884", "url": "https://it.wikipedia.org/wiki?curid=3881620", "title": "Ludger Beerbaum", "text": "Biografia.\nCognato della statunitense Meredith Michaels (moglie del fratello Markus, anch'egli cavaliere), amazzone campionessa mondiale ed europea, dopo avere acquisito la cittadinanza tedesca."}
{"id": "3881639", "revid": "827882", "url": "https://it.wikipedia.org/wiki?curid=3881639", "title": "I Know There's an Answer", "text": "I Know There's an Answer \u00e8 un brano musicale del gruppo pop rock statunitense The Beach Boys, contenuto nel loro album \"Pet Sounds\" del 1966. \u00c8 la nona traccia sul disco. La canzone venne composta e prodotta da Brian Wilson su testi di Terry Sachen (all'epoca road manager del gruppo) e Mike Love. \nLa composizione, fortemente influenzata dalle droghe psichedeliche, fu scritta durante la seconda occasione nella quale Brian prese dell'LSD. A proposito di ci\u00f2, successivamente Wilson afferm\u00f2: \"\u00abSi. Prendevo un sacco di droghe, ed ero dentro quel genere di cose. Penso che la canzone mi venne spontanea\u00bb. Il titolo originario del brano avrebbe dovuto essere Hang on to Your Ego (\"Aggrappati al tuo Ego\"), ma parte del testo ed il titolo furono cambiati su richiesta di Mike Love perch\u00e9 troppo correlati all'utilizzo di LSD. In seguito, \"Hang on to Your Ego\" \u00e8 stata inclusa come bonus track nelle ristampe in formato CD di \"Pet Sounds\" degli anni novanta e duemila.\nIl brano.\nIn uno stadio di lavorazione preliminare, la composizione veniva identificata con il titolo \"Let go of Your Ego\". Quando poi venne modificato in \"Hang on to Your Ego\", Brian cant\u00f2 la traccia vocale principale. Per\u00f2, Mike Love si lament\u00f2 del fatto che la possibile connotazione \"drogata\" della canzone non fosse nello stile dei Beach Boys: \u00abSapevo che Brian stava cominciando a sperimentare l'LSD e altri psichedelici. Nelle credenze pi\u00f9 popolari legate alla droga si credeva che l'LSD distruggesse l'ego, come se fosse stata una cosa positiva... Io non ero interessato a prendere acido e a sbarazzarmi del mio ego\u00bb. Jardine ricorda che la decisione ultima di modificare il testo del brano fu comunque di Wilson: \u00abBrian era molto preoccupato. Voleva sapere cosa ne pensavamo noi. Per essere onesti, penso che ai tempi non sapessimo nemmeno cosa fosse un ego... Infine Brian decise, e disse: \"Lasciamo perdere. Cambio il testo. Ci sono troppe polemiche\"\u00bb. Reintitolata \"I Know There's An Answer\" e con qualche altra modifica minore al testo, la canzone venne cantata da Mike Love e Al Jardine con Brian Wilson come voce principale nel ritornello. Nonostante le modifiche, nella canzone venne mantenuta la strofa velatamente \"psichedelica\": \"\u00abThey trip through their day and waste all their thoughts at night\u00bb\". La tematica della versione riveduta e corretta poi pubblicata su \"Pet Sounds\" \u00e8 un utopico e speranzoso invito alle persone a vivere la propria vita nel migliore dei modi. Il ritornello del brano recita: \"\u00abI know there's an answer/I know now but I have to find it by myself\u00bb\" (\"So che c'\u00e8 una risposta/Adesso lo so, ma devo trovarla da solo\").\nCover.\nLa canzone, come \"Hang On to Your Ego\", \u00e8 stata reinterpretata da Frank Black nel suo omonimo album solista del 1993. La cover si discosta molto dall'originale essendo fortemente influenzata dal sound anni ottanta dei sintetizzatori, anche se Black si sforza persino di cantare nello stile di Brian. I Sonic Youth hanno reinterpretato il brano \"I Know There's an Answer\" nel 1990. La loro versione \u00e8 stata inclusa come bonus track nella ristampa dell'album \"Goo\"."}
{"id": "3881654", "revid": "767487", "url": "https://it.wikipedia.org/wiki?curid=3881654", "title": "Il congresso si diverte (film 1955)", "text": "Il congresso si diverte (\"Der Kongre\u00df tanzt\") \u00e8 un film del 1955 diretto da Franz Antel. \u00c8 il rifacimento del film del 1931, l'originale \"Der Kongre\u00df tanzt\" con Lilian Harvey e Willy Fritsch.\nProduzione.\nIl film fu prodotto dalla Cosmos Film Productions GmbH, Wien e dalla Neusser-Film GmbH\nDistribuzione.\nDistribuito dalla Gloria Filmverleih AG, il film fu presentato con il titolo originale \"Der Kongre\u00df tanzt\" in prima a Francoforte il 19 dicembre 1955. L'anno dopo, usc\u00ec in Austria il 13 gennaio e a Berlino il 6 marzo. In Finlandia, dove usc\u00ec il 30 novembre 1956, prese il nome di \"Kongressi tanssii\". Negli USA, \"Congress Dances\" fu distribuito l'11 gennaio 1957."}
{"id": "3881657", "revid": "125440912", "url": "https://it.wikipedia.org/wiki?curid=3881657", "title": "Iridescenza", "text": "L'iridescenza \u00e8 una propriet\u00e0 ottica di alcune superfici che, illuminate, assumono un ventaglio di tonalit\u00e0 differenti in base all'angolo di osservazione. Hanno questa propriet\u00e0 le bolle di sapone, alcune conchiglie e ali di insetto.\nDescrizione.\nNel fenomeno di iridescenza, la luce che illumina una superficie viene riflessa con tonalit\u00e0 diverse in base all'angolo di osservazione. Ci\u00f2 \u00e8 dovuto all'interferenza tra le successive riflessioni della luce sugli strati molto sottili e semitrasparenti della superficie del corpo (film sottili).\nLa luce incidente su uno strato semitrasparente viene in parte riflessa subito, in parte invece viaggia fino allo strato successivo, da cui pu\u00f2 essere riflessa. I due o pi\u00f9 fasci riflessi che si creano hanno fase diversa ed interferiscono, amplificando o attenuando alcuni colori. I colori che vengono amplificati sono diversi in base all'angolo di osservazione determinando l'aspetto, simile ad un arcobaleno, del corpo osservato.\nEtimologia.\nIl nome deriva da \"iride\", ossia arcobaleno, che per estensione indica il ventaglio di colori dello spettro visibile. \nEsempi.\nNelle immagini riportate si osserva l'iridescenza di alcune superfici osservabili in natura:"}
{"id": "3881665", "revid": "106908", "url": "https://it.wikipedia.org/wiki?curid=3881665", "title": "Jason George", "text": ""}
{"id": "3881666", "revid": "767487", "url": "https://it.wikipedia.org/wiki?curid=3881666", "title": "Simone Ghini", "text": "Simone \u00e8 conosciuto soprattutto per la realizzazione della tomba del papa Martino V a San Giovanni in Laterano in Roma. Collabor\u00f2 con Antonio Filarete alla realizzazione della porta bronzea di San Pietro a Roma, meglio conosciuta come la \"Porta del Filarete\". Giorgio Vasari, nel suo libro sulle vite dei pi\u00f9 eccellenti pittori, scultori, e architetti sostiene erroneamente che Simone fu fratello di Donatello. Mor\u00ec nel 1491."}
{"id": "3881667", "revid": "178779", "url": "https://it.wikipedia.org/wiki?curid=3881667", "title": "Grasshopper-Club Z\u00fcrich (hockey su ghiaccio)", "text": ""}
{"id": "3881669", "revid": "599013", "url": "https://it.wikipedia.org/wiki?curid=3881669", "title": "Santa Margherita di Belice (vino)", "text": "Santa Margherita di Belice \u00e8 una DOC istituita con decreto del 09/01/96 pubblicato sulla gazzetta ufficiale 15/01/96 n 11..\nComprende vini prodotti nei comuni di Santa Margherita di Belice e Montevago Terme in provincia di Agrigento.\nTecniche di produzione.\nI nuovi impianti ed i reimpianti dovranno essere allevati ad alberello o a controspalliera ed avere una densit\u00e0 di 2.800 ceppi/ettaro per i vitigni a controspalliera e di 2.700 ceppi/ettaro per quelli ad alberello.\n\u00c8 vietata ogni pratica di forzatura, ma consentita l'irrigazione di soccorso.\nTutte le operazioni di vinificazione debbono essere effettuate nella zona DOC, ma sono ammesse eccezioni per i comuni limitrofi."}
{"id": "3881678", "revid": "830939", "url": "https://it.wikipedia.org/wiki?curid=3881678", "title": "La festa (peggiore) dell'anno", "text": "La festa (peggiore) dell'anno (\"Worst. Prom. Ever\") \u00e8 un film per la televisione statunitense del 2011, diretto da Dan Eckamn.\nTrama.\nSi avvicina il giorno del ballo scolastico: Heather, che non ha mai fatto niente di entusiasmante durante il liceo, invita lo spacciatore di droga della scuola, Colin; Clark affitta una limousine a nome del padre per andare al ballo con la sua ragazza, Sharon; Neve decide di copulare con il fidanzato Justin prima che comincino le danze. La festa, per\u00f2, si rivela un disastro: Sharon lascia Clark con un SMS pochi minuti prima della partenza con la limousine, Justin abbandona Neve mezza nuda nello spogliatoio della scuola e Colin se ne va con le borsette rubate di tutte le ragazze. Heather, Clark e Neve decidono di salvare la serata, finendo con l'iniziare un'avventura nella periferia della citt\u00e0, che li porta faccia a faccia con un autista di limousine ubriaco, lo spacciatore locale di droga e la polizia.\nDistribuzione.\nNegli Stati Uniti, il film \u00e8 andato in onda il 10 maggio 2011, durante un party di lancio tenutosi a New Orleans.\nIn Italia, il film \u00e8 stato trasmesso su MTV il 23 dicembre 2011."}
{"id": "3881680", "revid": "661047", "url": "https://it.wikipedia.org/wiki?curid=3881680", "title": "Mani piedi bocca", "text": ""}
{"id": "3881685", "revid": "729019", "url": "https://it.wikipedia.org/wiki?curid=3881685", "title": "Elwyn Friedrich", "text": "Carriera.\nClub.\nDopo aver iniziato la carriera in Svizzera con le squadre dei Grasshopper-Club Z\u00fcrich, degli ZSC Lions e del Lausanne HC. Tent\u00f2 la fortuna in Francia, militando nell'ACBB Parigi, considerata all'epoca una delle squadre pi\u00f9 forti d'Europa. Dopo questa parentesi in terra straniera ritorn\u00f2 in patria, dove gioc\u00f2 nell'HC Villars vincendo un titolo di campione svizzero nel 1962-63. L'anno seguente Elwyn Friedrich arriv\u00f2 sulle rive del Ceresio con un'operazione di mercato che fece sensazione. Infatti lui e il suo compagno di squadra Roland Bernasconi dopo aver vinto il titolo decisero di giocare in terza divisione. Nella stagione successiva trascin\u00f2 subito l'HC Lugano, in qualit\u00e0 di allenatore-giocatore, alla promozione in Lega Nazionale B grazie alla vittoria per 5 a 2 del 29 febbraio 1964 a Rapperswil sotto in diluvio. Il 17 febbraio 1971 con Friedrich capitano il Lugano sconfisse il Friborgo per 6 a 2 e conquist\u00f2 il titolo nazionale della serie cadetta e la prima promozione luganese in Lega Nazionale A. Gioc\u00f2 ancora una stagione per la maglia bianconera prima di chiudere la carriera militando un anno in Prima Lega nell'HC Ascona.\nNazionale.\nFu nazionale rossocrociato alle Olimpiadi di Innsbruck del 1964.\nCaratteristiche.\nTra i suoi gesti tecnici vanno ricordati gli \"slapshot\" che a quei tempi erano ignoti nel campionato svizzero. Inoltre Elwyn Friedrich nel Lugano gioc\u00f2 principalmente nella prima linea di difesa; prima linea che egli interpretava a suo modo, praticamente saltando met\u00e0 dei cambi nel periodo centrale ed ignorandoli del tutto nel periodo conclusivo delle partite.\nStatistiche.\n\"Statistiche aggiornate.\""}
{"id": "3881686", "revid": "1783371", "url": "https://it.wikipedia.org/wiki?curid=3881686", "title": "Fanciulla cigno", "text": "La Fanciulla cigno o Vergine cigno \u00e8 una creatura mitica presente nelle tradizioni di numerose civilt\u00e0 del mondo la cui caratteristica \u00e8 di mutare dalla forma umana a quella di cigno.\nLa chiave per la trasformazione di solito \u00e8 una pelle di cigno, o un indumento con piume di cigno collegate. Nonostante il nome, in un piccolo numero di leggende si possono trovare anche delle figure maschili. \u00c8 il numero 400 della classificazione di Aarne-Thompson relativa alla teoria della fiaba.\nOrigine.\nSecondo Julien d'Huy, una tale rappresentazione sarebbe esistita anche nella preistoria Europea e avrebbe avuto una fanciulla di bufalo come eroina. In effetti, questo autore trova la rappresentazione con animali a quattro zampe in Nord America ed Europa, in una zona coincidente con l'area di distribuzione dell'Aplogruppo X. La distribuzione permette di datare la comparsa della rappresentazione tra 30,000 e 40.000 anni fa. Sarebbe stata illustrata sulle pareti pitturate delle \"Donne-Bisonte\" nella grotta del Pech-Merle..\nLeggenda-tipo.\nLe fiabe di solito rispettano una trama di base in cui un uomo giovane e non sposato ruba una veste magica fatta di piume di cigno da una fanciulla vergine in modo che lei non voler\u00e0 via, finendo per sposarla e dargli dei figli. Quando i bambini sono pi\u00f9 grandi cantano una canzone in cui il loro padre ha nascosto la veste della loro madre, o ci si chiede perch\u00e9 la madre piange sempre. Viene ritrovato il mantello di piume per lei, oppure essi la tradiscono svelando il segreto. La fanciulla cigno immediatamente prende la sua veste piumata e scompare l\u00e0 da dove proveniva. Anche se lasciare i bambini procurer\u00e0 sofferenza, lei non li prender\u00e0 con s\u00e9. Se il marito \u00e8 successivamente in grado di ritrovarla, si tratta di una ricerca ardua, e spesso l'impossibilit\u00e0 \u00e8 talmente chiara da fare in modo che non ci prova nemmeno.\nEsempi celebri.\nLa fanciulla cigno \u00e8 una figura comune nei racconti popolari di tutto il mondo, anche se con numerose variazioni.\nNella fiaba italiana \"La ragazza colomba\" la mutazione avviene in colomba. Nelle fiabe russe diversi personaggi sono collegati con la fanciulla-cigno. In Asia orientale esistono numerose leggende di fanciulle che si trasformano in varie specie di uccelli, o altri miti come \"Il mandriano e la ragazza tessitrice\" in cui una delle sette sorelle fate viene presa in moglie da un mandriano dopo che lui aveva nascosto le loro vesti; lei diventa sua moglie perch\u00e9 lui la vede nuda, non tanto perch\u00e9 ha preso la sua veste.\nAltre mitologie prevedono trasformazioni animali non legate agli uccelli: ci sono le ragazze foca delle isole Orcadi e Shetland, che si alternano tra i pinnipedi e la forma umana. Un racconto croato usa una lupa. In Africa, la stessa rappresentazione si manifesta attraverso fanciulle bufalo.\nGiappone.\nLa figura della fanciulla met\u00e0 umana e met\u00e0 uccello \u00e8 particolarmente forte nella mitologia giapponese sia a livello letterario sia a livello folkloristico, ed \u00e8 spesso legata ad abiti o tessuti, in particolare a una veste soprannaturale nota come che consente di volare.\nA livello letterario, il dramma del teatro N\u014d intitolato \"Hagoromo\" racconta di una ten'nin (spirito celeste) il cui abito di piume \u00e8 stato rubato e senza il quale non pu\u00f2 ritornare in cielo.\nA livello folkloristico, \u00e8 particolarmente celebre la fiaba . Un giovane uomo molto povero salva da un cacciatore una bellissima gru della Manciuria, e il giorno dopo si presenta a casa sua una bellissima donna sconosciuta che chiede di sposarlo. La donna passa giorni e notti a tessere di nascosto per produrre con grande fatica splendidi tessuti, che consegna all'uomo perch\u00e9 lui li venda e possa uscire dalla sua miseria. Un giorno per\u00f2 l'uomo spia la donna mentre tesse e scopre che si tratta in realt\u00e0 della gru che aveva salvato, la quale strappa con dolore le sue proprie piume dal petto per tesserle. Nel momento in cui l'uomo scopre la sua vera identit\u00e0, la gru vola via.\nCi sono anche un certo numero di storie giapponesi su uomini che sposano kitsune, o spiriti volpe in forma umana (come donne in questi casi), anche se in questi racconti la vera identit\u00e0 della moglie \u00e8 un segreto anche per suo marito. Lei resta con lui volentieri fino a quando il marito scopre la verit\u00e0, a quel punto lei lo abbandona.\nNarrativa.\nLa fanciulla cigno \u00e8 apparsa in numerosi elementi di fiction, a cominciare dal balletto \"Il lago dei cigni\" e continuando nei romanzi moderni del genere fantasy come \"Tre cuori e tre leoni\" e in televisione come nell'episodio 5 di \"Astro Boy\". Gli uomini cigno appaiono anche nella serie dei Mutaforma della mitologia di \"Anita Blake - Cacciatrice di vampiri\" con il nome di Wereswans (cigni mannari), tra cui il licantropo cacciatore di vampiri Kaspar Gunderson. Essi sono anche chiamati cigni di maggio o una famiglia di umanoidi nella fiction fantastica e in \"Dungeons &amp; Dragons\".\nDal balletto \"Il lago dei cigni\" sono stati tratti vari adattamenti animati, tra cui la serie di film animati \"L'incantesimo del lago\". Nel libro \"Fortune's Fool\" di Mercedes Lackey, una fanciulla cigno di nome Yulya viene rapita in un branco di sei da un Jinn.\nDungeons e Dragons.\nNell'edizione italiana di \"Dungeons &amp; Dragons\" il termine usato per questa figura \u00e8 \"dama dei cigni\". \u00c8 possibile che il termine sia stato coniato da un traduttore che non sapeva che in italiano esisteva gi\u00e0 un termine corrispondente a \"swan maiden\", ma non si tratta di un caso isolato: si pu\u00f2 anche pensare a \"flagellatori della mente\", traduzione di \"mind flayer\", che \u00e8 un barbarismo perch\u00e9 il nome derivato dal verbo \"flageller\" (flagellare-frustare) \u00e8 \"flagellateur\" (flagellatore-fustigatore), e non \"flagelleur\" (\"flagellore\")."}
{"id": "3881688", "revid": "188323", "url": "https://it.wikipedia.org/wiki?curid=3881688", "title": "Ducati 1199 Panigale", "text": ""}
{"id": "3881694", "revid": "87499", "url": "https://it.wikipedia.org/wiki?curid=3881694", "title": "Alessandria... perch\u00e9?", "text": ""}
{"id": "3881699", "revid": "301156", "url": "https://it.wikipedia.org/wiki?curid=3881699", "title": "Alessandria perch\u00e9?", "text": "Alessandria perch\u00e9? () \u00e8 un film del 1979 diretto da Youssef Chahine.\nTrama.\n1942. Il maresciallo Rommel \u00e8 alle porte di Alessandria. La citt\u00e0 \u00e8 in agitazione; alcuni si preparano a festeggiare la vittoria dei tedeschi, altri, come la famiglia Sorel, di confessione ebraica, si preparano a fuggire. Sarah, la figlia, \u00e8 costretta a lasciare il sindacalista Ibrahim, da cui aspetta un figlio. Intanto Yehia ne approfitta per realizzare uno spettacolo satirico che ridicolizza entrambe le parti."}
{"id": "3881700", "revid": "767487", "url": "https://it.wikipedia.org/wiki?curid=3881700", "title": "Il congresso si diverte (film 1931)", "text": "Il congresso si diverte (\"Der Kongre\u00df tanzt\") \u00e8 un film del 1931 diretto da Erik Charell.\nNe venne fatto un remake dallo stesso titolo nel 1955 con la regia di Franz Antel.\nTrama.\n1814. Costretto in esilio Napoleone, a Vienna si negozia il destino d'Europa con i vincitori riuniti tutti in congresso. Incidentalmente, Christel, una graziosa guantaia, si trova ad accentrare su di lei l'attenzione del Congresso. Accusata ingiustamente di essere un'assassina, viene scagionata ma di lei si innamora lo zar di Russia, Alessandro. Christel illustra al suo corteggiatore la vita della citt\u00e0, portandolo in giro in carrozza. Nel frattempo, il principe Metternich cerca di mettere a frutto l'assenza di Alessandro, intessendo le sue trame politiche. Il ritorno improvviso di Napoleone, fuggito dall'Elba, rimette tutto in discussione. E la fiaba di Christel arriva al suo capolinea.\nProduzione.\nIl film fu prodotto dall'Universum-Film AG (UFA) (Berlin), girato negli Ufa-Atelier di Neubabelsberg. Le riprese durarono dal 1\u00ba giugno al 13 agosto 1931.\nDistribuzione.\nDistribuito dalla Universum Film (UFA), il film venne presentato in prima allo Scala di Vienna il 29 settembre e a Berlino il 23 ottobre 1931.\nIn Italia venne presentato alla 1\u00aa Mostra internazionale d'arte cinematografica di Venezia nell'agosto 1932; qui il film venne inizialmente proiettato nella versione doppiata in italiano, ma, causa del rudimentale doppiaggio dell'epoca, dopo 300 metri di pellicola, la stessa venne interrotta e sostituita con la versione originale, proiettata dall'inizio. In settembre venne distribuito nelle sale cinematografiche nazionali.\nIl film \u00e8 distribuito in DVD dall'Universum Film GmbH (M\u00fcnchen).\nCast.\nLillian Harvey. Il film ebbe un grande successo e la protagonista Lillian Harvey riusc\u00ec a conquistare anche il mercato americano. Tanto da lasciare la Germania per Hollywood, messa sotto contratto dalla Fox. L'attrice ritorn\u00f2 all'UFA due anni dopo.\nCritica.\n\u00abLa trama, esile e sovente posticcia, \u00e8 soprattutto il pretesto per quadri sbarazzini, eleganti e festosi. Chi vi voglia trovare ardimenti sottili, del nuovo ad ogni costo, ne rester\u00e0 probabilmente deluso; ne sar\u00e0 invece beato chi preferisce un'operetta trattata secondo le formule della tradizione, ma con una intelligenza e una finitura di dettagli di solito inconsueti a quelle formule\u00bb. (\"La Stampa\" del 28/09/1932)"}
{"id": "3881704", "revid": "1543377", "url": "https://it.wikipedia.org/wiki?curid=3881704", "title": "Mestaruussarja 1968", "text": "La Mestaruussarja 1968 fu la cinquantanovesima edizione della massima serie del campionato finlandese di calcio, la trentottesima come Mestaruussarja. Il campionato, con il formato a girone unico e composto da dodici squadre, venne vinto dal TPS.\nClassifica finale.\nLegenda:\nNote:"}
{"id": "3881710", "revid": "438678", "url": "https://it.wikipedia.org/wiki?curid=3881710", "title": "La caduta (film 1978)", "text": "La caduta (\"A queda\") \u00e8 un film del 1978 diretto da Ruy Guerra e Nelson Xavier, che ne \u00e8 anche interprete principale.\nTrama.\nConsiderato il sequel de \"I fucili\", \u00e8 la storia di un operaio che muore in un incidente sul posto di lavoro per via delle precarie condizioni della casa.\nQuando i suoi superiori cercano di insabbiare la faccenda cercando di corrompere la famiglia, uno dei suoi parenti, grazie all'aiuto di un giornalista e di un avvocato, li porta in tribunale per ottenere giustizia."}
{"id": "3881711", "revid": "1543377", "url": "https://it.wikipedia.org/wiki?curid=3881711", "title": "Gara Gara Go!", "text": " \u00e8 un brano musicale della boy band sudcoreana Big Bang, pubblicata come secondo singolo giapponese dalla YG Entertainment l'8 luglio 2009. Il brano ha venduto 30.829 copie."}
{"id": "3881712", "revid": "486946", "url": "https://it.wikipedia.org/wiki?curid=3881712", "title": "Universum Film (UFA)", "text": ""}
{"id": "3881713", "revid": "1543377", "url": "https://it.wikipedia.org/wiki?curid=3881713", "title": "Mestaruussarja 1967", "text": "La Mestaruussarja 1967 fu la cinquantottesima edizione della massima serie del campionato finlandese di calcio, la trentasettesima come Mestaruussarja. Il campionato, con il formato a girone unico e composto da dodici squadre, venne vinto dal Reipas Lahti.\nClassifica finale.\nLegenda:\nNote:"}
{"id": "3881714", "revid": "123174624", "url": "https://it.wikipedia.org/wiki?curid=3881714", "title": "Canone di Policleto", "text": "Il Canone (, \"regola\") \u00e8 un trattato perduto sulle proporzioni dell'anatomia umana scritto dallo scultore Policleto verso il 450 a.C. Noto solo da accenni in opere successive, \u00e8 considerato il primo trattato che teorizza i temi della bellezza e dell'armonia ed ebbe uno straordinario impatto, ispirando anche le ricerche sul modulo architettonico. Con Policleto e il suo canone, l'arte greca entr\u00f2 nel culmine artistico di equilibrio e razionalit\u00e0, definito \"classico\".\nStoria.\nDurante la realizzazione del \"Doriforo\", Policleto avvi\u00f2 una serie di misurazioni sugli individui alla ricerca delle proporzioni e dei rapporti numerici ideali del corpo umano. Riport\u00f2 le sue scoperte e teorie nel \"Canone\", in cui normalizz\u00f2 la rappresentazione della figura virile eretta e nuda, riutilizzando in chiave nuova concezioni e motivi gi\u00e0 usati dai suoi predecessori.\nIl Canone di Policleto riscosse molto successo nel mondo greco, poich\u00e9 risolveva i principali problemi della statuaria greca: altri artisti, come Mirone e Calamide, cercarono prima di lui di creare statue con perfette proporzioni e con movimento naturale, ma non riuscirono mai a unire le due cose. Infatti, se Calamide aveva mantenuto le giuste proporzioni con movimenti rigidi e innaturali, Mirone al contrario non sapeva unire al movimento naturale e realistico delle corrette misure corporee. Con Policleto si apr\u00ec quindi un nuovo periodo per l'arte greca, il periodo classico. Policleto \u00e8 infatti considerato il primo vero artista del periodo classico, poich\u00e9 grazie alle sue regole divenne punto di riferimento per una sequela di scultori e bronzisti succedutigli.\nLe sue opere hanno stile armonioso, studio attento dell'anatomia e perfezione delle proporzioni, regolata dal suo canone che costituisce ancora un mistero (l'intero corpo uguale a 8 volte la testa \u00e8 una delle tante ipotesi).Il suo capolavoro \u00e8 il Doriforo (portatore di lancia), noto in pi\u00f9 copie. \u00c8 nudo, stante (in piedi), con una gamba leggermente arretrata.\nDescrizione.\nUna lunga citazione del \"Canone\" si ha in Galeno (\"Sulle opinioni di Ippocrate e Platone\", 5, 3-162): \u00ab[Crisippo] invece ritiene che la bellezza non consista nella simmetria degli elementi, ma in quella delle parti, del dito in relazione al dito e di tutti insieme in relazione al metacarpo e al carpo, e di questi rispetto all'avambraccio, e dell'avambraccio rispetto al braccio, e di tutti essi rispetto al tutto, secondo quanto appunto \u00e8 scritto nel \"Canone\" di Policleto\u00bb. Si trattava quindi di un'applicazione all'anatomia umana del modulo architettonico: a partire da una misura (la testa o il dito) si calcolava col metodo della proporzione le misure di tutto il resto del corpo, ottenendo qualcosa di ben pi\u00f9 armonico della semplice regola della simmetria. \nNel \"Doriforo\" ad esempio la testa del soggetto \u00e8 1/8 dell'altezza, 3/8 il busto, 4/8 le gambe. \nIl trattato, per\u00f2, non si limitava a fornire un metodo di computazione matematica per la creazione di oggetti d'arte, ma cercava anche di trovare una sintassi che conferisse ritmo ed equilibrio all'immagine. Scrisse Plinio, nella \"Naturalis Historia\" (XXXIV, 56), che secondo Varrone le statue di Policleto erano \"quadrate e quasi secondo un unico modello\". A partire da questa accezione negativa, si \u00e8 cercato di risalire al consiglio di creare opere dal ritmo incrociato, il chiasmo perfettamente equilibrato che ordina la composizione: in opere come il \"Doriforo\" o il \"Diadoumeno\" si notano infatti le rispondenze tra braccio destro e gamba sinistra, braccio sinistro e gamba destra, ora alternativamente rilassati o in tensione, che generano un ritmo incrociato che ricorda la \"chi\" greca (\u03c7). \nSulla \"quadratura\" dell'uomo insistettero poi Vitruvio nel \"De architectura\" e dopo di lui gli artisti del Rinascimento, come Francesco di Giorgio e Leonardo da Vinci, autore del celeberrimo \"Uomo vitruviano\" che si pu\u00f2 considerare come un estremo sviluppo del canone policleteo.\nIl canone policleteo venne superato nel IV secolo a.C. da Lisippo, il quale predilesse piuttosto una visione che assecondasse il punto di vista dello spettatore, con accorgimenti prospettici che rimpicciolivano leggermente la testa e amplificavano lo slancio longilineo dei corpi."}
{"id": "3881717", "revid": "1543377", "url": "https://it.wikipedia.org/wiki?curid=3881717", "title": "Mestaruussarja 1966", "text": "La Mestaruussarja 1966 fu la cinquantasettesima edizione della massima serie del campionato finlandese di calcio, la trentaseiesima come Mestaruussarja. Il campionato, con il formato a girone unico e composto da dodici squadre, venne vinto dal KuPS.\nClassifica finale.\nLegenda:\nNote:"}
{"id": "3881718", "revid": "1718925", "url": "https://it.wikipedia.org/wiki?curid=3881718", "title": "Francesco Calabr\u00f2", "text": "Biografia.\nAdolescenza: educazione, studi e desideri.\nOltre che \u00abdi una profonda istruzione pratica e teorica nelle molteplici branche dell'arte da lui professata, era fornito di tante virt\u00f9 morali e civili\u00bb.\n\u00c8 il settimo e ultimo figlio di una famiglia in vista nel panorama reggino del tempo: il suo nome infatti deriva da quelle del Governatore di Reggio Calabria Principe Francesco Pignatelli che lo battezz\u00f2. Grazie all'educazione fondamentalmente cristiana che gli viene impartita in famiglia il giovane Francesco cresce con una particolare sensibilit\u00e0 alla percezione dei bisogni fondamentali degli individui e della societ\u00e0. Saranno due le ambizioni che caratterizzeranno la vita del Calabr\u00f2: curare le sofferenze degli ammalati e impegnarsi attivamente per alleviare i dolori della societ\u00e0 reggina ancora legata al feudalesimo. Inizia i suoi studi manifestando un carattere dolce e una particolare inclinazione per lo studio delle scienze e della medicina\u00bb, sicuro che non lascer\u00e0 mai la sua citt\u00e0. Nel febbraio del 1783 per\u00f2 un terribile terremoto rade al suolo Reggio segnando profondamente il carattere di Francesco: \u201cil terremoto fu il primo di numerosi eventi tragici di cui sar\u00e0 testimone\u201d. Segue un difficile periodo di ricostruzione costellato da controversie politiche e aspre lotte sociali che segnano radicalmente il carattere dei cittadini ormai sempre pi\u00f9 disincantato di fronte alle speranze future. Al contrario degli anziani, rassegnati ormai ad un presente di patimenti, i giovani sono animati da aspirazioni liberali. Queste, spesso marcatamente rivoluzionarie, li portano ad emigrare verso Napoli, capitale del regno e centro della cultura illuministica. A Napoli infatti erano sempre pi\u00f9 numerosi i licei, le universit\u00e0 di prestigio e le scuole militari. \u201cQuesta emigrazione intellettuale da una parte priva la nostra terra delle giovani intelligenze, dall'altra crea nella capitale un fermento giovanile. Struttura importante nella Napoli di met\u00e0 Settecento \u00e8 l'Ospedale degli Incurabili che oltre ad ospitare 1300 posti letto prevedeva la presenza anche delle \"cliniche universitarie di medicina e chirurgia pi\u00f9 prestigiose\"; accedervi diventa l'obiettivo principale di Francesco Calabr\u00f2 che ormai desidera diventare un medico.\nMaturit\u00e0 e rivoluzione.\nPer accedere all'ospedale le norme sono parecchio severe: \u201cet\u00e0 minima di diciotto anni, il superamento di un corso di filosofia e di un esame in latino\u201d. Francesco Calabr\u00f2 riesce a superare l'esame \u201cbrillantemente traducendo con estrema sicurezza un'orazione di Cicerone\u201d. Pu\u00f2 cos\u00ec avviarsi agli studi in medicina come praticante presso l'Ospedale degli Incurabili. Ben presto riesce a farsi spazio nel \u201cpi\u00f9 bel paese dell'universo abitato dalla specie umana pi\u00f9 abbruttita\u201d. Diventa il preferito dal rettore per la sua \u201cpreparazione, per il suo zelo e seriet\u00e0\u201d. Ma la situazione politica napoletana degenera sempre di pi\u00f9 fino a terminare con la fuga del re Ferdinando IV e della regina Maria Carolina a Palermo che provoca nella citt\u00e0 una tremenda anarchia. Persino l'ospedale nel quale studia Francesco \u00e8 preso di mira dalle scorribande dei Lazzari(\u201cLi chiamano lazzarelli, non hanno case, non fanno niente\u201d) e molto sono costretti ad abbandonarlo. Tra questi c'\u00e8 anche Calabr\u00f2. Il richiamo dei malati e di tutti coloro che al suo ospedale avevano bisogno di lui \u00e8 per\u00f2 insostenibile. Perci\u00f2 decide di riprendere il suo posto accanto a loro. Si arruola nella Guardia nazionale e in seguito si trasferisce nella fortezza delle Legione Calabra. Mantiene ugualmente i suoi contatti con l'Ospedale degli Incurabili dove egli continua i suoi studi la sua assistenza aigli infermi. Nasce nel 1799 la Repubblica Napoletana, ma le scorribande dei Lazzari non cessano. Questi avvenimenti rabbuiarono l'animo del giovane Francesco che non smise per\u00f2 di prodigarsi per l'assistenza dei feriti e per la ricerca medica. La guerra sembra per\u00f2 pi\u00f9 forte dei nobili ideali del Calabr\u00f2. Quest'ultimo infatti viene stipato in una barca di esuli, in attesa dell'esilio in Francia poi commutato in anni di prigione e dure vessazioni. \u201cIl 14 dicembre del 1799 ha inizio il lungo viaggio verso un destino ignoto, in Francia, che promette solo stenti, umiliazioni, sacrifici\u201d.\nEsilio e laurea.\nLa Francia dell'Ottocento \u00e8 aperta all'accoglienza dei perseguitati politici e degli uomini di cultura e per dare maggior lustro al paese li sostiene con sussidi finanziari e protezione. A Marsiglia incontra un medico cosentino, Il Dott. Giuseppe Greco, che gli affida un suo ricco paziente affetto da febbre petecchiale. Contrarr\u00e0 anch'egli questo genere di malattia. Quest'esperienza gli consentir\u00e0 di sviluppare numerose deduzione sulla febbre petecchiale che compendier\u00e0 nel volume \u201cCenno istorico-medico di Febbre petecchiale nel 1830 in Reggio\u201d. Inizia ad inserirsi nella societ\u00e0 francese diventando ufficiale di salute prima a Lione poi a Montpellier dove continua a frequentare la sua prestigiosa universit\u00e0 e \u201csfrutta tutte le occasioni per perfezionare i suoi studi facendosi apprezzare per la sua indole e per la sua indomabile volont\u00e0\u201d. Dopo il trattato di pace di Firenze del 1801 ritorna a Pavia dove ricomincia i suoi studi in Medicina interrotti a Napoli. Nell'universit\u00e0 ha ancora la possibilit\u00e0 di mettersi di fronte alla febbre petecchiale che proprio in quel periodo si diffonde con esplosioni epidemiche. A Pavia ha la possibilit\u00e0 di accorgersi che \u201cAnche gli uomini grandi non vanno esenti dalle illusioni e pi\u00f9 sono grandi altrettanto pi\u00f9 funeste sono le conseguenze dei loro traviamenti\u201d poich\u00e9 scrive \"Io ebbi l'occasione nell'ospedale di Pavia di essere testimone de' diversi metodi adottati per la medela della petecchia. Un celebre e letterato medico trattava i suoi malati col metodo Brownianno, allora tuttavia disgraziatamente in vigore\". Trasferitosi a Genova (citt\u00e0 legata commercialmente a Reggio) per chiedere sostentamenti economici ai familiari consegue la laurea in Filosofia e Medicina nel 1802 discutendo la tesi \u201cDella balsamica virt\u00f9 dell'essenza di bergamotto nelle ferite\u201d e a Salerno ottiene dal Collegio Medico il \u201cprivilegio dottorale\u201d: l'idoneit\u00e0 professionale di quel tempo.\nRitorno in Calabria e primi studi sul bergamotto.\nTornato a Reggio Calabria nel 1805 sposa Maria Surace che muore poco dopo e alla quale Francesco rimarr\u00e0 fedele per tutta la vita. Orientato a curare lo spirito insieme all'anima (\u201cDei poveretti gli ebbe assidua cura, sapea dell'egro raddolcir le pene\") con incrollabile fede inizia ad impegnarsi su pi\u00f9 fronti: \u00e8 medico maggiore all'ospedale militare, medico dell'Orfanotrofio, medico del Comitato provinciale di Vaccinazione; \u00e8 infatti Francesco Calabr\u00f2 a portare a Reggio la vaccinazione jenneriana, fu uno dei primi a parlare di medicina \u201cpreservativa\u201d interessandosi non solo alle malattie in s\u00e9, ma anche ai loro rapporti con gli agenti esterni. Egli infatti scriveva: \u201cConverrebbe che ogni buon medico dopo apprese le sode istituzioni studiasse l'influenza degli agenti naturali imponderabili sulla fibra viva\". Inoltre \u201c\u00e8 medico di famiglia che cura con affetto i suoi pazienti da medico e da amico, in particolare i poveri e i diseredati che assiste gratuitamente\u201d. Non rinuncia al ruolo politico che la sua fama tanto che di lui si scrive: \u201c...era fornito il Calabr\u00f2 di tante virt\u00f9 morali e civili che solo non seppe apprezzarlo chi non ebbe la ventura di poterglisi avvicinare e praticarlo\u201d. Egli infine \u201csegue e incoraggia l'impegno e lo sviluppo della Societ\u00e0 per la modernizzazione dell'industria e dell'agricoltura\u201d con quella che Achille Canale definiva \u201cla franca parola che al buon fu sprone e al malvagio il freno\". Francesco cura con attenzione lo studio del bergamotto, notando che le lavoratrici impegnate al taglio e alla spremitura del bergamotto si provocavano spesse volte delle ferite da taglio che rimarginavano per\u00f2 velocemente e senza il necessario intervento del medico.\nBatteri e problemi psicosomatici.\nPrincipalmente gli studi sulla febbre petecchiale gli permettono di porsi nuove domande addirittura rivoluzionare per quel tempo sul carattere infettivologico dell'epidemia: \u201cD'onde l'origine, d'onde la comunicazione?\u201d. Ecco quindi che il nostro Calabr\u00f2 si inserisce in una discussione pregnante di quel periodo: quella che vedeva contrapporsi gli aristotelici che ammettevano la generazione spontanea e coloro che invece credevano fermamente nelle biogenesi. Egli \u00e8 convinto che ogni essere vivente abbia origine da un altro essere vivente e che l'origine dell'infezione \u00e8 da ricercarsi \u201cnegli animaletti per cagione effettrice de' contagi in generale\u201d. Un'altra importante intuizione \u00e8 il credere che \u201cle passioni tristi dell'animo dispongono l'organismo animale all'impressione de' contagi\u201d: \u201cun meccanismo inutito che soltanto oggi \u00e8 in parte dimostrato con l'influenza del sistema nervoso-ormonale sul sistema immunitario \u201d. Una delle ultime battaglie intraprese dal Calabr\u00f2 \u00e8 quella contro i danni causati dall'alcool e l'abuso di \u201cspirito di anisi\u201d ormai pienamente diffuso in America. Muore infine nel 1859 a ottantadue anni. La sua morte fu seguita da un commovente rito funebre nel quale don Lorenzo Lofaro \u201cricorda i tratti salienti di Francesco Calabr\u00f2 Anzalone in una orazione che trova l'approvazione commossa di tutta la citt\u00e0\u201d. \u201cFu un uomo tanto dotto e generoso quanto umile, sopport\u00f2 con grande dignit\u00e0 i rovesci della vita e seppe reagire con religiosa determinazione; am\u00f2 il bene pubblico e si dedic\u00f2 a dare sollievo ai bisognosi\u201d.\nOpere.\nDella balsamica virt\u00f9 dell'essenza di bergamotto nelle ferite.\nL'opera si apre con un'accorata dedica al dottore Sig. D. Gaetano Palloni. Egli scrive al dedicatario: \u201cNon pei vostri rari talenti, non pelle vostre estese cognizioni nelle Fisiche Scienze che tra la moltitudine de' Fisici vi particolarizzano abbastanza, non pella vostra sana filosofia che tra i pochi nomini grandi vi ha destinato luogo distinto, ma per quell'Amicizia di cui mi avete onorato\", e soprattutto egli ci informa esplicitamente anche sul motivo dei suoi studi: \u201cper lo vantaggio dell'umanit\u00e0,\u2026, perch\u00e9 interessa all'umanit\u00e0, interessa agli infelici.\u201d La sua dissertazione sulla balsamica virt\u00f9 dell'essenza di bergamotta sulle ferite incomincia con una riflessione filosofica sul Caso. Egli afferma che al Caso siamo debitori delle pi\u00f9 celebri scoperte citando anche alcuni esempi: l'inoculaziolazione del vaiolo, la scoperta dell'elettricit\u00e0 animale e infine anche la sua scoperta illuminata dall'osservazione attenta \u201cdella pronta guarigione, che succedeva alla ferite de' giardinieri per accidente spesso cagionate dal coltello affilato a rasojo, che adopravano nel taglio delle scorze della Bergamotta\". Segue un'attenta descrizione dei limiti della chirurgia d'allora ancora legata alla Vis medicatrix naturae: \u201cla guarigione dalla sola Natura in buona parte si eseguisce, mentre l'arte non fa che riunire e fissare gli orli della ferita colle cuciture.\u201d. \u00c8 interessante anche osservare che idea si avesse allora delle piastrine: una glutinosa materia che \u201ci vasi divisi trasudano\u201d. Poi Francesco Calabr\u00f2 passa a descriverci il metoto di cura facendoci notare quanto l'influenza di Ippocrate fosse ancora forte per quanto riguarda l'igiene e l'importanza dei temperamenti e quanto ancora nella medicina dell'800 uno dei parametri indicanti l'utilit\u00e0 della terapia fosse la mancanza di dolore: \u201cPrima di tutto si spremer\u00e0 la ferita, si far\u00e0 quindi gocciolare dell'essenza sulla ferita e il tutto si fermer\u00e0 con adatta fasciatura. La fasciatura far\u00e0 d'uopo che si sciogliesse ogni giorno. Tre medicature alcune volte di pi\u00f9 altre volte di meno a seconda dei temperamenti basteranno a perfezionare la cura, ci\u00f2 che verr\u00e0 indicato dalla mancanza di dolore\". Prima di concludere passa in rassegna alcune \u201ctra le cento e mille osservazionni\u201d, quelle che gli sembrano \u201cpervenute da persone degne di tutta fede. Dimostra quanto la medicina sia ancora un'arte bastata sull'osservazione e descrizione dei fenomeni, ma ancora poco adatta all'intervento risolutivo. Quello che sembra pi\u00f9 interessante da citare \u00e8 ci\u00f2 che accadde al sacerdote Sig. D. Antonio Auteri:\u201d di notte ritornando a casa dalla vicina campagna and\u00f2 con forza ad urtare con la faccia della gamba contra un legno. Il colpo fu strepitoso, che gli cagion\u00f2 una ferita lacerata e lunga cinque dita traversi con grande effusione di sangue. Il paziente arrivato a casa medic\u00f2 la ferita con l'essenza e tra lo spazio corto di due giorni rest\u00f2 perfettamente guarito\". L'opera si conclude con l'esposizione dei motivi che rendono l'utilizzo dell'\u201cessenza\u201d necessario agli umani vantaggi e con una violenta invettiva contro l'immoralit\u00e0 dilagante in ambito medico. Tra in vantaggi si annovera principalmente la capacit\u00e0 di mantenere pressoch\u00e9 inalterate le propriet\u00e0 balsamiche nonostante l'evaporazione della soluzione nella quale sono discolte o il \u201ccambiamento delle Stagioni\u201d e che \u201cogni misero uomo con tre carlini pu\u00f2 fare l'acquisto di tanta essenza da essergli bastante per la cura di molte ferite\". Per quanto riguarda \u201cl'immorale Chirurgo\" egli critica la sua tendenza a celebrare medicamenti poco utili soltanto per una \u201cvergognosa ingordigia\u201d."}
{"id": "3881719", "revid": "438678", "url": "https://it.wikipedia.org/wiki?curid=3881719", "title": "Piccola sporca guerra", "text": "Piccola sporca guerra (\"No habr\u00e1 m\u00e1s penas ni olvido\") \u00e8 un film del 1983 diretto da H\u00e9ctor Olivera."}
{"id": "3881720", "revid": "318922", "url": "https://it.wikipedia.org/wiki?curid=3881720", "title": "Reipas Lahti", "text": ""}
{"id": "3881721", "revid": "438678", "url": "https://it.wikipedia.org/wiki?curid=3881721", "title": "Il mare e il veleno", "text": "Il mare e il veleno (\"Umi to dokuyaku\") \u00e8 un film del 1986 diretto da Kei Kumai."}
{"id": "3881722", "revid": "1675182", "url": "https://it.wikipedia.org/wiki?curid=3881722", "title": "My Heaven", "text": "My Heaven \u00e8 un brano musicale della boy band sudcoreana Big Bang, pubblicato come primo singolo giapponese dalla YG Entertainment il 24 giugno 2009. Il brano \u00e8 una versione in lingua giapponese del precedente \"\ucc9c\uad6d\" (\"Heaven\") dal loro EP \"Stand Up\". Il singolo ha venduto 40.552 copie.\nTracce.\nDurata totale: 11:43"}
{"id": "3881724", "revid": "1543377", "url": "https://it.wikipedia.org/wiki?curid=3881724", "title": "Mestaruussarja 1965", "text": "La Mestaruussarja 1965 fu la cinquantaseiesima edizione della massima serie del campionato finlandese di calcio, la trentacinquesima come Mestaruussarja. Il campionato, con il formato a girone unico e composto da dodici squadre, venne vinto dall'Haka.\nClassifica finale.\nLegenda:\nNote:"}
{"id": "3881732", "revid": "228587", "url": "https://it.wikipedia.org/wiki?curid=3881732", "title": "Effetto di posizione variegato", "text": "L'effetto di posizione variegato (o PEV, dall'acronimo anglosassone) \u00e8 un particolare effetto posizione scoperto da H. J. Muller nel 1930 e rappresenta la prima descrizione di un fenomeno con basi epigenetiche.\nLa variegazione per effetto di posizione \u00e8 un silenziamento genico che si manifesta con un fenotipo a mosaico, dove ciascun gruppo di cellule clonali presenta l'inattivazione o l'attivazione del gene interessato da PEV in maniera apparentemente casuale. Muller descrisse mutazioni del gene White di Drosophila melanogaster, che determina il colore degli occhi: se viene espresso determina una pigmentazione della cellula di colore rosso, se non viene espresso invece la pigmentazione \u00e8 bianca.\nA livello genico, la PEV \u00e8 causata dallo spostamento, solitamente per inversione, traslocazione o per effetto di trasposoni, di un determinato gene in vicinanza di una regione eterocromatinica. Nella PEV il silenziamento genico viene ereditato in maniera epigenetica nelle cellule figlie, cio\u00e8 senza un cambiamento nella sequenza nucleotidica. Nel caso di silenziamento epigenetico, un gene inattivo o attivo in una cellula, rimarr\u00e0 tale probabilmente anche nelle cellule figlie e cos\u00ec via, fino a che non intervenga un qualche fattore che ne modifichi lo stato.\nMeccanismo di silenziamento.\nLa repressione genica nella PEV si osserva quando, a seguito di traslocazioni o inversioni, i geni normalmente espressi si vengano a trovare nelle vicinanze di un grande blocco di eterocromatina: questa regione si pu\u00f2 estendere fino al gene d'interesse. inattivandolo.\nNel caso di Drosophila, il gene white trasloca nelle vicinanze di un grande blocco eterocromatico centromerico, in alcune cellule, determinandone il silenziamento genico, e quindi un fenotipo complessivo a mosaico, con gli occhi che presentavano chiazze rosse e bianche a seconda che il gene venga o no espresso. Nella PEV l'eterocromatina sembra diffondersi nell'eucromatina in maniera polare, infatti i loci contenenti geni interessati da questo tipo di silenziamento presentano caratteristiche eterocromatiniche.\nSono stati effettuati degli esperimenti per vedere se l'eterocromatinizzazione del DNA fosse dovuta alla presenza di sequenze specifiche o al solo fatto che queste sequenze fossero altamente ripetute. Inserendo una serie di sequenze pi\u00f9 o meno ripetute del gene white in Drosophila si \u00e8 dimostrato che l'eterocromatina si forma a causa della natura ripetuta delle sequenze che ne fanno parte e non a causa della presenza di sequenze specifiche. Da questo \u00e8 nata l'ipotesi che il silenziamento genico nella PEV derivi dal contatto diretto della eterocromatina con il gene che viene silenziato reclutando in questo modo le proteine eterocromatinizzanti.\nFattori che influenzano la PEV.\nEsistono diversi mutanti di Su(var) che possono alterare la struttura della cromatina:"}
{"id": "3881733", "revid": "1345932", "url": "https://it.wikipedia.org/wiki?curid=3881733", "title": "Nnamdi Oduamadi", "text": "Carriera.\nClub.\nIncomincia a muovere i primi passi della sua carriera a 7 anni nella Pepsi Football Academy di Lagos, dove rimane fino al 2008 quando si trasferisce in Italia e, dopo un provino positivo, viene tesserato dal nel gennaio 2009 e viene inserito nella formazione Primavera. Trascorre due anni nelle giovanili rossonere, vincendo la Coppa Italia Primavera nel 2010, 25 anni dopo l'ultimo successo del club lombardo in questa competizione.\nIl 20 luglio 2010, nell'ambito dell'operazione che porta S\u014dkrat\u012bs Papastathopoulos in maglia rossonera, il Milan cede met\u00e0 del suo cartellino al , garantendosi tuttavia le prestazioni del calciatore per la stagione 2010-2011, nella quale Oduamadi viene aggregato alla prima squadra. Il 18 settembre 2010 esordisce in campionato nella sfida interna contro il subentrando all'85\u00ba minuto a Filippo Inzaghi. Nel 2010 disputa anche il Torneo di Viareggio e si distingue come uno dei giovani pi\u00f9 promettenti della Primavera allenata da Giovanni Stroppa.\nIl 24 maggio 2011 il cartellino di Oduamadi viene totalmente riscattato dal Milan, che ufficializza un maxi-scambio con il Genoa che prevede il ritorno in rossobl\u00f9 di S\u014dkrat\u012bs Papastathopoulos, il ritorno in rossonero di Alberto Paloschi e i riscatti di Kevin-Prince Boateng e Marco Amelia.\nIl 30 giugno seguente viene ceduto in prestito con diritto di riscatto per la compropriet\u00e0 al . Esordisce in maglia granata il 28 agosto 2011, segnando il gol vittoria nella trasferta contro l'. Il 20 maggio 2012 segna il primo di due gol nella partita giocata allo Stadio Olimpico contro il , vittoria che riporta in Serie A la squadra granata dopo 3 anni di Serie B.\nL'11 luglio 2012 passa al in prestito con diritto di riscatto e controriscatto. Il 13 maggio 2013 segna il suo secondo gol in campionato nella partita pareggiata per 1-1 contro il .\nIl 26 luglio 2013 viene ceduto dal Milan al in prestito con diritto di riscatto e contro-riscatto. Dopo 6 mesi di parentesi bresciana, Oduamadi torna al con la stessa formula del suo precedente trasferimento.\nL'8 agosto 2014 passa in prestito fino al 30 giugno 2015 al .\nIl 21 gennaio 2015 passa sempre in prestito al . Il 7 febbraio fa il suo esordio con i pontini nella gara esterna contro l' procurandosi un rigore poi fallito da Rub\u00e9n Olivera e venendo espulso poco dopo. A fine stagione non viene riscattato dal Latina, quindi ritorna al Milan. Tornato al Milan nel mercato invernale 2016 passa in prestito alla squadra finlandese fino al 31 dicembre 2016. Nel mercato invernale 2017 fa ritorno nuovamente al Milan, in cui rimane anche la stagione successiva, aggregato, pur avendo gi\u00e0 26 anni, alla squadra Primavera. .\nIl 31 agosto 2018, dopo essere rimasto svincolato, firma un contratto biennale per il . \u00c8 poi tornato in Italia poich\u00e9 ha affrontato una delicata operazione all'ospedale Niguarda di Milano per risolvere una lussazione della clavicola che premeva su vasi sanguigni e trachea, provocata da un fortuito scontro di gioco nel campionato albanese. Il calciatore, secondo i medici dell'ospedale milanese, rischiava la vita. \nIl 10 ottobre 2021 Dopo due anni di inattivit\u00e0 a causa di un grave infortunio viene ingaggiato dal che milita in Serie D cio\u00e8 la quarta divisione del calcio italiano, dove scende in campo per sei giornate. \nA gennaio 2022 passa al dove fa il suo esordio il 30 gennaio 2022.\nNazionale.\nDopo aver ricevuto alcune convocazioni nella Nazionale nigeriana Under-17 ai tempi della Pepsi Football Academy, viene chiamato anche tra i preselezionati per il Mondiale Under-20 2009 con la sua selezione giovanile, ma alla fine viene escluso dalla lista dei 23 partecipanti a causa di un infortunio.\nNel 2011 con la Nazionale nigeriana Under-23 prende parte a 2 gare di qualificazione per il Campionato africano di calcio Under-23 2011, contro Guinea Equatoriale e Tanzania, e alle qualificazioni per il torneo di calcio dei X Giochi panafricani (4 presenze e un gol conto la Liberia).\nPrima della partita contro la Guinea Equatoriale Under-23 viene convocato per la prima volta nella Nazionale maggiore dal CT Samson Siasia per la gara contro l'Etiopia del 27 marzo 2011, valida per le qualificazioni alla Coppa d'Africa 2012, ma viene successivamente lasciato all'Under-23 e poi si riunisce al gruppo della Nazionale maggiore per l'amichevole contro il Kenya del 29 marzo seguente, nella quale tuttavia non scende in campo. Il 23 maggio 2012 esordisce nella Nazionale maggiore nigeriana nel corso dell'amichevole disputata a Lima contro il Per\u00f9, subentrando a Ejike Uzoenyi nel secondo tempo. Il 27 marzo 2013 segna la sua prima rete con la maglia della Nazionale, nel corso dei minuti di recupero della partita valevole per le Qualificazioni al Mondiale 2014 giocata a Calabar contro il Kenya (1-1).\nConvocato dal CT Stephen Keshi per la Confederations Cup 2013 in Brasile, ha esordito nella manifestazione il 17 giugno 2013 nella prima partita della fase a gironi contro Tahiti segnando una tripletta (prima in carriera) nel 6-1 finale diventando cos\u00ec il primo giocatore africano e il nono in assoluto a realizzare tre gol in una sola partita di Confederations Cup.\nStatistiche.\nPresenze e reti nei club.\n\"Statistiche aggiornate al 29 ottobre 2021\""}
{"id": "3881746", "revid": "414892", "url": "https://it.wikipedia.org/wiki?curid=3881746", "title": "Down (film)", "text": ""}
{"id": "3881750", "revid": "767487", "url": "https://it.wikipedia.org/wiki?curid=3881750", "title": "Jun. K", "text": "Biografia.\nPrima di iniziare a cantare, Jun. K partecipa a vari tornei di poesia e di scrittura. Grazie a un contratto con la JYP Entertainment, il 4 settembre 2008, insieme ad altri sei membri, debutta nel gruppo 2PM con il singolo \"10\uc810 \ub9cc\uc810\uc5d0 10\uc810\" (\"10 Points out of 10 Points\") dall'album \"Hottest Time of the Day\". Fino al 2012 partecip\u00f2 alle promozioni con il suo nome di nascita, Junsu, ma il 17 ottobre 2012 lo cambi\u00f2 in Min-jun per ragioni familiari, dopodich\u00e9 inizi\u00f2 ad utilizzare lo pseudonimo di Jun. K.\nAl di la delle attivit\u00e0 con i 2PM, Jun. K porta avanti anche una carriera parallela di solista, e ha recitato come attore teatrale nel 2013, nei musical \"I tre moschettieri\" e \"Jack lo squartatore\". Il 7 ottobre 2011 ha pubblicato il suo singolo di debutto da solista intitolato \"Alive\", arrivato alla prima posizione della classifica di Cyworld. Altri suoi lavori da solista includono \"HOT\", \"Sunshine\" e \"Don't Go\". Inoltre \u00e8 apparso come featuring in \"B.U.B.U\" di San e ed in \"Tok Tok Tok\" di Jung Woo."}
{"id": "3881755", "revid": "92723", "url": "https://it.wikipedia.org/wiki?curid=3881755", "title": "Fed Cup 2012 Zona Euro-Africana Gruppo I - Playoffs", "text": "I playoffs della zona Euro-Africana Gruppo I nella Fed Cup 2012 rappresentano la fase finale della zona Euro-Africana, successiva ad un turno preliminare disputato da 15 nazionali suddivise in 4 gruppi da quattro squadre ciascuno, con un gruppo da tre. A tali playoffs prendono parte tutte e 15 le squadre, con un obiettivo diverso a seconda della posizione raggiunta nel loro girone durante la fase precedente. L'obiettivo massimo, ovvero la promozione al Gruppo Mondiale II (una sorta di serie B, laddove il Gruppo I della zona Euro-Africana rappresenterebbe la terza serie) se lo disputano le quattro squadre classificatesi al primo posto nei loro rispettivi gironi (nella fattispecie, Austria per il gruppo A, Svezia per il B, Gran Bretagna per il C, Polonia per il D). Ciononostante, la vittoria in questa fase non garantisce loro la promozione matematica, bens\u00ec soltanto la partecipazione ad un ulteriore spareggio da disputare contro le ultime della categoria superiore. Le vincitrici di questo ulteriore spareggio avranno finalmente il diritto di partecipare al Gruppo Mondiale II nel 2012.\nLe seconde classificate (Bulgaria, Ungheria, Portogallo, Romania) lottano meramente per la statistica (per i posti compresi fra il 5\u00b0 e l'8\u00b0), cosiccome le terze (Bosnia-Erzegovina, Israele, Croazia, per i posti dal 9\u00ba all'11\u00ba). A tal proposito \u00e8 da precisare che la terza del gruppo A, l'unico gruppo con tre sole squadre, partecipa agli spareggi per la retrocessione e per questo non viene considerata una terza classificata.\nLe ultime di ciascun girone (Estonia, Grecia, Paesi Bassi, Lussemburgo) lottano invece per la permanenza nel Gruppo I della zona Euro-Africana, ed evitare quindi la retrocessione alla quarta serie, costituita dal Gruppo II della zona Euro-Africana.\nL'unica nazione a non disputare alcuno spareggio \u00e8 Israele, terza nel Pool C. A causa del numero dispari di squadre, infatti, le terze in classifica risultano essere solo tre, pertanto si \u00e8 deciso di assegnare direttamente alla migliore terza (Israele per differenza set) il 9\u00ba posto finale. Bosnia-Erzegovina e Croazia, pertanto, si sfidano per il 10\u00ba-11\u00ba posto."}
{"id": "3881757", "revid": "22475", "url": "https://it.wikipedia.org/wiki?curid=3881757", "title": "Chiavistello", "text": "Il chiavistello, (nel linguaggio comune anche \"catenaccio\"), \u00e8 la parte della serratura che scorrendo nella sua sede, o ruotando, va ad impegnarsi (o a disimpegnarsi) nel laccio o nella gola che blocca la parte mobile.\nEra utilizzato gi\u00e0 al tempo degli Antichi Egizi per la chiusura di porte, sebbene in forma molto rudimentale. Sono utilizzati per bloccare parti mobili quali porte, ante, slitte ad una parte fissa genericamente detta telaio. Possono essere mossi manualmente o tramite meccanismi quali serrature."}
{"id": "3881761", "revid": "2373", "url": "https://it.wikipedia.org/wiki?curid=3881761", "title": "MENA", "text": "Il termine MENA (Middle East and North Africa) \u00e8 un acronimo di \"Medio Oriente e Nord Africa\", spesso usato da accademici, pianificatori militari ed economisti.\nIl termine si riferisce ad un'ampia regione, estesa dal Marocco all'Iran,\nche include la maggior parte sia degli Stati mediorientali che del Maghreb.\nIl termine \u00e8 sinonimo di Grande Medio Oriente (quest'ultimo, per\u00f2, ricomprende a volte Pakistan e/o Afghanistan)\nLa popolazione della regione MENA, secondo la sua estensione minima, \u00e8 di circa 381 milioni di persone, circa il 6% della popolazione totale del Mondo. Per la sua estensione massima, la popolazione \u00e8 di circa 523 milioni."}
{"id": "3881765", "revid": "212348", "url": "https://it.wikipedia.org/wiki?curid=3881765", "title": "Medaglia dell'Indipendenza delle Fiji", "text": ""}
{"id": "3881766", "revid": "1442080", "url": "https://it.wikipedia.org/wiki?curid=3881766", "title": "Vicente Gonz\u00e1lez", "text": "Biografia.\nNato a Mendoza, aveva tre fratelli calciatori come lui: Julio, Carlos ed Emilio.\nCaratteristiche tecniche.\nGiocava come ala sinistra. Era magro, di statura media e aveva un fisico tonico; era dotato di rapidit\u00e0 e potenza, doti fisiche cui andava ad aggiungersi l'abilit\u00e0 tecnica. Ricopr\u00ec anche il ruolo di interno sinistro.\nCarriera.\nClub.\nGonz\u00e1lez inizi\u00f2 a giocare a calcio nel Gutenberg Football Club, militando nella \"Cuarta Divisi\u00f3n\", una delle formazioni giovanili. Giocando per questa squadra si mise in evidenza, e venne notato dai tecnici del Gimnasia y Esgrima di Mendoza: pass\u00f2 dunque a tale club. Fu promosso in prima squadra insieme ai fratelli Emilio e Julio; nel 1921 la divisione tra federazioni calcistiche a Mendoza port\u00f2 il Gimnasia a disputare partite d'esibizione contro formazioni di Buenos Aires: giocando contro Hurac\u00e1n e Boca Juniors risalt\u00f2 per le sue abilit\u00e0, tanto da guadagnarsi la convocazione in Nazionale. Prosegu\u00ec nel Gimnasia fino al 1925, anno in cui lui e Julio furono acquistati dall'Independiente Rivadavia, il cui presidente Bautista Gargantini corrispose loro un piccolo emolumento; di fatto, fu uno dei primi esempi di professionismo nel calcio argentino, giacch\u00e9 il dilettantismo allora in vigore non permetteva di pagare i calciatori. Rimase per alcuni anni all'Independiente, e nel 1930 pass\u00f2 a disputare il campionato nazionale per la prima volta, trasferendosi allo Sportivo Palermo insieme ai fratelli Carlos e Julio, rispettivamente ala destra e interno destro. Esord\u00ec nel torneo l'8 marzo 1931, alla 30\u00aa giornata, giocando contro l'Hurac\u00e1n; in 5 partite segn\u00f2 3 volte. In seguito torn\u00f2 a militare in massima serie con Independiente (Avellaneda) e Ferro Carril Oeste, tra il 1932 e il 1933.\nNazionale.\nPrese parte al Sudamericano 1921 a Buenos Aires: debutt\u00f2 il 16 ottobre contro il all'Estadio Iriarte y Luzuriaga. Gioc\u00f2 poi la sua seconda e ultima partita in Nazionale contro l'Uruguay: la rete decisiva di Libonatti in tale incontro fu favorita da un'azione dello stesso Gonz\u00e1lez."}
{"id": "3881768", "revid": "767487", "url": "https://it.wikipedia.org/wiki?curid=3881768", "title": "\u00c2ngelo Martins", "text": "Caratteristiche tecniche.\nGiocava nel ruolo di terzino sinistro.\nCarriera.\nCon la maglia del Benfica vinse sette campionati portoghesi (1954-1955, 1956-1957, 1959-1960, 1960-1961, 1962-1963, 1963-1964 e 1964-1965), cinque Coppe di Portogallo (1952-1953, 1954-1955, 1956-1957, 1961-1962 e 1963-1964) e due Coppe dei Campioni (1960-1961 e 1961-1962)."}
{"id": "3881769", "revid": "1494169", "url": "https://it.wikipedia.org/wiki?curid=3881769", "title": "\u00c2ngelo", "text": ""}
{"id": "3881784", "revid": "287204", "url": "https://it.wikipedia.org/wiki?curid=3881784", "title": "Mario Jo\u00e3o", "text": ""}
{"id": "3881790", "revid": "247222", "url": "https://it.wikipedia.org/wiki?curid=3881790", "title": "Liceo Ginnasio Statale Empedocle", "text": ""}
{"id": "3881796", "revid": "1573940", "url": "https://it.wikipedia.org/wiki?curid=3881796", "title": "Adetomyrma venatrix", "text": "Adetomyrma venatrix () \u00e8 una formica della sottofamiglia Amblyoponinae, endemica del Madagascar. \u00c8 l'unica specie del genere Adetomyrma.\nDescrizione.\nI maschi sono dotati di ali e sono di colore arancione-bruno; le operaie, prive di occhi, lunghe circa 1,5-2,0\u00a0mm, attere, sono di un colore pi\u00f9 pallido rispetto ai maschi, mentre la regina, anch'essa priva di ali, \u00e8 di colore giallo. Le larve, lunghe 2,5\u00a0mm, sono sottili, di colore bianco crema, ricurve ventralmente e ricoperte da sottili peli.\nI caratteri distintivi delle operaie di questa specie sono: l'assenza di un peziolo tra il torace e l'addome, un gastro largo ed espanso posteriormente, la presenza di tergiti e sterniti distinti e liberamente articolati, la mancanza di occhi e la presenza di un grande pungiglione (il pi\u00f9 grande, in relazione alla lunghezza del corpo, di ogni altra specie di formiche).\nTali peculiarit\u00e0, che richiamano per molti versi la morfologia dei Vespidi, fanno ritenere che questa specie si collochi tra le specie pi\u00f9 ancestrali della famiglia Formicidae.\nBiologia.\nFormano colonie di notevoli dimensioni in cui possono arrivarsi a contare sino a 10.000 operaie e multiple regine.\nLe operaie procacciano il cibo per le larve, costituito da varie specie di artropodi, stordendoli con il veleno del loro pungiglione e trasportandoli all'interno del formicaio. A loro volta si nutrono, assieme alle regine, praticando dei fori nel corpo delle larve e succhiandone l'emolinfa.Tale comportamento, comune a molte specie della sottofamiglia Amblyoponinae, \u00e8 definito come una forma di \"cannibalismo non distruttivo\", ed ha fruttato a queste formiche il soprannome di \"formiche vampiro\" (\"Dracula ant\").\nDistribuzione e habitat.\nLa specie \u00e8 endemica del Madagascar.\nColonie di queste formiche sono state trovate all'interno di tronchi in decomposizione e nella lettiera della foresta decidua secca della regione degli altopiani.\nConservazione.\n\"A. venatrix\" \u00e8 classificata dalla \"IUCN Red List\" come specie in pericolo critico di estinzione (\"Critically Endangered\")."}
{"id": "3881798", "revid": "21880", "url": "https://it.wikipedia.org/wiki?curid=3881798", "title": "Adetomyrma", "text": ""}
{"id": "3881811", "revid": "1305772", "url": "https://it.wikipedia.org/wiki?curid=3881811", "title": "Oku Ampofo", "text": "Biografia.\nOku Ampofo, nasce a Amanase in Akuapem (Ghana), ha studiato medicina a Edimburgo all'University and Royal College of Edinburgh and Glasgow tra il 1933-1939.\nNel 1939 ottiene il diploma di Dottore. Dal 1950 continua a frequentare corsi di specializzazione nell'uso di erbe mediche e medicine esotiche.\n\u00c8 da considerarsi un pioniere nell'uso della fitoterapia, e fondatore del Centro per la ricerca scientifica in medicina naturale.\nOku \u00e8 anche un attore e scultore. Ha Iniziato a realizzare sculture come un hobby durante i suoi studi medici a Edimburgo, ma successivamente raggiunse presto la fama, prima nazionale e poi internazionale.\nDi particolare rilievo \u00e8 la sua associazione la fondazione Oku Ampofo che sostiene tuttora progetti di sviluppo comunitario a vantaggio della popolazione del Ghana ed in particolare nella citt\u00e0 di Mampong-Akuapem dove per molti anni ha esercitato la sua professione di medico.\nLa Fondazione sostiene la ricerca sui medicinali vegetali selezionati e necessari per curare le malattie critiche in Ghana, Africa occidentale e nel mondo.\nAmpofo mor\u00ec nel 1998 \nPratica artistica.\nOku esegue lavori in legno duro e multi-colorati o in alternativa cemento.\nAttraverso le sue opere captiamo l'uso attento della tecnica e del materiale usato, ma anche un'ottima visualizzazione dell'inusuale bellezza artistica del mezzo utilizzato. \nIl suo corpus teorico e immaginario trae ispirazione dagli aspetti culturali e socio-religioso del modo di vita ghanese.\nMostre.\nHa esposto in Senegal, Nigeria, Inghilterra, Stati Uniti d'America, Israele, Brasile e Romania. Ha influenzato molti artisti del Ghana contemporanei, pittori, scultori e ceramisti simili.\nHa partecipato all'importante esposizione Tendances et Confrontations organizzata durante il Festival Mondial des Arts N\u00e8gres di Dakar del 1966."}
{"id": "3881820", "revid": "287204", "url": "https://it.wikipedia.org/wiki?curid=3881820", "title": "Regno di Champasak", "text": "Il Regno di Champasak fu uno Stato sovrano dal 1713 al 1946 e si trovava nei territori corrispondenti all'odierno Laos meridionale. Si separ\u00f2 dal Regno di Vientiane nel 1713 e prosper\u00f2 agli inizi del XVIII secolo. Divenne vassallo del regno siamese di Thonburi nel 1778 e fu conquistato nel 1893 dai francesi, che lo inserirono come principato nella colonia dell'Indocina francese. L'ultimo principe rinunci\u00f2 ad ogni pretesa nel 1946, firmando un accordo con cui Champasak divenne ufficialmente parte del nuovo Regno del Laos.\nFondazione.\nChampasak era in origine abitata dal popolo cham ed era chiamata Muong Champa Nakorn. Controllata in seguito dall'Impero Khmer, entr\u00f2 a far parte nel XIV secolo del Regno di Lan Xang, con il quale nel 1354 il re Fa Ngum unific\u00f2 per la prima volta le varie citt\u00e0-Stato \"(mueang)\" del popolo laotiano. Tornata nel XVI secolo sotto il controllo di sovrani di etnia khmer, fu ribattezzata Nakorn Kalah Champa Kanakhaburi e in seguito Champasak.\nAlla morte del re di Lan Xang Surigna Vongsa nel 1690, il trono di Vientiane fu usurpato da Tian Thala, che pretese invano in sposa Sumangala, la figlia del predecessore che era tornata dall'esilio vietnamita. Questa fu costretta a fuggire a sud dove diede alla luce Nokasat, un bambino avuto da un altro uomo. Finirono per stanziarsi nella provincia di Nakhon Phanom, sotto la protezione dell'influente monaco buddhista Phra Khu Nhot Keo il quale, minacciato da Tian Thala, fugg\u00ec a Champasak, dove la sovrana locale Nang Phao gli affid\u00f2 il governo della citt\u00e0.\nNel 1698, sal\u00ec al trono di Lan Xang Setthathirat II, il primo figlio di Sumangala avuto durante l'esilio vietnamita. Dissidi interni alla famiglia reale portarono nel 1707 al frazionamento di Lan Xang nei regni di Luang Prabang e Vientiane. Setthathirat II continu\u00f2 a regnare a Vientiane, sotto la cui giurisdizione rientrava Champasak. Nel 1709, le milizie del governatore della Provincia di Nakhon Phanom furono respinte a Vientiane dall'esercito reale di Setthathirat e si ritirarono, ma la provincia sarebbe rimasta indipendente per alcuni anni tagliando i collegamenti tra la capitale e le province meridionali. Ne approfittarono i governanti di Champasak, il monaco Phra Khu Nhot Keo chiam\u00f2 in citt\u00e0 Sumangala e Nokasat il quale, in virt\u00f9 della sua discendenza reale, fu proclamato nel 1713 sovrano del nuovo Regno di Champasak con il nome regale Soi Sisamut.\nGli anni dell'indipendenza.\nIl nuovo Stato era composto pi\u00f9 o meno dai territori delle odierne province di Champasak, Attapeu, Salavan e Sekong sulla riva sinistra del Mekong. Sulla riva destra comprendeva le province meridionali dell'odierno Isan, arrivando ad ovest fino ai territori della Provincia di Roi Et.\nSoi Sisamut divise il regno in province affidandone il governo ai suoi pi\u00f9 fidati collaboratori. Una statua di cristallo raffigurante il Buddha scoperta in quegli anni divenne il palladio della monarchia. Nel 1715 mor\u00ec il governatore ribelle Borom Raja di Nakhon Phanom, Setthathirat II riprese il controllo della provincia e vi pose a capo il genero di Borom Raja, mentre il figlio di quest'ultimo si rifugi\u00f2 a Champasak, che non fu attaccata dalle truppe reali e mantenne l'indipendenza. Nel 1718, Soi Sisamut invi\u00f2 3.000 dei suoi sudditi a fondare Suwannaphum, una delle prime municipalit\u00e0 laotiane nella valle del fiume Chi, nell'Altopiano di Korat. La cittadina si trova oggi nella provincia di Roi Et.\nNel 1738, alla morte di Soi Sisamut sal\u00ec al trono il figlio Sayakumane, che nomin\u00f2 primo ministro il fratellastro Chao Thammathevo. I primi 20 anni di regno di Sayakumane furono all'insegna della pace, nei 10 anni successivi il fratellastro Thammathevo avanz\u00f2 pretese sul trono che crearono seri problemi. Con la morte di Thammathevo torn\u00f2 la pace nel regno ma fu di breve durata. Il nobile Phra Vorarat di Vientiane entr\u00f2 in conflitto con il proprio re Bunsan e si rifugi\u00f2 a Champasak, dove Sayakumane gli garant\u00ec protezione. Vorarat fece anche atto di sottomissione al re Taksin del Regno di Thonburi, che aveva rifondato il Siam dopo la distruzione del Regno di Ayutthaya per mano dei birmani nel 1767.\nTributario del Siam.\nL'assassinio di Vorarat da parte di sicari inviati da Bunsan di Vientiane fu il pretesto con cui il belligerante Taksin intese punire il Regno di Champasak rendendolo vassallo del Siam nel 1778. Secondo un'altra fonte, il motivo dell'invasione siamese fu l'appoggio che Sayakumane diede al governatore ribelle di una municipalit\u00e0 nei pressi di Nakhon Ratchasima facente parte del Siam. L'attacco siamese fu guidato dai fratelli e generali Bunma e Chao Phraya Chakri, che sarebbe diventato re del Siam con il nome regale Rama I. Tra i tesori trafugati e portati in Siam vi fu la statua del Buddha di cristallo.\nCon la sconfitta subita, i territori di Champasak ad ovest del Mekong furono annessi dal Siam. Una sorte analoga sub\u00ec il Regno di Vientiane, la cui capitale fu espugnata nel 1779. Alla morte di Taksin sal\u00ec sul trono siamese nel 1782 Rama I, fondando il nuovo Regno di Rattanakosin, l'odierna Bangkok. Sayakumane mor\u00ec nel 1791 quando seppe di una grave rivolta che si era propagata nella capitale. Gli succedette Fay Na, nominato dai siamesi per aver soffocato la ribellione. Le nomine dei sovrani di Champasak durante il periodo di dominazione siamese dovevano avere il benestare della corte di Bangkok, e per due volte i siamesi imposero che fossero eletti re i comandanti militari che le avevano soffocate.\nUno dei re nominati per aver sedato una rivolta fu Chao Yo, figlio del ribelle re di Vientiane Anuvong. Chao Yo un\u00ec le truppe di Champasak alla guerra di indipendenza dal Siam intrapresa dal padre, soffocata nel sangue dalle truppe di Rama III. I sovrani che seguirono furono scelti tra i discendenti di Thammathevo. Nei decenni successivi, Champasak perse gradualmente l'autonomia concessa dai siamesi all'inizio, soprattutto con le riforme amministrative imposte dai sovrani di Bangkok Mongkut e Chulalongkorn.\nProtettorato francese e trasformazione in principato.\nA seguito della sconfitta nella guerra franco-siamese, nel 1893 i siamesi dovettero cedere all'Indocina francese tutti i territori laotiani ad est del Mekong, compresa la maggior parte del Regno di Champasak. Sotto il dominio francese, Champasak fu amministrata direttamente dai residenti francesi e i membri della famiglia reale spogliati di molti dei loro privilegi, a differenza di Luang Prabang dove il re locale mantenne molte delle proprie prerogative.\nGli ultimi sovrano che regnarono con la carica di re furono Kham Souk ed il figlio e successore Ratsadanay. Quest'ultimo fu trasformato in principe. Nel 1904, i francesi ottennero dal Siam anche i territori ad ovest del Mekong persi da Champasak nel 1778. Ai principi di Champasak fu affidata dai francesi la carica di governatori provinciali.\nFine del principato.\nLo Stato fu definitivamente abolito nel 1948, quando il suo territorio venne incorporato nel neonato Regno del Laos, retto da una monarchia costituzionale affidata al re di Luang Prabang Sisavang Vong. L'ultimo sovrano di Champasak fu il principe Boun Oum, gi\u00e0 capo della resistenza antigiapponese, che nel 1946 accett\u00f2 l'integrazione del principato nel nuovo Stato ed in cambio fu nominato ispettore generale del regno, la terza carica statale dopo quella del re e del principe ereditario.\nIn seguito Boun Oum fu a capo della fazione nazionalista anti-comunista e filo-occidentale del regno, di cui fu pi\u00f9 volte primo ministro negli anni della guerra civile laotiana (1953-1975), contrapponendosi ai comunisti di Souphanouvong e ai \"neutralisti\" di Souvanna Phouma, i principi, tra loro fratellastri, cugini del re Savang Vatthana. Il conflitto, considerato il fronte occidentale della guerra del Vietnam, si risolse nel 1975 con la vittoria delle truppe nord-vietnamite affiancate dai guerriglieri comunisti del Pathet Lao appoggiati dagli aiuti sovietici. Dopo tale evento, Boun Oum e i suoi discendenti furono costretti all'esilio."}
{"id": "3881821", "revid": "1870058", "url": "https://it.wikipedia.org/wiki?curid=3881821", "title": "Get Sleazy Tour", "text": "Il Get Sleazy Tour \u00e8 il primo tour mondiale della cantante statunitense Kesha. \n\u00c8 stato confermato l'8 novembre 2010 e ha toccato Nord e Sud America, Australia ed Europa. Erano previste anche delle tappe in Asia, ma a causa del maremoto che ha colpito il Giappone, esse sono state eliminate. Tuttavia, per compensare, la cantante ha aggiunto nuovi concerti in Regno Unito e Stati Uniti.\nIl tour \u00e8 iniziato il 15 febbraio 2011 a Portland, nell'Oregon, e si \u00e8 concluso definitivamente il 29 settembre dello stesso anno a Rio de Janeiro.\nIn linea di massima, il tour ha ricevuto critiche positive, specialmente per la voce della cantante che \u00e8 stata lodata, anche se in alcune canzoni, diversi critici sostengono che abbia utilizzato molto l'effetto dell'Auto-Tune. La presenza scenografica di Kesha \u00e8 stata particolarmente elogiata, al contrario, alcuni dei suoi ospiti, come Beardo, sono stati descritti come bizzarri e ridicoli.\nApri concerto.\nIn alcune tappe del \"Get Sleazy Tour\" Kesha \u00e8 stata affiancata da alcuni cantanti come apri concerto."}
{"id": "3881823", "revid": "36426", "url": "https://it.wikipedia.org/wiki?curid=3881823", "title": "Diadoumeno", "text": ""}
{"id": "3881824", "revid": "767487", "url": "https://it.wikipedia.org/wiki?curid=3881824", "title": "Giulio Pace", "text": "Biografia.\nGiulio Pace nacque a Vicenza, nel borgo Berga, e studi\u00f2 filosofia e diritto all'Universit\u00e0 di Padova, dove fu allievo di Jacopo Menochio e Guido Panciroli. Ader\u00ec in giovane et\u00e0 alla religione riformata e nel 1574, intimorito dagli ammonimenti delle autorit\u00e0 religiose patavine, si rifugi\u00f2 a Ginevra, il principale centro del Calvinismo. L'anno successivo divenne professore; conoscitore della lingua greca antica tradusse Aristotele in latino (\"In Porphyrii Isagogen et Aristotelis Organum: Commentarius analyticus\"). A Ginevra spos\u00f2 Isabella (o Lucrezia) Venturina, una ragazza protestante originaria di Lucca. \nNel 1585 ottenne la cattedra di diritto all'Universit\u00e0 di Heidelberg che conserv\u00f2 fino al 1594. Ad Heidelberg pronunci\u00f2 una famosa prolusione dal titolo \"De iuris civilis difficultate ac docendi methodo\". Sempre ad Heidelberg Pace fu coinvolto in una polemica con Scipione Gentili. Gentili, non avendo ottenuto nel 1587 la cattedra di \"Istituzioni\" alla quale aspirava, accus\u00f2 Pace di averlo boicottato e gli rivolse delle offese in un componimento poetico indirizzato a Ippolito Colli (\"Epos ad Hippolitum a Collibus\"). Offeso, Pace denunci\u00f2 Gentili davanti al Senato accademico, costringendolo infine a lasciare Heidelberg per Altdorf bei N\u00fcrnberg. Ebbe anch'egli fastidi con le autorit\u00e0 accademiche di Heidelberg per le sue simpatie per il Ramismo\nDal 1594 al 1619 Pace insegn\u00f2 in numerose universit\u00e0 (Sedan, Ginevra, Montpellier, N\u00eemes, Aiax, Valence). Nel 1619 rese pubblica la sua abiuria al protestantesimo; quell'anno ebbe la cattedra all'Universit\u00e0 di Padova e scrisse \"De Dominio maris Adriatici\", un'opera a favore della Repubblica di Venezia che gli valse anche il cavalierato. Nel 1621 torn\u00f2 nuovamente a Valence dove rimase fino alla morte, avvenuta all'et\u00e0 di 85 anni.\nLa sua edizione dell'Organon di Aristotele, fu inclusa in un'edizione bilingue (greco-latino) delle opere di Aristotele edita da Isaac Casaubon ed ebbe ampia diffusione soprattutto nel Nord Europa.\nNel 1595 pubblic\u00f2 a Sedan le \"Institutiones logicae\" e nel 1597 a Francoforte il suo importante commento \"In Porphyrii Isagogen et Aristotelis Organum, Commentarius Analyticus\"."}
{"id": "3881826", "revid": "187109", "url": "https://it.wikipedia.org/wiki?curid=3881826", "title": "Ingegneria telematica", "text": ""}
{"id": "3881830", "revid": "1154737", "url": "https://it.wikipedia.org/wiki?curid=3881830", "title": "Glenveagh National Park", "text": "Il Glenveagh (in gaelico irlandese \"Gleann Bheatha\", che significa \"Glen delle betulle\") \u00e8 un parco nazionale irlandese, situato nella contea di Donegal, nell'Ulster nord-occidentale.\nGeografia.\nIl parco ha un'estensione di circa 170\u00a0km quadrati, il che lo rende il secondo parco nazionale irlandese per estensione e presenta un territorio prevalentemente collinare, che comprende il Glenveagh Castle e il Lough Veagh.\nStoria.\nIl titolo di parco fu richiesto da John Adair, il quale acquis\u00ec anche una brutta reputazione, visto che sfratt\u00f2 244 degli abitanti del parco, suoi affittuari, per godere da solo dei bellissimi panorami che questo offre.\nAmbiente.\nIl parco presenta il pi\u00f9 grande branco di cervi rossi in Irlanda ed \u00e8 l'habitat anche di alcuni esemplari di aquila reale. All'interno del parco si trovano dei giardini, che presentano piante esotiche, provenienti da Cile, Tasmania e Madeira, tutte protette da frangivento di pini e rododendri ornamentali."}
{"id": "3881834", "revid": "767487", "url": "https://it.wikipedia.org/wiki?curid=3881834", "title": "Nothing's Gonna Stop Us", "text": "Nothing's Gonna Stop Us \u00e8 un singolo del gruppo rock inglese The Darkness tratto dal loro terzo album \"Hot Cakes\". \u00c8 stato pubblicato nel febbraio 2012 e ha segnato il ritorno della band, con la formazione originale, dopo lo scioglimento del 2006.\nGli autori del singolo sono Justin Hawkins, Daniel Hawkins e Chris McDougal.\nVideo.\nIl video, parzialmente animato, \u00e8 ricco di riferimenti alla storia dei Darkness e mostra anche la copertina del nuovo singolo (non ancora pubblicato in vinile). Sono presenti anche riferimenti al videoclip di \"Radio Ga Ga\" dei Queen, dei quali i Darkness sono grandi fan."}
{"id": "3881838", "revid": "697352", "url": "https://it.wikipedia.org/wiki?curid=3881838", "title": "Augusto Frigo", "text": "Biografia.\n dello stesso anno ottenne la medaglia d'argento ai Campionati italiani di Cortina. Fu questo il suo migliore risultato in carriera."}
