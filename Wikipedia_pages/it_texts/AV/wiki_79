{"id": "3881842", "revid": "767487", "url": "https://it.wikipedia.org/wiki?curid=3881842", "title": "I due Vorkosigan", "text": "I due Vorkosigan \u00e8 un romanzo di fantascienza della scrittrice statunitense Lois McMaster Bujold. Pubblicato nel 1994 e vincitore del premio Hugo per il miglior romanzo, fa parte del \"ciclo dei Vor\".\nIl protagonista del romanzo \u00e8 Mark Vorkosigan, fratello (clone genetico) di Miles Vorkosigan.\nTrama.\nMark Vorkosigan, spacciandosi per suo fratello Miles Vorkosigan anche noto come Ammiraglio Naismith, si impadronisce di una delle navi spaziali della sua flotta e di alcuni dei mercenari Dendarii, sfruttando il fatto di essere praticamente indistinguibile rispetto al fratello, da cui era stato clonato da un gruppo di terroristi.\nMark si mette alla guida dell'equipaggio verso il Gruppo Jackson, pianeta privo di governo di cui Grandi Case e Case Minori si contendono la supremazia portando avanti affari spesso illeciti. Qui la missione che Mark assegna ai Dendarii \u00e8 di liberare un gruppo di cloni dal brefotrofio di Casa Bharaputra, che alleva questi per trapiantare nei loro corpi il cervello di uomini facoltosi, che si garantiscono cos\u00ec una seconda vita quando il loro corpo naturale non \u00e8 pi\u00f9 utilizzabile.\nA causa dell'inettitudine al comando di Mark il salvataggio per\u00f2 fallisce e l'armata si trova a mal partito, asserragliata nell'edificio che dovevano liberare, circondata dalle guardie di Vasa Luigi, barone di Casa Bharaputra.\nVenuto a conoscenza dell'accaduto, Miles Naismith si precipita ad attaccare il brefotrofio con alcuni Dendarii per mettere in salvo il fratello e l'equipaggio; durante l'attacco, tuttavia, l'ammiraglio, colpito da un proiettile, muore e viene deposto in una criocamera, in modo da essere riportato in vita una volta terminato l'assalto. Grazie all'arrivo della squadra di Miles il commando riesce comunque a riorganizzarsi e fuggire dal brefotrofio, ma, nella concitazione della fuga, la criocamera contenente la salma dell'ammiraglio viene perduta.\nQuando i Dendarii si rendono conto della perdita \u00e8 troppo tardi per tornare indietro. Decidono quindi di fuggire dal pianeta e riprendere le ricerche una volta al sicuro. Arrivati su Barrayar, sar\u00e0 proprio grazie all'intelligenza di Mark che riusciranno a ritrovare l'ammiraglio."}
{"id": "3881843", "revid": "62748", "url": "https://it.wikipedia.org/wiki?curid=3881843", "title": "Polonia 1", "text": "Polonia 1 \u00e8 un canale televisivo polacco nato nel 1993, trasmette sul satellite Hotbird, via cavo nelle varie piattaforme televisive, e nella televisione terrestre in syndication con 12 emittenti televisive locali. Appartiene alla Polcast Television.\nStoria.\nDopo la caduta del regime comunista in Polonia, nacquero alcune televisioni locali che ruppero il monopolio dell'azienda radiotelevisiva statale TVP. Il 17 marzo del 1993 venne creato un canale televisivo privato nazionale chiamato \"Polonia 1\", che trasmetteva nelle frequenze di dodici emittenti locali. Esso \u00e8 stato creato dall'imprenditore sardo Nicola Grauso.\nI programmi di Polonia 1 venivano registrati in videocassette VHS e poi distribuite alle emittenti locali affiliate. La programmazione era pomeridiana (dalle 16,30 a mezzanotte) ed era costituita da telenovelas sudamericane, serie tv statunitensi e da anime, cio\u00e8 cartoni animati giapponesi, il resto della programmazione era costituito dai programmi delle emittenti affiliate.\nPolonia 1 ebbe un grande successo.\nNel 1994 partecip\u00f2 a un concorso per ottenere una frequenza per trasmettere in tutto il territorio nazionale, ma lo perse perch\u00e9 il 33% del suo capitale apparteneva ad imprenditori stranieri. \nIl 29 agosto 1994 due emittenti locali affiliate a Polonia 1 dovettero chiudere perch\u00e9 le loro frequenze dovevano essere usate per usi militari. Due settimane dopo inizi\u00f2 le trasmissioni analogiche satellitari attraverso il satellite Eutelsat, in seguito Polonia 1 per motivi legali fu costretto a trasmettere esclusivamente via satellite.\nNel febbraio 1996 Nicola Grauso vendette Polonia 1 alla societ\u00e0 Finmedia per 12 milioni di dollari.\nEmittenti affiliate.\nQuando Polonia 1 era disponibile nella televisione analogica terrestre, trasmetteva nelle frequenze delle seguenti televisioni locali:"}
{"id": "3881844", "revid": "1926649", "url": "https://it.wikipedia.org/wiki?curid=3881844", "title": "Modena Football Club 2011-2012", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 2011-2012.\nStagione.\nIl debutto stagionale del avviene il 13 agosto 2011 nel Secondo Turno della Coppa Italia allo Stadio Alberto Braglia vincendo 4-0 contro il Frosinone con la tripletta di Giuseppe Greco e il gol di Marco Turati. Al Terzo Turno, sempre in casa, sfida la , battuta per 2-1, decisive le reti di Greco e Di Gennaro.\nGli emiliani si qualificano al Quarto Turno dove incontrano il Chievo Verona e vengono sconfitti per 3-0, venendo cos\u00ec eliminati dalla competizione.\nIl campionato inizia con due sconfitte consecutive contro la e il .\nIl 14 novembre 2011 dopo la sconfitta interna contro l'Empoli l'allenatore Cristiano Bergodi viene esonerato. Al suo posto viene chiamato l'allenatore della Primavera Agatino Cuttone, che esordisce nel pareggio esterno per 2-2 contro la Juve Stabia. Ma una serie di risultati negativi (tra cui la sconfitta a Verona ed il pareggio interno con la Reggina) obbligheranno la societ\u00e0 emiliana a richiamare lo stesso Bergodi, che guider\u00e0 positivamente la squadra fino alla fine del campionato.\nOrganigramma societario.\nArea direttiva\nArea organizzativa\nArea comunicazione e marketing\nArea tecnica\nArea sanitaria"}
{"id": "3881845", "revid": "729019", "url": "https://it.wikipedia.org/wiki?curid=3881845", "title": "Linea Sillim", "text": "La Linea Sillim (\uc2e0\ub9bc\uc120, \u65b0\u6797\u7dda, \"Sillim-seon\") della metropolitana di Seul sar\u00e0 una linea di metropolitana leggera che nel 2022 aprir\u00e0 il servizio nella zona sud della citt\u00e0 di Seul. Il 3 febbraio 2017 sono iniziati i lavori di costruzione.\nCaratteristiche tecniche.\nSulla linea circoleranno treni a guida automatica di tipo metropolitana su gomma da 3 casse, con una capienza di 237 persone a convoglio. L'alimentazione avverr\u00e0 a terza rotaia, in corrente continua a .\nStazioni.\nLa seguente lista di stazioni previste potrebbe subire modifiche nel progetto definitivo. Sono ordinate da sud a nord:\nDalla stazione di Boramae Park si diramer\u00e0 una linea secondaria, con le seguenti fermate: Sindaebang (interscambio con Linea 2), Nangoksageori, Miseong, Nangok e Nanhyang."}
{"id": "3881853", "revid": "181541", "url": "https://it.wikipedia.org/wiki?curid=3881853", "title": "SAFSTOR", "text": ""}
{"id": "3881854", "revid": "181541", "url": "https://it.wikipedia.org/wiki?curid=3881854", "title": "In smantellamento", "text": ""}
{"id": "3881857", "revid": "181541", "url": "https://it.wikipedia.org/wiki?curid=3881857", "title": "Tombamento", "text": ""}
{"id": "3881858", "revid": "200679", "url": "https://it.wikipedia.org/wiki?curid=3881858", "title": "Bob Van Der Howen", "text": ""}
{"id": "3881860", "revid": "195739", "url": "https://it.wikipedia.org/wiki?curid=3881860", "title": "Disoccupato", "text": ""}
{"id": "3881863", "revid": "547034", "url": "https://it.wikipedia.org/wiki?curid=3881863", "title": "Tele 5 (Polonia)", "text": "Tele 5 \u00e8 un canale televisivo polacco appartenente alla Polcast Television. Nato nel 1998 col nome di Super1, nel 2002 venne rinominato in Tele 5. Trasmette sul satellite Hotbird e sulle piattaforme della televisione via cavo."}
{"id": "3881868", "revid": "466539", "url": "https://it.wikipedia.org/wiki?curid=3881868", "title": "Bob van der Houven", "text": ""}
{"id": "3881879", "revid": "17654", "url": "https://it.wikipedia.org/wiki?curid=3881879", "title": "Super1", "text": ""}
{"id": "3881886", "revid": "253269", "url": "https://it.wikipedia.org/wiki?curid=3881886", "title": "Adele Sandrock", "text": "Biografia.\nInfanzia e giovent\u00f9.\nAdele Sandrock nacque nei Paesi Bassi e crebbe a Rotterdam, sua citt\u00e0 natale, e a Berlino. Sua madre Nans ten Hagen (1833\u20131917) era un'attrice olandese, suo padre Eduard Othello Sandrock (1834-1897), un commerciante tedesco. Il pittore e scrittore Christian Sandrock (1862\u22121924) e Wilhelmine Sandrock (1861-1948), anche lei attrice, erano i suoi fratelli.\nDa ragazza, poco interessata allo studio, venne espulsa da scuola per le sue assenze ingiustificate. Amava invece, come sua madre, il teatro. Nel 1878, debutt\u00f2 all'Urania, una sala dei sobborghi berlinesi, interpretando la parte di Selma in \"Mutter und Sohn\", una commedia di Charlotte Birch-Pfeiffer.\nIn un teatro di Berlino vide uno spettacolo dei Meininger, restando affascinata dal loro stile recitativo. Prese allora del denaro per poter andare a Meiningen a recitare nel ruolo di Luisa in \"Kabale und Liebe\" di Schiller. Il suo talento fece colpo e le venne offerto un contratto triennale. Negli anni seguenti, recit\u00f2 a Mosca, Budapest e Wiener Neustadt attirando l'attenzione anche di Adolph L\u2019Arronge.\nVienna e Berlino.\nLa svolta nella sua carriera avvenne nel 1889, quando ebbe il ruolo da protagonista nell\"'Affare Cl\u00e9menceau\" al Theater an der Wien. Grande attrice drammatica classica, suoi punti di forza divennero anche le sue interpretazioni nei drammi di autori contemporanei come Henrik Ibsen o Arthur Schnitzler con cui Adele Sandrock ebbe una turbolenta relazione durata due anni.\nA Vienna, Sandrock divent\u00f2 una stella delle scene teatrali. Al tempo in cui lo scrittore Alexander Roda Roda era suo amante, fu coinvolta in uno scandalo per violazione di contratto. Dal 1895 al 1898, lei e la sorella maggiore Wilhelmine Sandrock, lavorarono all'Hofburgtheater per poi andare in tourn\u00e9e in Europa. Dal 1902 al 1905, ritorn\u00f2 a recitare a Vienna al Deutschen Volkstheater, ma senza pi\u00f9 raggiungere il successo degli anni precedenti. \nNel 1905, si trasfer\u00ec a Berlino, dove recit\u00f2 con Max Reinhardt. Qui, dovette confrontarsi - lei che apparteneva a un modo di fare teatro del passato - con le nuove idee che stavano prendendo piede per opera di Reinhardt. L'attrice, tuttavia, impar\u00f2 a mettere a profitto il suo antiquato modo di recitare riuscendo a creare dei personaggi che deliziavano il pubblico. Come la Lady Bracknell de \"L'importanza di chiamarsi Ernesto\" che, con la sua pronuncia vecchio stile e il suo parlare ad alta voce, connotava il carattere snob e sopra le righe del personaggio di Wilde.\nCarriera cinematografica.\nLa sua carriera teatrale conobbe una pausa nel 1910. L'anno seguente inizi\u00f2 a recitare per il cinema, esordendo nel cortometraggio \"Marianne, ein Weib aus dem Volk\" insieme a Henny Porten. Le sue ultime interpretazioni teatrali le avevano dato una nuova popolarit\u00e0 che lei gest\u00ec, trasferendo quel modo di recitare nei suoi ruoli cinematografici. Poteva essere una regina o una nonna: in pi\u00f9 di centocinquanta film, incarn\u00f2 il personaggio di donna prepotente ed egocentrica, una vecchia dama indomita, la suocera per eccellenza del cinema tedesco.\nMorte.\nIl 30 agosto 1937, Adele Sandrock mor\u00ec sedici mesi dopo un incidente accaduto a Berlino. In seguito, fu sepolta a Vienna (Cimitero protestantico Matzleinsdorf)."}
{"id": "3881890", "revid": "442848", "url": "https://it.wikipedia.org/wiki?curid=3881890", "title": "Lough Derg (Donegal)", "text": "Il Lough Derg (in gaelico irlandese \"Loch Dearg\") \u00e8 un piccolo lago della contea di Donegal, Repubblica d'Irlanda. Si trova a circa 7 km a nord del villaggio di confine con l'Irlanda del Nord di Pettigoe. \u00c8 famoso per la presenza del St Patrick's Purgatory, un luogo di pellegrinaggio ascetico nel monastero dei canonici regolari situato su un'isola del lago: la Station Island.\nIl lago ha una superficie di 890 ettari, 8,9 km quadrati, ma \u00e8 poco profondo, il che lo rende pericoloso durante il maltempo.\nNonostante le piccole dimensioni \u00e8 abbastanza apprezzato dai pescatori, che possono pescarvi buone quantit\u00e0 di lucci, trote e pesce persico."}
{"id": "3881892", "revid": "1543377", "url": "https://it.wikipedia.org/wiki?curid=3881892", "title": "Colonia Jard\u00edn", "text": "Colonia Jard\u00edn \u00e8 una stazione della linea 10 della metropolitana di Madrid. \u00c8 anche capolinea delle linee ML2 e ML3 della metropolitana leggera. Si trova sotto \"Carretera de Carabanchel a Aravaca\" nel distretto Latina.\nRispetto alla linea 10, i binari delle due linee metropolitane leggere si trovano a un piano superiore.\nStoria.\nLa stazione \u00e8 stata inaugurata nel 2002, per la linea 10, e il 27 luglio 2007 fu resa disponibile la parte che da servizio alle due linee della metropolitana leggera. La stazione \u00e8 stata capolinea della linea 10 fino a quando venne attivato il tratto che porta la linea 10 fino a Puerta del Sur. La stazione fu il capolinea della linea 10 fino all'apertura del proluganmento fino a Puerta del Sur, nel comune di Alcorc\u00f3n.\nA seguito di lavori, nel 2014, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3881894", "revid": "111436347", "url": "https://it.wikipedia.org/wiki?curid=3881894", "title": "Hermann David Salomon Corrodi", "text": "Biografia.\nFiglio del pittore svizzero Salomon Corrodi - artista preferito dallo zar Nicola I - fece i suoi studi di arte, come suo fratello Arnold, guidato dal genitore, per poi completarli dapprima a Ginevra, sotto la guida di Alexandre Calame, e poi presso l'Accademia di San Luca a Roma, dove suo padre era docente e membro onorario. La sua formazione artistica, pertanto, fu molto influenzata dall'impostazione paterna, che mirava ad educare entrambi i figli alla \"pittura secondo natura\", con particolare attenzione agli effetti della luce e al gioco dei colori.\nHermann Corrodi, terminati gli studi, viaggi\u00f2 moltissimo in tutta Europa, conoscendo molte persone influenti e allacciando, tramite queste, rapporti con le corti europee e con importanti personaggi che erano dei potenziali committenti.\nL'arte di Corrodi \u00e8 incentrata su paesaggi e vedute, e, dopo i suoi viaggi in Turchia, Siria ed Egitto, anche su soggetti orientali. Gran parte delle sue opere sono andate perse o si trovano in collezioni private. Per questo motivo \u00e8 molto difficile realizzare un catalogo della sua attivit\u00e0 artistica.\nNel 1872 si rec\u00f2 col fratello a Parigi, dove i due conobbero Meissonier e G\u00e9r\u00f4me, e quindi a Londra, ospiti di Alma-Tadema. Poco dopo furono a Monaco, e nel 1873 a Capri e a Vienna, dove Hermann vinse la medaglia d'oro all'esposizione annuale per il quadro \"Bosco di pini\".\nNel 1874 suo fratello Arnold, con cui condivideva lo studio, mor\u00ec. Prostrato dal lutto, Hermann si chiuse in s\u00e9 e smise di dipingere per due anni. Ma nel 1876 si riprese, si spos\u00f2 e ricominci\u00f2 la sua attivit\u00e0 artistica ed i viaggi, visitando Istanbul, la Siria, l'Egitto, il Montenegro e la Corsica.\nFu artista molto apprezzato, soprattutto come pittore orientalista, e le sue opere vennero acquistate da Guglielmo II e dalla famiglia reale inglese. Per anni divise la sua vita fra Roma, d'inverno (dove abitava al n\u00b0 3 di Salita San Sebastianello), e Baden-Baden o Homburg in estate.\nNel 1893 l'Accademia di San Luca, dove insegnava, gli assegn\u00f2 il titolo onorifico di \"Accademico emerito\".\nMor\u00ec a Roma, a 61 anni, senza discendenti."}
{"id": "3881896", "revid": "729795", "url": "https://it.wikipedia.org/wiki?curid=3881896", "title": "Gradi dell'Armata popolare jugoslava", "text": "Gradi.\nQuesta tabella mostra la struttura dei gradi in uso presso l'Armata popolare iugoslava tra il 1945 e il 1991/1992 prima della dissoluzione della Iugoslavia."}
{"id": "3881900", "revid": "46980734", "url": "https://it.wikipedia.org/wiki?curid=3881900", "title": "Antonio Sebastiano Minturno", "text": ""}
{"id": "3881930", "revid": "767487", "url": "https://it.wikipedia.org/wiki?curid=3881930", "title": "Rolan de la Cruz", "text": ""}
{"id": "3881951", "revid": "1318658", "url": "https://it.wikipedia.org/wiki?curid=3881951", "title": "Codex Egberti", "text": "Il Codex Egberti \u00e8 un'evangelistario, opera di miniatura ottoniana, che venne realizzato fra il 980 ed il 993 nello \"Scriptorium\" dell'Abbazia di Reichenau, per conto dell'arcivescovo di Treviri Egberto. \u00c8 la pi\u00f9 antica rappresentazione grafica del ciclo della vita di Cristo di quelle a noi pervenute.\nInsieme con altre famose opere manoscritte dello \"Scriptorium\" dell'Abbazia di Reichenau, esso fu inserito nel 2004 dall'UNESCO nell'Elenco delle Memorie del mondo.\nDescrizione.\nIl manoscritto consta di 165 fogli in pergamena con 60 preziose miniature. Sette di queste furono realizzate dal miniaturista noto come \"Maestro del Registrum Gregorii\", allora attivo in Treviri, ed il cui nome non \u00e8 noto.\nNel 1380 il \"Codex Egberti\" serv\u00ec come modello alla pericope dell'arcivescovo di Treviri, Kuno von Falkenstein.\nStoria.\nIl libro venne usato come testo liturgico nella chiesa di San Paolo a Treviri fino al XVIII secolo, essendo stato dato in dono ancora da Egberto di Treviri. Dal 1810 \u00e8 conservato nella Biblioteca Nazionale di Treviri (Registrato Ms. 24).\nDurante la seconda guerra mondiale il codice si trov\u00f2 dapprima in una galleria a prova di bomba nel quartiere Pallien di Treviri, ma nel settembre del 1944, per metterlo al sicuro dall'imminente arrivo delle truppe americane, venne portato nella biblioteca dell'Universit\u00e0 di Gie\u00dfen. Quando l'11 dicembre questa venne quasi totalmente distrutta da un bombardamento alleato, le parti sopravvissute furono trasferite in una casa parrocchiale di Elkerhausen, presso Weilburg. Il 15 maggio esse furono riportate a Treviri da una delegazione della citt\u00e0 con un mezzo antincendio.\nNel 2000 i fogli del manoscritto furono restaurati in un Istituto Tecnico Superiore di Colonia\nCopie.\nNel 1960 comparve la prima edizione in copia del \"Codex Egberti\" in una tiratura limitata ad 800 esemplari. Edita dal Dr. Hubert Schiel nell'Alkuin-Verlag AG di Basilea, questa edizione comprendeva i 165 fogli del manoscritto ed un testo dettagliato.\nNel 2005 una casa editrice di Lucerna mise sul mercato una edizione del manoscritto in tiratura limitata a 980 esemplari. Le pagine di pergamena sono disponibili in una versione su CD.\nEsposizione.\nDal 27 aprile 2005 fino all'8 gennaio 2006 venne esposto al pubblico in una sala della Biblioteca Nazionale in Treviri. Poich\u00e9 il Codice era allora ancora scomposto in singoli fogli, a causa della concomitante opera di restauro, la mostra venne divisa in tre parti, per poter fornire una visione generale. Ogni tre mesi venivano esposti a rotazione 20 fogli doppi in originale e gli altri in copia. Dopo la mostra, visitata da 17.000, persone con un introito di 147.000 Euro, i fogli vennero nuovamente assemblati in un libro.\nBibliografia.\nin tedesco:"}
{"id": "3881956", "revid": "1543377", "url": "https://it.wikipedia.org/wiki?curid=3881956", "title": "Lennon-McCartney", "text": "Lennon-McCartney o Lennon/McCartney \u00e8 la firma comune cui sono accreditati commercialmente tutti i brani composti da uno o entrambi tra John Lennon e Paul McCartney durante l'esistenza dei Beatles (1960-1970).\nNel corso della vita artistica del gruppo talora la firma congiunta contrassegn\u00f2 brani composti solo da Lennon (per esempio \"Girl\", \"I Feel Fine\", \"Julia\", \"The Ballad of John and Yoko\", \"Come Together\") o da McCartney (\"Here, There and Everywhere\", \"Eleanor Rigby\", \"Yesterday\", \"When I'm Sixty-Four\", \"I Will\", \"Back in the U.S.S.R.\"), anche se frequenti furono le collaborazioni pi\u00f9 o meno paritarie (\"Help!\", \"I Want to Hold Your Hand\", \"In My Life\", \"Eight Days a Week\", \"Getting Better\", \"A Day in the Life\").\nL'elemento di discontinuit\u00e0 rispetto alle coppie musicali fino ad allora in voga era che essa non era composta da un compositore e da un paroliere, ma entrambi erano versatili autori di testi e musica.\nJohn Lennon e Paul McCartney si incontrarono per la prima volta a Liverpool nel luglio 1957 e iniziarono rapidamente a comporre canzoni insieme, affinando le loro competenze progressivamente, sostenendo di aver scritto centinaia di canzoni prima della carriera discografica dei Beatles. Si accordarono di accreditare tutte le loro composizioni insieme al partner, qualunque fosse l'autore principale. Originariamente, l'ordine di assegnazione utilizzato fu \"McCartney-Lennon\" come si pu\u00f2 evincere dal primo album, \"Please Please Me\" e dal singolo \"From Me to You\". Tuttavia, a partire dal secondo album del gruppo, \"With The Beatles\", si decise di invertire la posizione dei due cognomi, per scopi commerciali. La capacit\u00e0 di scrivere canzoni in coppia fu innovativa e creativa, e aument\u00f2 la popolarit\u00e0 dei Beatles quasi istantaneamente.\nNel corso del tempo, il duo di scrittura si evolse attraverso varie esperienze: il loro lavoro approfond\u00ec e arricch\u00ec molti brani, portando i Beatles sul trono della scena musicale contemporanea, con album quali \"Help!\", \"Rubber Soul\", \"Revolver\" e \"Sgt. Pepper's Lonely Hearts Club Band\". Dopo le innovazioni in termine di creativit\u00e0, composizione e strumentazione, con l'EP \"Magical Mistery Tour\", fu prodotto il doppio album \"The Beatles\", in cui aument\u00f2 l'individualismo dei componenti e soprattutto quello di Lennon e McCartney, i quali nonostante tutto condivisero ancora l'accredito delle canzoni. Questo fece nascere ulteriori tensioni all'interno del gruppo, che realizz\u00f2 gli ultimi due album, \"Let It Be\" e \"Abbey Road\", in un ambiente pi\u00f9 scontroso.\nStoria.\nCompositori di rock (1957-1964).\nFormazione del duo.\nPaul McCartney incontr\u00f2 John Lennon, insieme al suo gruppo skiffle, i Quarrymen, per la prima volta a una festa parrocchiale a Woolton, il 6 luglio 1957. McCartney fu presentato a Lennon da un amico comune, Ivan Vaughan. Nonostante la sua giovinezza, McCartney stup\u00ec il gruppo quando interpret\u00f2 alla chitarra gli standard del rock, tra cui \"Twenty Flight Rock\" di Eddie Cochran. Poco dopo, McCartney si un\u00ec ai Quarrymen. La loro amicizia prese una nuova svolta nel 1958 quando la madre di Lennon, Julia, mor\u00ec in un incidente; McCartney aveva perso infatti sua madre per un due anni prima e questo rafforz\u00f2 il legame che un\u00ec i due ragazzi.\nFin dai primi giorni della loro amicizia, i due giovani musicisti si ritrovano nelle rispettive case ad ascoltare i loro idoli americani di rock and roll cercando di imparare gli accordi e i testi, e discutendo. McCartney, che fin dalla giovinezza componeva, propose all'amico di realizzare delle canzoni. Iniziarono quindi, seduti con le loro chitarre e guardandosi faccia a faccia, a comporre. Rapidamente, iniziarono a segnare nei quaderni di scuola i titoli scrivendo \u00abUna [composizione] Lennon-McCartney originale\u00bb. Componevano scambiandosi proposte e idee, finch\u00e9 la canzone non veniva fuori. Queste composizioni fatte in casa, vennero soprannominate \u00abprime cento\u00bb.\nMa fu verso la fine del periodo dei concerti ad Amburgo, nel '60 e '61, che il gruppo cominci\u00f2 ad interpretare regolarmente composizioni originali. Nell'audizione per la EMI del '62, il gruppo non esit\u00f2 ad interpretare tre composizioni originali che costituiranno parte del loro repertorio. Una volta messi sotto contratto, i Beatles dovettero registrare il loro primo singolo a settembre. George Martin opt\u00f2 per una reinterpretazione di \"How Do You Do It?\" di Mitch Murray; Lennon e McCartney, nonostante avessero gi\u00e0 registrato il brano, insistettero per una loro composizione; Martin cambi\u00f2 idea e accett\u00f2, cos\u00ec \"Love Me Do\" divenne il primo singolo dei Beatles.\nIl dominio di Lennon.\nDurante i primi due anni in studio dei Beatles, la partnership tra Lennon e McCartney fu pi\u00f9 salda. Scrissero infatti molte canzoni a quattro mani anche in termini di singoli, come \"From Me to You\", \"She Loves You\" e \"I Want to Hold Your Hand\". Riguardo quest'ultima, Lennon osserv\u00f2: \u00abPaul ha suonato quest'accordo e gli ho detto: \u00ab\u00c8 questo! Ripetilo!\u00bb. A quei tempi lavoravano proprio cos\u00ec, suonando l'uno sotto il naso dell'altro\u00bb. Nonostante McCartney scrivesse canzoni notevoli, erano molto pi\u00f9 numerose quelle di Lennon che, nell'album \"A Hard Day's Night\", scrisse dieci delle tredici canzoni. John fu anche innovativo nei brani, scrivendo le prime canzoni introspettive come \"No Reply\" e \"I'm a Loser\".\nNel 1964, i Beatles ebbero la loro prima esperienza con la marijuana, alla quale furono introdotti da Bob Dylan durante il tour statunitense. Dylan fraintese erroneamente il testo di \"I Want To Hold Your Hand\", scambiando \u00abI can't hide\u00bb in \u00abI get high\u00bb. Lo stesso anno, Harrison e Lennon ebbero la loro prima esperienza con l'LSD, senza esserne coscienti; Lennon in seguito ne diventer\u00e0 un consumatore regolare. La sostanza psichedelica eserciter\u00e0 un'influenza notevole nelle composizioni del duo.\nL'evoluzione artistica (1965-1967).\nIl punto di svolta nel 1965.\nIl 1965 fu un anno cruciale per i Beatles che, con i due album \"Help!\" e \"Rubber Soul\", passarono dal pop-rock, in cui i soggetti delle loro canzoni erano esclusivamente le ragazze e l'amore, a uno stile che si discosta dai canoni tradizionali del genere, utilizzando strumenti a quei tempi inediti nelle tracce e sviluppando nel contempo diverse tecniche per la registrazione in studio. Gran parte delle composizioni di Lennon, il cui contributo all'album \u00e8 sempre notevole, risentono di una potente influenza da parte di Bob Dylan. McCartney invece, per la prima volta nella storia dei Beatles, compose e registr\u00f2 interamente da solo (accompagnato da un quartetto d'archi) \"Yesterday\". Il brano rimase tuttavia accreditato a Lennon-McCartney per il bene della coesione del gruppo.\nL'uguaglianza dei compositori \u00e8 dimostrata nel 1966 quando, nel singolo da pubblicare, si propose il problema del lato A. Sia Lennon che McCartney consideravano le proprie canzoni da lato A (rispettivamente \"Day Tripper\" e \"We Can Work It Out\"). Decisero quindi di inventare l'originale concetto del doppio lato A, ponendo le canzoni in parit\u00e0 qualitativa.\nL'esperienza psichedelica.\nNel 1966 il linguaggio musicale dei Beatles si allarg\u00f2. Harrison si interess\u00f2 alla musica e al mondo indiano, mentre McCartney coltiv\u00f2 un enorme interesse per la musica d'avanguardia e la musica contemporanea (tra cui John Cage e Karlheinz Stockhausen).\nCon l'album Revolver entrambi i compositori raggiunsero una nuova fase, con un album particolarmente innovativo sia per la variet\u00e0 degli strumenti utilizzati (gli effetti sonori di \"Tomorrow Never Knows\", l'orchestra d'archi di \"Eleanor Rigby\") e sia per i testi. L'autore di questa innovazione \u00e8 ancora una volta Lennon, tuttavia McCartney offrir\u00e0 il suo contributo con i tape-loops a \"Tomorrow Never Knows\" e l'introduzione di mellotron di \"Strawberry Fields Forever\". Entrambi sono ancora in grado di competere musicalmente: per il primo singolo del 1967, ognuno imponendo la propria visione della sua giovinezza a Liverpool, si pubblic\u00f2 il secondo doppio lato A: \"Strawberry Fields Forever\"/\"Penny Lane\".\nL'influenza dell'LSD in Lennon divenne sempre pi\u00f9 forte, a tal punto da comporre canzoni dall'atmosfera psichedelica, con strutture complesse e poliritmi; la droga lo spinse anche a lasciare in maggior misura a McCartney il compito di tenere saldo il gruppo (che si sarebbe potuto sciogliere dopo \"Sgt. Pepper's Lonely Hearts Club Band\" per la morte del manager Brian Epstein). Infatti Paul, dopo \"Sgt. Pepper\", decise di avanzare l'idea dell'album-film \"Magical Mystery Tour\", poich\u00e9 il complesso era temporaneamente inattivo. Alcune canzoni sono comunque ancora frutto della collaborazione Lennon-McCartney, come \"A Day in the Life\", \"Getting Better\", \"She's Leaving Home\" e \"With a Little Help from My Friends\".\nLo scioglimento (1968-1970).\nTensioni e crescente indipendenza.\nAll'inizio del 1968, i Beatles si recarono in India per un soggiorno di alcune settimane a Rishikesh. Durante questo ritiro Lennon, McCartney e Harrison, ebbero la possibilit\u00e0 di comporre numerose canzoni, spesso molto personali. Quando Lennon incontr\u00f2 Y\u014dko Ono, ruppe i rapporti di lavoro con McCartney; a questo si aggiunsero inoltre le crescenti tensioni all'interno gruppo dovute sempre a Yoko Ono. Quest'atmosfera scontrosa caus\u00f2 la partenza del tecnico del suono, Geoff Emerick, e quella temporanea di Ringo Starr, che and\u00f2 in vacanza in Sardegna, dove scrisse la celebre canzone \"Octopus's Garden\".\nContemporaneamente, McCartney si innamor\u00f2 di Linda Eastman, il che contribu\u00ec ulteriormente alla separazione tra Paul e John, che si trovarono a combattere per la scelta del manager (McCartney preferiva suo suocero al manager scelto da Lennon, Allen Klein). Tuttavia, ci furono ancora delle collaborazioni, bench\u00e9 minime, tra i due; John aggiunse l'introduzione pianistica di \"Ob-La-Di, Ob-La-Da\" e l'assolo di \"Birthday\" improvvisato in studio.\nIl successivo album del gruppo, il progetto \"Get Back\", aveva lo scopo di rinsaldare il gruppo. Le riprese del film, che ne mostra la realizzazione, mostrano tuttavia il contrario: spesso si originavano litigi sia per McCartney, che aveva assunto un ruolo da \"direttore d'orchestra\", sia per Lennon, affascinato dalla sua futura moglie. Il rapporto professionale tra i due, in termini di qualit\u00e0, non era pi\u00f9 quello di prima: nella preparazione di \"Teddy Boy\", un brano che sar\u00e0 pubblicato da McCartney nel suo \"primo album da solista\", Lennon deride il collega per lo stile usato. Tuttavia, McCartney fa un cenno a John nella canzone \"Two of Us\" nei versi \u00ab\"You and I have memories\". \"Longer than the road that stretches out ahead\"\u00bb (\u00ab\"Io e te abbiamo ricordi\". \"Pi\u00f9 lunghi della strada che si perde di fronte\"\u00bb).\nPer diversi anni Lennon e McCartney avevano iniziato a preparare il loro progetti da solisti: alla fine del 1966, Paul era stato incaricato di comporre la colonna sonora del film \"The Family Way\", che \u00e8 anche il \"primo\" album da solista di un componente del gruppo. Nel 1968, Lennon, a sua volta, pubblic\u00f2 le sue prime composizioni con Yoko Ono; nella sua prima esperienza nel campo della musica popolare, il singolo \"Give Peace a Chance\", fu inizialmente accreditato al solo Lennon, a cui si aggiunse successivamente il cognome di McCartney, per evitare indiscrezioni riguardo ad uno scioglimento dei Beatles.\n\"Abbey Road\" e la fine.\nPrima di annunciare l'imminente separazione dei Beatles, McCartney cerc\u00f2 di riunire il gruppo per chiudere una leggendaria carriera in bellezza. Come preludio, accett\u00f2 di registrare una composizione molto personale di Lennon, che finir\u00e0 poi sul singolo: \"The Ballad of John and Yoko\", brano che narra le peregrinazioni del musicista durante la sua luna di miele. Starr e Harrison non erano disponibili (il primo, era impegnato sul set di The Magic Christian, George era all'estero) quindi registrarono solamente loro due.\nNell'album, inizialmente intitolato \"Everest\", i ragazzi di Liverpool danno il meglio di s\u00e9 e collaborano. Un esempio n'\u00e8 l'iconica linea di basso di \"Come Together\", canzone di Lennon, su iniziativa di McCartney. Allo stesso modo, lavorarono in coppia insieme a Harrison, alle fine armonie vocali di \"Because\". La pi\u00f9 grande collaborazione tra Lennon e McCartney nell'album si trova nel long medley che occupa la maggior parte del lato B. Ognuno offre canzoni pi\u00f9 o meno incompiute, ma McCartney domina chiaramente in quantit\u00e0. Fu lo stesso Paul ad interessarsi dell'ordine delle tracce insieme a Martin, mentre Lennon lo ritenne troppo complesso.\n\"Abbey Road\" non fu per\u00f2 tutto rose e fiori. Dapprima dell'inizio del progetto, Lennon pretese di posizionare tutte le sue composizioni nel lato A, e nel lato B quelle di McCartney. \"Maxwell's Silver Hammer\", caus\u00f2 aspre divergenze tra Lennon e McCartney; John disse che era \u00abla prima delle sue canzoni da nonnina\u00bb e consider\u00f2 eccessivo il tempo speso per il brano, rifiutandosi di partecipare (ad un certo punto si abbass\u00f2 i pantaloni, tanto \u00e8 vero che al minuto 1:21 si pu\u00f2 sentire McCartney che ride sommessamente). Anche gli altri due Beatles espressero forti critiche: Harrison nel 1969 la defin\u00ec una canzone \u00abche si ama o si odia\u00bb, mentre nel 1977 disse: \u00abDio, era cos\u00ec stupida\u00bb; il batterista Starr invece si espresse cos\u00ec: \u00abLa peggior canzone che abbiamo mai registrato. Ed \u00e8 andata avanti per delle fottute settimane. Follia\u00bb.\nLennon alla pubblicazione ufficiale dell'album si ritir\u00f2 dal gruppo, ma la notizia fu comunicata soltanto il 10 aprile 1970, quando McCartney, nell'annunciare il suo nuovo album da solista, comunic\u00f2 ufficialmente che i Beatles non esistevano pi\u00f9.\nUn pesante patrimonio (1970-oggi).\nI continui battibecchi.\nNel 1971, scoppi\u00f2 un conflitto musicale fra i due vecchi amici. L'anno precedente, Lennon critic\u00f2 pesantemente l'album di McCartney, ma tutti e due dichiararono di sperare che la concorrenza li avrebbe portati a nuovi livelli. Fu tuttavia McCartney a dare inizio alle ostilit\u00e0 mediatiche con Lennon. Nell'album \"Ram\" sono infatti molteplici i riferimenti all'ex collega; nella canzone \"Too Many People\", sono due i versi incriminati: \u00ab\"Too many people going underground\"\u00bb (\u00ab\"Troppa gente sta andando sotto terra\"\u00bb, un riferimento alla carriera di artista underground intrapresa con Yoko), e \u00ab\"That was your first mistake, you took your lucky break and broke it in two\"\u00bb (\u00ab\"Questo \u00e8 stato il tuo errore principale, hai rotto il tuo colpo di fortuna\"\u00bb, un riferimento allo scioglimento dei Beatles); nel brano successivo, \"3 Legs\", si lamenta di un amico che l'ha tradito (\u00ab\"I thought you was my friend\"/\"When I thought I could call you my friend...\"\u00bb, \u00ab\"Pensavo che fossi un mio amico/Quando pensavo di poterti chiamare amico, mi hai abbandonato lasciandomi allo sbaraglio\"\u00bb). Inoltre nelle foto di copertina, sono immortalati due coleotteri (lingua inglese: \"Beetles\") nell'atto di accoppiarsi.\nLa risposta di Lennon non fu tardiva. Un paio di mesi pi\u00f9 tardi pubblic\u00f2 l'album \"Imagine\". Inser\u00ec come cartolina dell'album una foto che denigrava la copertina dell'album di McCartney, raffigurato intento ad afferrare per le corna un montone: Lennon si fece scattare una foto dove afferrava per le orecchie un maiale. Nella canzone \"How Do You Sleep?\" Lennon attacc\u00f2 pesantemente McCartney sia per il suo stile di vita che per il suo lavoro musicale. La canzone rattrist\u00f2 molto McCartney, che poco prima della pubblicazione del brano di Lennon, aveva registrato per il suo nuovo album, \"Wild Life\", la canzone \"Dear Friend\", indirizzata a John.\nRelativa riconciliazione e opere postume.\nVerso la met\u00e0 degli anni settanta, con la fine dei problemi legali per lo scioglimento del gruppo, le tensioni tra gli ex colleghi diminuirono. Negli anni che seguirono, quando Lennon si ritir\u00f2 dalla vita pubblica per prendersi cura di suo figlio, Sean, McCartney gli telefonava regolarmente, e occasionalmente gli faceva visita. Una sera del 1976, McCartney e Lennon stavano guardando \"Saturday Night Live\", quando il presentatore, Lorne Michaels, chiese ai Beatles se erano disposti a suonare nel programma. Entrambi pensarono di fare una visita a sorpresa, ma rinunciarono a causa della fatica.\nQuando Lennon fu assassinato nel 1980, McCartney rimase particolarmente scioccato e realizz\u00f2 una canzone tributo all'ex partner, \"Here Today\". La collaborazione tra Lennon e McCartney termin\u00f2 dunque definitivamente, ma nel 1995, Yoko Ono diede a McCartney i nastri di registrazione di un brano in preparazione di Lennon. Paul, George e Ringo colmarono le lacune e terminarono la registrazione: la canzone che ne venne fuori, \"Free as a Bird\", fu una delle ultime collaborazioni del duo Lennon-McCartney e del gruppo. Fu registrata anche \"Real Love\", che era ad uno stadio pi\u00f9 avanzato. Una terza bozza di Lennon, \"Now and Then\", fu considerata per l'Anthology 3, ma il progetto venne abbandonato.\nAltri aspetti.\nHarrison e Starr.\nSoprattutto Ringo Starr, ma anche George Harrison, furono sempre in ombra rispetto al duo, che scrisse la maggior del repertorio dei \"Fab Four\". I primi anni il duo componeva canzoni per i colleghi oppure faceva cantare loro cover, come \"Boys\" per Starr e \"Do You Want to Know a Secret\" per Harrison. Queste erano tuttavia lontane dai migliori lavori del gruppo, ne \u00e8 un esempio \"If You've Got Trouble\", canzone composta per Starr da inserire nell'album \"Help!\" ma poi scartata in favore della cover \"Act Naturally\".\nIl batterista non mostr\u00f2 alcun segno di frustrazione per questa situazione, al contrario di Harrison. Nel secondo album del complesso, \"With The Beatles\", Harrison compose il suo primo brano, \"Don't Bother Me\". Tuttavia, come spiega il tecnico del suono Emerick, alle composizioni del chitarrista venivano riservate meno attenzioni, meno spazio sui dischi, e un tempo di registrazione inferiore. George Martin deplor\u00f2 fortemente questa disparit\u00e0 di trattamento, pur ammettendo che le prime composizioni di Harrison erano troppo al di sotto del livello di quelle di Lennon-McCartney.\nL'ultimo album del gruppo coincide con il periodo d'oro di Harrison, con canzoni quali \"Here Comes the Sun\" e \"Something\", che fu la prima e unica sua composizione messa nel lato A di un singolo. Il gruppo unanimemente riconobbe la qualit\u00e0 del brano, e Lennon disse anche che fu \u00abuna delle migliori canzoni dell'album\u00bb. Tuttavia Harrison rimase sempre in ombra rispetto al duo, tanto che Frank Sinatra disse che \"Something\" era la sua composizione preferita di Lennon-McCartney.\nScioltosi il gruppo, Harrison produsse il triplo album \"All Things Must Pass\", che fu anche il primo successo di un Beatle da solista.\nTributi e influenze.\nFin dall'inizio della loro carriera, il duo Lennon-McCartney influenz\u00f2 gruppi e artisti. Cos\u00ec i Rolling Stones, vedendo all'opera la coppia nella composizione di \"I Wanna Be Your Man\", decisero di registrare canzoni composte da loro e non di usare solo reinterpretazioni. La concorrenza ci fu anche con altri gruppi, per esempio, Brian Wilson dei Beach Boys \"sfid\u00f2\" l'album dei Beatles \"Rubber Soul\" con \"Pet Sounds\". All'uscita di \"Revolver\", Wilson tent\u00f2 la risposta con \"SMiLE\", ma McCartney, una volta finito \"Sgt. Pepper's Lonely Hearts Club Band\", fece visita in America a Wilson, dove suon\u00f2 \"She's Leaving Home\" su un pianoforte. Wilson cadde in depressione e \"SMiLE\" non fu mai completato.\nLe canzoni del duo furono molte volte reinterpretate, alcune con grandi successi. Per esempio \"Ob-La-Di, Ob-La-Da\" reinterpretata dai Marmalade o \"Lucy in the Sky with Diamonds\" di Elton John negli Stati Uniti. Il duo \u00e8 quindi a capo di diversi record, oltre ad avere il maggior numero di canzoni reinterpretate e in parecchi stili musicali (tra cui musica barocca, jazz, salsa e reggae), per non dimenticare \"Yesterday\", la canzone pi\u00f9 reinterpretata di tutti i tempi."}
{"id": "3881961", "revid": "1543377", "url": "https://it.wikipedia.org/wiki?curid=3881961", "title": "Mestaruussarja 1964", "text": "La Mestaruussarja 1964 fu la cinquantacinquesima edizione della massima serie del campionato finlandese di calcio, la trentaquattresima come Mestaruussarja. Il campionato, con il formato a girone unico e composto da dodici squadre, venne vinto dall'HJK, che da neopromossa vinse il decimo titolo della sua storia.\nClassifica finale.\nLegenda:\nNote:"}
{"id": "3881965", "revid": "767487", "url": "https://it.wikipedia.org/wiki?curid=3881965", "title": "Ristabbanna", "text": "Ristabbanna \u00e8 un film drammatico del 2010 diretto da Daniele De Plano e Gianni Cardillo.\nTrama.\nAl vecchio Natale, un tempo salinaro e pescatore di Marsala, \u00e8 rimasta solo la nipote Rosina, partita per gli Stati Uniti d'America inseguendo il sogno di fare l'attrice. Per comunicare con lei, Natale decide di acquistare una telecamera con la quale inviarle dei video-messaggi ma un ladro gliela sottrae e dopo un tentativo fallito di venderla la regala al figlio Niccol\u00f2. Il ragazzo cerca di rimediare al gesto del padre riportando la telecamera al vecchio pescatore il quale, intuito l'animo di Niccol\u00f2, gli propone di aiutarlo nella realizzazione del video-messaggio. Da questo momento Niccol\u00f2 non si separer\u00e0 pi\u00f9 dalla telecamera e non la spegner\u00e0 neppure al funerale di Natale, cui partecipa anche Rosina arrivata dall'America. Il ritorno di Rosina in Sicilia provoca un terremoto di cambiamenti non solo nella famiglia di Niccol\u00f2 ma persino nella vita della donna, combattuta tra il legame con la sua terra e il richiamo del mondo luccicante del cinema statunitense. Una sorpresa sconvolgente per\u00f2 \u00e8 in agguato nella storia."}
{"id": "3881968", "revid": "1543377", "url": "https://it.wikipedia.org/wiki?curid=3881968", "title": "Mestaruussarja 1963", "text": "La Mestaruussarja 1963 fu la cinquantaquattresima edizione della massima serie del campionato finlandese di calcio, la trentatreesima come Mestaruussarja. Il campionato, con il formato a girone unico e composto da dodici squadre, venne vinto dal Reipas Lahti.\nClassifica finale.\nLegenda:\nNote:"}
{"id": "3881972", "revid": "2519", "url": "https://it.wikipedia.org/wiki?curid=3881972", "title": "Kopervik", "text": "Kopervik \u00e8 una citt\u00e0 della Norvegia, ubicata nella contea del Rogaland. Precisamente, \u00e8 situata nel comune di Karm\u00f8y, del quale \u00e8 capoluogo amministrativo. Ha ricevuto lo status di citt\u00e0 nel 1866.\nPopolazione.\nKopervik e i suoi dintorni contavano, nel marzo 2010, 8.192 abitanti. \u00c8 la pi\u00f9 grande citt\u00e0, e la seconda pi\u00f9 grande area urbana del comune di Karm\u00f8y. Kopervik \u00e8 il centro amministrativo di questa area, la quale \u00e8 popolata da 40.000 abitanti.\nStoria.\nKopervik era un comune con status di citt\u00e0 fra il 1866 e il 1965, anno in cui si \u00e8 fusa con altri sette comuni per formare il comune di Karm\u00f8y. Oggi \u00e8 una delle tre citt\u00e0 della contea stessa. Si tratta di un hub di trasporto per battelli di linea che collegano Bergen e Stavanger. Le industrie principali della citt\u00e0 si occupano della fusione dell'alluminio e della pesca.\nSecondo la leggenda, il re di Norvegia, Sverre I ordin\u00f2 la costruzione di un castello di legno sul promontorio all'ingresso del porto. In effetti una parte di Kopervik \u00e8 chiamata Treborg, che letteralmente significa \"castello di legno\", ma tuttavia non vi \u00e8 alcuna prova della sua esistenza.\nKopervik era anche la localit\u00e0 di residenza di Thormodus Torf\u00e6us, nominato storico ufficiale dal re danese Cristiano V di Danimarca."}
{"id": "3881974", "revid": "1543377", "url": "https://it.wikipedia.org/wiki?curid=3881974", "title": "Mestaruussarja 1962", "text": "La Mestaruussarja 1962 fu la cinquantatreesima edizione della massima serie del campionato finlandese di calcio, la trentaduesima come Mestaruussarja. Il campionato, con il formato a girone unico e composto da dodici squadre, venne vinto dall'Haka.\nClassifica finale.\nLegenda:\nNote:"}
{"id": "3881985", "revid": "125958663", "url": "https://it.wikipedia.org/wiki?curid=3881985", "title": "Il poeta e il contadino", "text": "Il poeta e il contadino \u00e8 un variet\u00e0 televisivo italiano condotto da Cochi e Renato, in onda sul Secondo programma, il sabato sera alle 21:00 per sei puntate a partire dall'11 novembre 1973.\nTrama.\nUn anonimo centauro, il cui volto \u00e8 nascosto da un casco bianco e con indosso una tuta di pelle nera, ha il compito di condurre i due personaggi negli studi televisivi: il poeta (Cochi), bench\u00e9 dedito a varie attivit\u00e0 mondane nella sua villa, lascia tutto e non si lascia mai pregare due volte, mentre il contadino (Renato), che vagabonda per la citt\u00e0, \u00e8 sempre recalcitrante e deve essere trascinato con la forza su un sidecar bifronte a pedali, che attraversa la citt\u00e0 fino agli studi di Corso Sempione. A fine puntata lo stesso centauro entra in studio per portarli via. Sul finale della penultima puntata (9 dicembre 1973 https://www.raiplay.it/programmi/ilpoetaeilcontadino) in studio viene sfilato il casco al centauro, e si scopre che al suo interno non c'\u00e8 nessuno.\nUna volta in studio, Lo spettacolo si articola seguendo una struttura fissa: segue il numero di una soubrette, puntualmente interrotto da Renato, che viene quindi sfidato da Cochi in un grottesco duello impari, che il primo perde puntualmente. Il numero della soubrette viene ripreso e nuovamente interrotto, stavolta da Felice Andreasi, che recita una poesia. A questo si alternano quindi altri numeri di ospiti, una breve recitazione di Andreasi, lo sketch \"Dompio della Val Trompio\", fino al finale, quando Cochi e Renato cantano una loro canzone e vengono portati via dal personaggio vestito in pelle.\nLa sigla finale ha la particolarit\u00e0 di ripetere lo stesso sketch muto che apre il programma, ma al contrario. Avendo il sidecar due lati anteriori, il filmato risulta cos\u00ec doppiamente comico, poich\u00e9 in questa versione si ha la sensazione che sia Renato, sul lato posteriore, a pedalare per il ritorno.\nProduzione.\nAutori della trasmissione erano: Enzo Jannacci, Cochi Ponzoni, Renato Pozzetto, Claudio Clericetti, Ludovico Peregrini . La direzione musicale era affidata a Riccardo Vantellini, mentre la regia era di Giuseppe Recchia.\nI personaggi di Cochi e Renato sono definiti gi\u00e0 nel titolo: Cochi (\"Il poeta\") \u00e8 l'agiato intellettuale astratto e bizzoso, Renato (\"Il contadino\") il povero, concreto e pacioccone.\nOspiti.\nIl programma si sorreggeva per buona parte sulla presenza di ospiti. Ospiti fissi del programma erano Felice Andreasi e Narcisa Bonati (quest'ultima nei panni di Bempia, la moglie Renato nello sketch-tormentone \"Dompio della Val Trompio\"), mentre tra le soubrette e cantanti vi sono state: Minnie Minoprio, Evelyne Hanack, Liana Orfei, Gloria Paul e Chelo Alonso; tra i cantanti: Gino Paoli, il Duo di Piadena, Nicola Arigliano, Memo Remigi, Fred Bongusto, Otello Profazio, Umberto Bindi, Maria Monti, Bruno Martino, Walter Valdi, Enzo Jannacci, Luciano Francisci; tra gli attori e cabarettisti: Gianrico Tedeschi, Teo Teocoli, Franca Valeri e la coppia Mario e Pippo Santonastaso.\nColonna sonora.\nNello stesso anno di trasmissione viene pubblicato l'album omonimo di Cochi e Renato dall'etichetta discografica Derby, contenente dieci tracce, che comprendono le canzoni e la sigla finale, \"Canzone intelligente\", cantate dal duo comico nel corso della trasmissione e arrangiati da Enzo Jannacci.\nIl disco contiene tuttavia versioni riregistrate e alcuni brani aggiuntivi non cantati nel corso della trasmissione. \"El porompompero\" \u00e8 inoltre presente nella versione non censurata, dato che nella trasmissione la strofa \"mi ha fatto l'esempio e mia moglie \u00e8 rimasta incinta\" \u00e8 stata sostituita con \"mi ha fatto l'esempio ed \u00e8 andato a vivere con mia moglie\".\nLa sigla finale della trasmissione venne inoltre pubblicata nello stesso 1973 nel 45 giri \"Canzone intelligente/Siamo ancora in tempo\" sempre dalla Derby con numero di catalogo DBR 1907."}
{"id": "3881987", "revid": "1543377", "url": "https://it.wikipedia.org/wiki?curid=3881987", "title": "Mestaruussarja 1961", "text": "La Mestaruussarja 1961 fu la cinquantaduesima edizione della massima serie del campionato finlandese di calcio, la trentunesima come Mestaruussarja. Il campionato, con il formato a girone unico e composto da dodici squadre, venne vinto dall'HIFK.\nClassifica finale.\nLegenda:\nNote:"}
{"id": "3881988", "revid": "196390", "url": "https://it.wikipedia.org/wiki?curid=3881988", "title": "Gradi dell'Armata Popolare Jugoslava", "text": ""}
{"id": "3881989", "revid": "1543377", "url": "https://it.wikipedia.org/wiki?curid=3881989", "title": "Mestaruussarja 1960", "text": "La Mestaruussarja 1960 fu la cinquantunesima edizione della massima serie del campionato finlandese di calcio, la trentesima come Mestaruussarja. Il campionato, con il formato a girone unico e composto da dodici squadre, venne vinto dall'Haka.\nClassifica finale.\nLegenda:\nNote:"}
{"id": "3881996", "revid": "1543377", "url": "https://it.wikipedia.org/wiki?curid=3881996", "title": "Mestaruussarja 1959", "text": "La Mestaruussarja 1959 fu la cinquantesima edizione della massima serie del campionato finlandese di calcio, la ventinovesima come Mestaruussarja. Il campionato, con il formato a girone unico e composto da dieci squadre, venne vinto dall'HIFK.\nClassifica finale.\nLegenda:\nNote:"}
{"id": "3882001", "revid": "729019", "url": "https://it.wikipedia.org/wiki?curid=3882001", "title": "Mushroom Records", "text": "Mushroom Records \u00e8 un'etichetta discografica australiana fondata nel 1972, operativa dal 2005 al 2009 tramite la Warner Bros. Records. Dal 2010 \u00e8 ritornata ad essere un'etichetta indipendente."}
{"id": "3882005", "revid": "1154737", "url": "https://it.wikipedia.org/wiki?curid=3882005", "title": "Lough Sheelin", "text": "Il Lough Sheelin (in gaelico irlandese \"Loch S\u00edodh Linn\", che significa \"lake del pozzo delle fate\") \u00e8 un lough d'acqua fresca, composto, a livello minerale, di arenaria. Si trova a cavallo di tre contee della Repubblica d'Irlanda: quelle di Meath e di Westmeath nel Leinster e quella di Cavan nell'Ulster.\nIl lago \u00e8 naturalmente popolato dalla trota bruna, che \u00e8 notevolmente diminuita, a livello di fauna autoctona, negli ultimi anni. Tuttavia molti esemplari sono stati introdotti dall'esterno, facendo la felicit\u00e0 dei pescatori. Si stima che nel lago ci siano circa 100000 esemplari di trota."}
{"id": "3882016", "revid": "1543377", "url": "https://it.wikipedia.org/wiki?curid=3882016", "title": "Mestaruussarja 1958", "text": "La Mestaruussarja 1958 fu la quarantanovesima edizione della massima serie del campionato finlandese di calcio, la ventottesima come Mestaruussarja. Il campionato, con il formato a girone unico e composto da dieci squadre, venne vinto dal KuPS dopo aver vinto lo spareggio contro l'HPS.\nClassifica finale.\nLegenda:\nNote:"}
{"id": "3882020", "revid": "125128928", "url": "https://it.wikipedia.org/wiki?curid=3882020", "title": "Pat Miletich", "text": "\u00c8 stato il primo campione dei pesi welter UFC, titolo che difese per ben quattro volte, e vinse anche il torneo dei pesi leggeri tenutosi a UFC 16. Nel 2014 \u00e8 stato inserito nella Hall of Fame della federazione.\n\u00c8 il fondatore della scuola di MMA \"Miletich Fighting Systems\", dove ha formato campioni del calibro di Matt Hughes, Tim Sylvia, Jens Pulver e Robbie Lawler.\nCarriera nelle arti marziali miste.\nInizi.\nPat \u00e8 il quinto di cinque fratelli nati da genitori croati, dei quali due sono deceduti.\n\u00c8 orgoglioso delle sue origini croate, e porta tatuato sul braccio sinistro la \"\u0161ahovnica\".\nInizi\u00f2 con la scuola a praticare lotta libera e football americano, dove fu compagno del futuro campione di arti marziali miste Mark Kerr.\nTrov\u00f2 la sua dimensione nella lotta libera, e quando la madre inizi\u00f2 a soffrire di cardiopatia Miletich si diede al professionismo per aiutare la famiglia economicamente.\nMiletich inizi\u00f2 a praticare karate e ottenne un background di pugilato grazie allo zio Johnny \"Miller\" Miletich, ex pugile olimpico.\nLa carriera da professionista di Miletich inizia nel 1995 con alcuni tornei nell'Illinois, dove in due anni mette a segno un record personale di 17-1-1, venendo fermato solamente da Matt Hume e Chris Brennan, due lottatori che avranno un futuro in UFC.\nUltimate Fighting Championship.\nMiletich esordisce in UFC il 13 marzo 1998, prendendo parte al torneo \"UFC 16: Battle in the Bayou\".\nQui dimostra di essere gi\u00e0 un lottatore di grandissimo talento, vincendo il torneo e imponendosi sui rivali Townsend Saunders e Chris Brennan.\nNel 1998 Miletich raggiunge la sua vetta professionale battendo Mikey Burnett e divenendo il primo campione dei pesi welter della storia dell'UFC.\nNegli anni successivi Miletich riuscir\u00e0 a difendere il titolo a pi\u00f9 riprese grazie alle vittorie sui brasiliani Jorge Patino e Andre Pederneiras, sul canadese John Alessio e sul giapponese Kenichi Yamamoto, le ultime due vittorie per sottomissione.\nNon va altrettanto bene negli incontri che Miletich svolse contemporaneamente alla difesa del titolo UFC nelle altre organizzazioni, in quanto venne sconfitto da Jutaro Nakao in Superbrawl, da Jos\u00e9 Landi-Jons in WEF e da Kiyoshi Tamura nella giapponese RINGS.\nNel 2001 ceder\u00e0 anche la cintura di campione dei pesi welter UFC venendo sottomesso al terzo round da Carlos Newton.\nMiletich combatte altri due incontri, ovvero una vittoria contro Shonie Carter e una sconfitta in un confronto di pesi medi contro Matt Lindland; successivamente decise di prendersi una lunga pausa per recuperare da infortuni che cronicamente lo affliggevano.\nTorna a combattere un incontro nel 2006 nell'IFL perdendo contro Renzo Gracie, mentre nel 2008 sconfigge Thomas Denny nel suo ultimo incontro della carriera.\nDopo il ritiro.\nMiletich rimase nell'IFL anche dopo il ritiro da lottatore professionista, divenendo allenatore dei Quad City Silverbacks.\nAttualmente \u00e8 un commentatore sportivo."}
{"id": "3882023", "revid": "6923", "url": "https://it.wikipedia.org/wiki?curid=3882023", "title": "Prado de la Vega", "text": "Prado de la Vega \u00e8 una stazione della linea ML2 della metropolitana di Madrid.\nSi trova presso la Carretera de Carabanchel (M-502) nel comune di Pozuelo de Alarc\u00f3n.\nStoria.\n\u00c8 stata inaugurata il 27 luglio 2007 insieme al primo tratto della linea."}
{"id": "3882024", "revid": "2118592", "url": "https://it.wikipedia.org/wiki?curid=3882024", "title": "H\u00e9l\u00e8ne Rochas", "text": "Da giovane aveva studiato danza e recitazione, ed aveva rifiutato il ruolo principale in \"Casco d'oro\" di Jacques Becker.\nAll'et\u00e0 di diciassette anni conobbe il futuro marito Marcel, pi\u00f9 grande di lei di diciannove anni. Fu proprio in suo onore che Marcel Rochas fece realizzare il celebre profumo \"Femme\" dal \"naso\" Edmond Roudnitska. La coppia ebbe due figli: Sophie e Fran\u00e7ois. Nel 1955, alla morte del marito, Helene Rochas rilev\u00f2 il marchio Rochas, e fu citata come \"la pi\u00f9 giovane manager di Francia\". Nel 1980, durante un'intervista a \"Time Magazine\", la donna riconobbe al marito il ruolo di \"pigmalione\" nei suoi confronti.\nFu spesso considerata icona della moda e dell'eleganza, e Andy Warhol le dedic\u00f2 un ritratto nel 1975. Fu anche molto celebre per le sontuose feste organizzate.\nSi ritir\u00f2 dalla scena pubblica pochi anni prima della sua morte avvenuta all'et\u00e0 di novant'anni."}
{"id": "3882026", "revid": "486946", "url": "https://it.wikipedia.org/wiki?curid=3882026", "title": "!?", "text": ""}
{"id": "3882027", "revid": "486946", "url": "https://it.wikipedia.org/wiki?curid=3882027", "title": "?!", "text": ""}
{"id": "3882039", "revid": "599013", "url": "https://it.wikipedia.org/wiki?curid=3882039", "title": "Jos\u00e9 Alfredo L\u00f3pez", "text": "Caratteristiche tecniche.\nGiocava come mediano destro.\nCarriera.\nClub.\nL\u00f3pez debutt\u00f2 con il Boca Juniors in campionato il 7 aprile 1918 contro il Columbian; segn\u00f2 il primo gol il 15 settembre contro l'Argentino de Quilmes. Prese parte, durante la Copa Campeonato 1919, ad alcuni degli incontri che, in seguito, verranno annullati; a fine stagione vinse il titolo con il proprio club. Il 24 ottobre 1920 segn\u00f2 una doppietta contro lo Sportivo Palermo, reti che rappresentarono le sue prime marcature nella Copa Campeonato 1920, poi vinta dal Boca. Il centrocampista fu anche capitano del Boca; partecip\u00f2 anche alla Copa Campeonato 1921, giocando l'ultimo incontro con la squadra di Buenos Aires l'8 gennaio 1922 contro l'Hurac\u00e1n. Dopo il ritiro, L\u00f3pez fu presidente del Boca Juniors nel 1947.\nNazionale.\nL\u00f3pez esord\u00ec in Nazionale il 18 luglio 1918 a Montevideo contro l', disputando il Gran Premio de Honor Uruguayo. Visto che l'incontro fu interrotto sul risultato di parit\u00e0, fu ripetuto il 28 luglio; L\u00f3pez presenzi\u00f2 anche in tale occasione. Nel 1919 prese parte a una serie di amichevoli con il ad Asunci\u00f3n. Fu convocato al Sudamericano 1921 a Buenos Aires: debutt\u00f2 il 2 ottobre contro il all'Estadio Iriarte y Luzuriaga. Gioc\u00f2 poi il 30 ottobre contro l'Uruguay."}
{"id": "3882042", "revid": "6923", "url": "https://it.wikipedia.org/wiki?curid=3882042", "title": "Ciudad de la Imagen", "text": "Ciudad de la Imagen \u00e8 una stazione della linea ML3 della rete tranviaria di Madrid.\nSi trova presso la Calle Juan de Ordu\u00f1a, nel comune di Pozuelo de Alarc\u00f3n.\nStoria.\n\u00c8 stata inaugurata il 27 luglio 2007 insieme alle altre stazioni della linea."}
{"id": "3882049", "revid": "599013", "url": "https://it.wikipedia.org/wiki?curid=3882049", "title": "Heinkel P.1079", "text": " \nL'Heinkel He P.1079 \u00e8 stato un progetto tedesco di aereo a reazione che si caratterizzava per la presenza di impennaggi di coda a V, fu progettato nelle fasi finali della seconda guerra mondiale. Il velivolo rimase allo stadio di progetto per la fine delle ostilit\u00e0.\nStoria.\nUno gli ultimi progetti Heinkel prodotti dal capo dei progettisti l'ing. Siegfried Gunter e dai suoi colleghi ing. Hohbach e ing. Eichner, nel 1945 prima della fine delle ostilit\u00e0, fu lo zerst\u00f6rer P 1079 caccia notturno. Alla fine delle ostilit\u00e0 l'intera documentazione del progetto del velivolo fu presa in consegna dall'United States Air Forces Air Technical Intelligence Section, un'unit\u00e0 statunitense che aveva il compito di individuare scienziati e progetti tedeschi per acquisirne la tecnologia. Dai documenti superstiti, costituiti esclusivamente da misure e i calcoli, l'11 agosto 1945 l'ing. Siegfried Gunter pot\u00e9 completare nel centro americano di internamento di Landsberg am Lech il progetto iniziato in Germania.\nIl P 1079 consisteva in un caccia notturno Zerstorer a due posti spinto da due turboreattori Hes 011 che gli avrebbero permesso di raggiungere una velocit\u00e0 stimata di oltre 980\u00a0km/h (609\u00a0mph); ci\u00f2 anche per l'aerodinamicit\u00e0 avanzata del velivolo che per la prima volta prevedeva una coda ad ali di farfalla o a V. La misurazione dei risultati raggiunti permise di stabilire la possibilit\u00e0 di raggiungere numeri di Mach superiori a uno.\nPer offrire la minore resistenza aerodinamica possibile, i turboreattori erano previsti in parallelo nella fusoliera ed erano alimentati da un flusso di aria ottenuto da prese d'aria poste sui bordi di attacco delle ali alla carlinga, inclinate di 40\u00b0.\nLa fusoliera ospitava i due membri dell'equipaggio seduti di spalla in tandem, nel muso era contenuto un radar FuG 244 con antenna parabolica. \nI serbatoi carburante previsti erano tre, di tipo protetto, posti in serie nella fusoliera, disposti tra i due motori. Inoltre due serbatoi supplementari erano posti nelle ali all'esterno della prese d'aria. Il carrello di atterraggio era del tipo triciclo anteriore, con un carrello anteriore retrattile con un movimento rotatorio lungo il suo asse.\nIl velivolo era armato con due cannoncini aeronautici MG 151/20 calibro 20 mm integrati nella fusoliera e quattro MK 108 calibro 30 mm.\nVarianti.\nP.1079B-II (Entwurf II): Questo era il progetto definitivo del P.1079 che risultava essere una revisione del progetto del P.1079B. Era un biposto in versione senza timone di coda e con le ali con una freccia pronunciata, che contenevano i serbatoi di carburante."}
{"id": "3882054", "revid": "767487", "url": "https://it.wikipedia.org/wiki?curid=3882054", "title": "Jungle Jack - Il grande film del piccolo Ugo!", "text": "Jungle Jack - Il grande film del piccolo Ugo! (\"Jungledyret 2 - den store filmhelt\") \u00e8 un film d'animazione prodotto nel 1996. Il film \u00e8 un sequel de \"La grande avventura di Jungle Jack\". Nel 2007 ne esce un seguito in CGI intitolato \"Jungledyret Hugo 3 Fr\u00e6k, flabet og fri\", ancora inedito in Italia.\nTrama.\nIl sequel si svolge alcuni mesi dopo gli eventi del film originale. Il Jungle Jack Ugo, l'animaletto dall'aspetto molto raro ed estremamente ricercato, si annoia nella giungla per mancanza della sua amica volpacchiotta Rita. Lui inizia a raccontare agli altri animali della foresta le sue avventure a Copenaghen, cos\u00ec come le sue esperienze con gli esseri umani. A Copenaghen, anche Rita sente la mancanza di Ugo.\nNel frattempo, il produttore Conrad Cupmann cerca di riprendere da dove lui e la sua ex-moglie Ghertrude Scorpio aveva fallito ricatturando l'animaletto salvato per poi farlo veramente recitare nel prossimo film intitolato \u201cLa bella e la bestiola\u201d. I collaboratori di Cupmann portano un bulldozer nella giungla e provocano un incendio per costringere Jungle Ugo Jack a venire fuori. Tutto sta andando come previsto e l'animaletto riviene catturato dagli uomini di Cupmann.\nTornato a Copenaghen, Ugo si ritrova rinchiuso in una camera e Cupmann cerca d'insegnargli ad obbedire e, vedendolo rifiutare l'idea di soddisfare i suoi desideri, lo minaccia di lasciarlo senza cibo. Ad insegnare Ugo a sapere il significato di recitare, viene inviata una cagnolina ex star del cinema. Con l'aiuto di una pettirosso futura madre, Rita e Ugo si ritrovano, ma il raro animaletto \u00e8 rinchiuso e Rita viene scacciata da un cane da guardia.\nUgo, non sapendo che altro fare, decide di recitare per la gioia di Cupmann, ma non \u00e8 di gusto a Rita che non riconosce pi\u00f9 Ugo. Il piccolo animale realizza il suo cambiamento e fugge dallo studio raggiungendo Rita alla sua tana. Tuttavia, egli \u00e8 stato braccato da Conrad e Ugo e Rita prendono un treno per sfuggirgli. L'animaletto e la volpacchiotta poi decidono di cercare un posto per vivere. Cos\u00ec saltano dalla stazione, si nota che sono sempre perseguiti dagli uomini di Conrad.\nI due amici si nascondono in un allevamento di maiali industriale con i maiali stipati insieme. Ugo conduce una rivolta e i maiali fuggono dalla loro prigione. I due amici forzano la sorveglianza di Cupmann giungendo nel fitto della foresta. Rita poi trova una vecchia tana di tasso in cui si stabiliscono. Tuttavia, se Rita \u00e8 felice, Ugo fatica ad adattarsi e questo causa un litigio che provoca la separazione della volpacchiotta dall'animaletto.\nMentre Ugo si mette in cammino per tornare da Cupmann, lo sorprende mentre da istruzioni ai suoi uomini di uccidere Rita. Spaventata, la volpacchiotta trova l'animaletto e si riappacifica con lui aiutandolo a fuggire. Rita e Ugo, su consiglio della famiglia della pettirossa reincontrata, cercheranno di raggiungere le terre calde del sud a bordo di un treno. Passano attraverso un lago ghiacciato per la linea ferroviaria. Mentre sono quasi arrivati, sono circondati da Conrad Cupmann ed i suoi uomini fino a venir salvati dal capo dei maiali che rompe il ghiaccio. Tuttavia, Conrad stando davanti ad Ugo minaccia di sparargli un dardo ipodermico, viene alla fine fermato da Miss Sensuela, la nuova stella degli studi, e trascinato via dalla polizia.\nFinalmente salvi, Ugo e Rita si reinnamorano l'uno dell'altra, riescono a raggiungere il treno e si dirigono a sud.\nDistribuzione.\nUscito nei cinema danesi il 25 dicembre 1996, il film \u00e8 uscito nei cinema italiani l'11 dicembre 1998.\nHome Video.\nIn Italia il film \u00e8 stato pubblicato in VHS dalla Optus Home Video in aprile 2000."}
{"id": "3882065", "revid": "1543377", "url": "https://it.wikipedia.org/wiki?curid=3882065", "title": "Montechino", "text": "Montechino (\"Mont\u00fcchein\" in dialetto piacentino) \u00e8 una frazione del comune italiano di Gropparello, in provincia di Piacenza.\nGeografia fisica.\nLa frazione di Montechino \u00e8 situata nella val Riglio, valle dell'Appennino ligure formata dall'omonimo torrente. Sorge a 524 e dista 6,6 km da Gropparello e 36 km da Piacenza.\nStoria.\nNel XII secolo venne edificato il castello, con la funzione strategica di avamposto nella valle.\nNel basso Medioevo Montechino fece parte dell'istituto della \"Magnifica Universit\u00e0 della val Nure\", istituzione creato dagli abitanti della val Nure per difendersi dallo strapotere dei Nicelli, famiglia nobiliare che domin\u00f2 per secoli la vallata. Nel 1492 la famiglia Confalonieri, fino a quel momento feudataria di Montechino, vendette il castello e le sue terre a Bartolino Nicelli, che ottenne anche l'investitura feudale sul paese, oltre che sulla vicina localit\u00e0 di Rossoreggio e, in seguito, la nomina a conte.\nNel 1832 Montechino, cos\u00ec come buona parte del territorio della val Riglio posto sulla sponda destra del torrente, fino a quel momento legato prevalentemente alla val Nure grazie al dominio della famiglia Nicelli, si un\u00ec ai territori della val Vezzeno e della val Chero entrando a far parte del primo nucleo amministrativo del comune di Gropparello.\nA partire dal 1866 cominciarono in val Riglio, cos\u00ec come nella limitrofa val Chero, ricerche petrolifere, condotte inizialmente da una societ\u00e0 genovese, poi dal conte Marazzani, dalla societ\u00e0 francese Petroles de Montechino e, infine, dal barone francese Adolfo Zipperlen proprietario della Societ\u00e0 Francese dei Petroli, sotto il quale l'attivit\u00e0 d'estrazione divenne operativa nel 1888.\nDurante la seconda guerra mondiale, la zona sub\u00ec, fino all'armistizio dell'8 settembre vari bombardamenti da parte delle truppe alleate. La zona di Montechino divenne, poi, sede del presidio del gruppo corazzato Leonessa, poi, a partire dal 1944, dopo essere stata conquistata dai partigiani, Montechino fu sede del Distaccamento \u00abUrsus\u00bb, parte della Divisione partigiana Val d'Arda. Nell'aprile 1945 la localit\u00e0 venne bombardata nuovamente dalle truppe alleate per distruggere i pozzi petroliferi presenti, che pure, in quel frangente, erano utilizzati dalle forze partigiane per rifornire i loro mezzi.\nDopo la fine della guerra, nel 1950 venne sospesa l'attivit\u00e0 estrattiva, con i pozzi che vennero in gran parte smantellati.\nMonumenti e luoghi d'interesse.\nPosto sul monte Occhino, a picco sul torrente Riglio. Fu costruito nel XII secolo come avamposto strategico a difesa della valle. Fu inizialmente di propriet\u00e0 dei Confalonieri, ai quali nel 1393 Gian Galeazzo Visconti concesse l'investitura feudale delle terre che gi\u00e0 tenevano nel piacentino. Nel 1492 i Confalonieri vendettero il castello alla famiglia dei Nicelli, signori per secoli della val Nure. Nel 1944 ospit\u00f2 il Distaccamento \u00abUrsus\u00bb della Divisione partigiana val d'Arda. Nel corso degli ultimi venticinque anni \u00e8 stato ristrutturato nel rispetto della struttura originaria.\nEdificata nel 1697 per volont\u00e0 del conte Alberto Nicelli con la funzione di cappella privata, venne ampliata nel 1893 e, in seguito, dotata di campanile in cui si trova una campana risalente al 1650 con impresso lo stemma araldico della famiglia Nicelli. Venne, poi, radicalmente ristrutturata a partire dal 1919. Presenta una pianta a navata unica con cappelle votive ai lati. La facciata, di stile neoclassico risale ai lavori effettuati dopo il 1919.\nEconomia.\nNel territorio limitrofo a Montechino sono presenti giacimenti di gas naturale e petrolio, che vennero sfruttati a livello industriale dal 1888 al 1950. In questi anni vennero aperti complessivamente 349 pozzi, profondi tra i 500 e i 1100 metri, alcuni capaci di una produzione giornaliera di 40.000 litri di petrolio. Per servire i pozzi fu costruito un oleodotto lungo 29 km che trasportava il petrolio sino a Fiorenzuola d'Arda, dove era situata una raffineria."}
{"id": "3882067", "revid": "110157", "url": "https://it.wikipedia.org/wiki?curid=3882067", "title": "Chiesa di San Fedele (Terre di Pedemonte)", "text": "La chiesa parrocchiale di San Fedele \u00e8 un edificio religioso che si trova a Verscio, frazione di Terre di Pedemonte in Canton Ticino.\nStoria.\nLa struttura venne eretta nel XVIII secolo sulle basi di un preesistente edificio in stile romanico di epoca medievale, consacrato nel 1214. Il campanile \u00e8 del 1720.\nDescrizione.\nLa chiesa ha una pianta di tipo ottagonale allungata. Il coro risale alla costruzione precedente ed \u00e8 coperto da una volta a crociera."}
{"id": "3882068", "revid": "767487", "url": "https://it.wikipedia.org/wiki?curid=3882068", "title": "Marianne, ein Weib aus dem Volk", "text": "Marianne, ein Weib aus dem Volk \u00e8 un cortometraggio muto del 1911. Il nome del regista non viene riportato.\nFu l'esordio sullo schermo della famosa attrice teatrale Adele Sandrock.\nProduzione.\nIl film fu prodotto dalla Messters Projektion GmbH.\nDistribuzione.\nIl film usc\u00ec nelle sale cinematografiche USA il 7 ottobre 1911."}
{"id": "3882070", "revid": "86229502", "url": "https://it.wikipedia.org/wiki?curid=3882070", "title": "Ghio", "text": ""}
{"id": "3882072", "revid": "793215", "url": "https://it.wikipedia.org/wiki?curid=3882072", "title": "Zofia Kossak Szczucka", "text": "Biografia.\nZofia Kossak era figlia di Tadeusz Kossak e nipote del pittore Juliusz Kossak. Si spos\u00f2 due volte: la prima con Stefan Szczucki nel 1915, la seconda con Zygmunt Szatkowski, dal 1925 fino alla sua morte nel 1968. \nDal 1906 lavor\u00f2 come insegnante. Debutt\u00f2 come scrittrice nel 1922 con \"Po\u017coga\", incentrato sulla rivoluzione russa, e port\u00f2 avanti l'impegno letterario per tutta la vita, scrivendo soprattutto romanzi di ambientazione storica. Dopo la morte del primo marito, nel 1923, si trasfer\u00ec a G\u00f3rki Wielkie dove rester\u00e0 fino al 1939, quando fu costretta a trasferirsi a Varsavia a causa della guerra. Durante il conflitto prese parte ai gruppi di resistenza contro il nazismo, spendendosi in particolare contro le persecuzioni operate nei confronti del popolo ebraico. \nNel 1945 part\u00ec alla volta di Londra dove rest\u00f2 per dodici anni. Dopo questo periodo all'estero torn\u00f2 nuovamente a G\u00f3rki Wielkie. Mor\u00ec nel 1968 a Bielsko-Bia\u0142a. La tomba della scrittrice, sepolta insieme a suo padre e a suo figlio, si trova nel cimitero locale del villaggio.\nAttivismo.\nPur essendo convintamente antisemita, Kossak fu una fervente oppositrice del trattamento riservato dal regime nazista al popolo ebraico, prendendo parte alla Resistenza con il nome in codice \"Weronika\".\nNell'agosto del 1942, durante l'evacuazione del ghetto di Varsavia, scrisse un appello ai cattolici polacchi contro lo sterminio degli ebrei dal titolo \"Protest!\" (Protesta).. Contribu\u00ec attivamente alla nascita di comitati per aiutare gli ebrei polacchi perseguitati dai nazisti, nascondendo lei stessa dei fuggitivi nella sua abitazione. \nInsieme a Wanda Krahelska-Filipowicz fond\u00f2 il \"Comitato Provvisorio per l'Aiuto agli Ebrei\" (in polacco: \"Rada Tymczasowy Komitet Pomocy \u017bydom\"), dal quale nascer\u00e0 poi l'organizzazione conosciuta con il nome in codice \u017begota, un comitato composto da persone provenienti da diversi affiliazioni politiche e religiose unitesi per contrastare le violenze naziste sul popolo ebraico.\nNell'ottobre del 1943 venne deportata ad Auschwitz, da dove riusc\u00ec a fuggire grazie all'aiuto di alcuni membri della Resistenza polacca che corruppero delle guardie naziste. Racconter\u00e0 la sua esperienza nel campo di concentramento nel libro \"Dagli Abissi: Memorie dal Campo\".\nIl 13 settembre del 1982 fu riconosciuta da Yad Vashem come una dei Giusti fra le nazioni.\nOpere.\nTra le sue opere principali:"}
{"id": "3882077", "revid": "599013", "url": "https://it.wikipedia.org/wiki?curid=3882077", "title": "Mark Crossley", "text": "Carriera.\nClub.\n\u00c8 l'unico portiere in carriera ad aver parato un rigore a Matthew Le Tissier."}
{"id": "3882079", "revid": "28592", "url": "https://it.wikipedia.org/wiki?curid=3882079", "title": "Governatorato di Perm", "text": ""}
{"id": "3882082", "revid": "2177694", "url": "https://it.wikipedia.org/wiki?curid=3882082", "title": "Governatorato di Perm'", "text": "La Gubernija di Perm', era una Gubernija dell'Impero Russo, che occupava grosso modo il territorio a cavallo degli Urali, appartenente al Kraj di Perm'. Istituita nel 1781, esistette fino al 1923, il capoluogo era Perm'.\nAltri progetti.\n\u041f\u0435\u0440\u043c\u0441\u043a\u0430\u044f \u0433\u0443\u0431\u0435\u0440\u043d\u0438\u044f \u2014 \u0430\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u0430\u044f \u0435\u0434\u0438\u043d\u0438\u0446\u0430 \u0420\u043e\u0441\u0441\u0438\u0439\u0441\u043a\u043e\u0439 \u0438\u043c\u043f\u0435\u0440\u0438\u0438 \u0438 \u0421\u0421\u0421\u0420 \u0432 1781\u20141923 \u0433\u0433. \u0420\u0430\u0441\u043f\u043e\u043b\u0430\u0433\u0430\u043b\u0430\u0441\u044c \u043f\u043e \u043e\u0431\u043e\u0438\u043c \u0441\u043a\u043b\u043e\u043d\u0430\u043c \u0423\u0440\u0430\u043b\u044c\u0441\u043a\u0438\u0445 \u0433\u043e\u0440. \u0410\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u044b\u043c \u0446\u0435\u043d\u0442\u0440\u043e\u043c \u0433\u0443\u0431\u0435\u0440\u043d\u0438\u0438 \u0431\u044b\u043b \u0433\u043e\u0440\u043e\u0434 \u041f\u0435\u0440\u043c\u044c."}
{"id": "3882085", "revid": "132266", "url": "https://it.wikipedia.org/wiki?curid=3882085", "title": "Gradi dell'Armata popolare iugoslava", "text": ""}
{"id": "3882091", "revid": "36426", "url": "https://it.wikipedia.org/wiki?curid=3882091", "title": "Museo nazionale di Venosa", "text": ""}
{"id": "3882096", "revid": "287204", "url": "https://it.wikipedia.org/wiki?curid=3882096", "title": "Hlincova Hora", "text": ""}
{"id": "3882097", "revid": "6923", "url": "https://it.wikipedia.org/wiki?curid=3882097", "title": "Aleksandrov (citt\u00e0)", "text": ""}
{"id": "3882101", "revid": "6923", "url": "https://it.wikipedia.org/wiki?curid=3882101", "title": "Pokrov (citt\u00e0)", "text": ""}
{"id": "3882107", "revid": "6923", "url": "https://it.wikipedia.org/wiki?curid=3882107", "title": "Murom (citt\u00e0)", "text": ""}
{"id": "3882112", "revid": "287204", "url": "https://it.wikipedia.org/wiki?curid=3882112", "title": "Better Than I Know Myself", "text": "Better Than I Know Myself \u00e8 un brano del cantante statunitense Adam Lambert, pubblicato come primo singolo del suo secondo album in studio, \"Trespassing\", in uscita nel marzo 2012. Il singolo, scritto insieme a Claude Kelly, \u00e8 stato pubblicato il 20 dicembre 2011 e mandato in rotazione radiofonica negli Stati Uniti dal 24 gennaio 2012.\nComposizione.\nIl 5 dicembre 2011 l'etichetta discografica di Lambert, la RCA, annunci\u00f2 che il brano \"Better Than I Know Myself\" sarebbe stato il primo singolo del nuovo album dell'artista. Il giorno seguente il brano fu pubblicato per intero online e reso disponibile su iTunes dal 20 dicembre.\n\"Better Than I Know Myself\" \u00e8 un brano elettropop. La base \u00e8 formata da un battito martellante di basso, una tastiera con uno sfondo di sintetizzatori."}
{"id": "3882113", "revid": "287204", "url": "https://it.wikipedia.org/wiki?curid=3882113", "title": "BAR 006", "text": "La BAR 006 \u00e8 una vettura di Formula 1, con cui la scuderia britannica affronta il campionato 2004.\nTecnica.\nRispetto alla 005, la 006 ha ricevuto un ulteriore irrigidimento telaistico. Per conformarsi con le nuove normative FIA, il serbatoio \u00e8 stato rimpicciolito ed \u00e8 stato inserito un nuovo cambio realizzato in carbonio per ottimizzare il peso. Per lo stesso fine furono impiegati numerosi componenti costruiti in MMC (Metal Matrix Composite), nuove sospensioni con realizzazione semplificata e un nuovo impianto idraulico. Le gomme sono state fornite dalla Michelin.\nStagione.\nVengono confermati i piloti della stagione precedente, Jenson Button e Takuma Sat\u014d (che in verit\u00e0 aveva corso solo l'ultimo Gran Premio).\nLa vettura \u00e8 molto competitiva. Button ottiene quattro secondi posti (San Marino, Monaco, Germania e Cina), sei terzi posti (Malesia, Bahrain, Europa, Canada, Italia e Giappone) e una pole position nel Gran Premio di San Marino; Sato ottiene un terzo posto negli Stati Uniti. La stagione si conclude al 2\u00ba posto, miglior risultato nella storia della scuderia."}
{"id": "3882114", "revid": "36426", "url": "https://it.wikipedia.org/wiki?curid=3882114", "title": "Diadumeno di Delos", "text": ""}
{"id": "3882115", "revid": "36426", "url": "https://it.wikipedia.org/wiki?curid=3882115", "title": "Diadumeno di Delo", "text": ""}
{"id": "3882117", "revid": "1833487", "url": "https://it.wikipedia.org/wiki?curid=3882117", "title": "Neil Tovey", "text": "Carriera.\nGiocatore.\nClub.\nNeil Tovey inizia la carriera professionista nel Durban City nel 1981, dove resta per quattro anni prima di passare all'AmaZulu. Nel 1990 avviene l'ultimo trasferimento della sua carriera di giocatore, passa infatti ai Kaizer Chiefs, dove resta fino al suo ritiro, avvenuto nel 1999, diventando uno dei giocatori pi\u00f9 rappresentativi del club.\nNazionale.\nDurante la sua carriera, Neil Tovey ha indossato per ben 52 volte la maglia della Nazionale sudafricana, con la quale ha vinto la Coppa delle Nazioni Africane 1996, che si era giocata proprio in Sudafrica. L'anno seguente Neil ha anche rappresentato il proprio Stato alla Confederations Cup. Vincendo la Coppa delle Nazioni Africane, Neil \u00e8 diventato il primo giocatore bianco a vincere tale trofeo.\nAllenatore.\nIn seguito al ritiro, Neil ha iniziato la carriera di allenatore nel 2000 sulla panchina del Mamelodi Sundowns, dove \u00e8 rimasto per due anni, prima di tornare nel 2005. In questo intervallo Neil ha intanto allenato altre due squadre: AmaZulu e Hellenic. L'ultima squadra che ha allenato \u00e8 stato il Mpumalanga Black Aces nel 2010."}
{"id": "3882121", "revid": "798140", "url": "https://it.wikipedia.org/wiki?curid=3882121", "title": "Maria Mitchell", "text": "Per la sua scoperta ebbe in premio una medaglia d'oro che le fu consegnata dal re Federico VII di Danimarca. Sulla medaglia era scritto: \"Non invano osserviamo il sorgere e il calare delle stelle\". Maria Mitchell \u00e8 stata la prima donna americana a lavorare come astronoma professionista.\nI primi anni.\nMaria Mitchell nacque il 1\u00ba agosto 1818, a Nantucket, nel Massachusetts, ed era cugina di quinto grado di Benjamin Franklin. Aveva nove fratelli e sorelle. I suoi genitori, William Mitchell e Lydia Coleman Mitchell, erano quaccheri. Maria Mitchell nacque in una comunit\u00e0 insolita per l'epoca in materia di parit\u00e0 per le donne. I suoi genitori, come gli altri quaccheri, ritenevano importante l'educazione e insistettero per darle la stessa qualit\u00e0 di istruzione che ricevevano i ragazzi. La religione quacchera insegnava, tra le altre cose, l'uguaglianza intellettuale tra i sessi. Inoltre, l'importanza di Nantucket come porto per la caccia alle balene faceva s\u00ec che le mogli dei marinai erano lasciate per mesi e talvolta anni a gestire gli affari, mentre i loro mariti erano in mare, favorendo cos\u00ec un clima di relativa indipendenza e di uguaglianza per le donne che gestivano la casa sull'isola. Nonostante questo alle donne di Nantucket tra le altre cose mancava ancora il diritto di propriet\u00e0 e di voto.\nDopo aver frequentato la scuola Elizabeth Gardener negli anni della sua infanzia, Maria frequent\u00f2 la North Grammar school, dove William Mitchell fu il primo preside. Due anni dopo la fondazione di quella scuola, quando Maria aveva undici anni, suo padre costru\u00ec una sua scuola in Howard Street. L\u00ec era studentessa e anche assistente didattica di suo padre.\nA casa, il padre di Maria le insegn\u00f2 l'astronomia con il suo telescopio personale.\nAll'et\u00e0 di dodici anni e mezzo, aiut\u00f2 il padre nel calcolare il momento esatto di un'eclissi anulare.\nLa scuola di suo padre chiuse, e in seguito frequent\u00f2 la scuola per giovani donne del ministro unitariano Cyrus Peirce. In seguito lavor\u00f2 per Peirce come sua assistente all'insegnamento, prima di aprire una sua scuola nel 1835. Un anno dopo le fu offerto un impiego come primo bibliotecario dell'Atheneum di Nantucket, dove rimase per diciotto anni.\nLa scoperta della cometa.\nUsando un telescopio, scopr\u00ec la \"Miss Mitchell Comet\" (Comet 1847 VI, la designazione moderna \u00e8 C/1847 T1 Mitchell) nell'autunno del 1847. Alcuni anni prima, il re Federico VI di Danimarca aveva stabilito di premiare con una medaglia d'oro ogni scopritore di una \"cometa telescopica\" (ovvero troppo debole per essere vista ad occhio nudo).\nIl premio doveva essere assegnato al \"primo scopritore\" di una cometa di questo tipo (si noti che le comete sono spesso scoperte indipendentemente da pi\u00f9 di una persona). Quando la Mitchell vinse uno di questi premi, ci\u00f2 le diede fama mondiale, poich\u00e9 l'unica donna prima di lei a scoprire una cometa era stata Caroline Lucretia Herschel.\nCi fu un temporaneo problema di priorit\u00e0, perch\u00e9 Francesco de Vico aveva scoperto indipendentemente la stessa cometa due giorni dopo, ma l'aveva segnalato prima, ma il tutto si risolse a favore della Mitchell. Il premio venne assegnato nel 1848 dal nuovo re Federico VII.\nCarriera.\nDivenne la prima donna membro dell'American Academy of Arts and Sciences nel 1848 e della American Association for the Advancement of Science nel 1850. In seguito lavor\u00f2 presso l'U.S. Nautical Almanac Office calcolando le tabelle di posizioni di Venere e viaggi\u00f2 in Europa con Nathaniel Hawthorne e la sua famiglia.\nDivenne professore di astronomia al Vassar College nel 1865, la prima persona (maschio o femmina), nominata in quella facolt\u00e0. Venne anche nominata Direttrice del Vassar College Observatory. Dopo aver insegnato per qualche tempo, seppe che, nonostante la sua reputazione ed esperienza, il suo stipendio era inferiore a quello di molti professori pi\u00f9 giovani di sesso maschile. Insistette per avere un aumento di stipendio e l'ottenne.\nNel 1842 lasci\u00f2 la fede quacchera per seguire i principi dell'Unitarianismo. In segno di protesta contro la schiavit\u00f9, smise di indossare abiti di cotone. Era amica di varie suffragette come Elizabeth Cady Stanton e fu cofondatrice dell'American Association for the Advancement of Women. Fu anche la prima donna eletta alla American Academy of Arts and Sciences e una delle prime donne elette alla American Philosophical Society (1869, contemporaneamente a Mary Fairfax Somerville e Elizabeth Cabot Agassiz)\nMor\u00ec il 28 giugno 1889, all'et\u00e0 di 70 anni, a Lynn (Massachusetts). Fu sepolta nel lotto 411 del Prospect Hill Cemetery di Nantucket.\nRiconoscimenti.\nIl Maria Mitchell Observatory di Nantucket \u00e8 chiamato cos\u00ec in suo onore. L'osservatorio fa parte della Maria Mitchell Association di Nantucket, che mira a preservare le scienze sull'isola. Essa gestisce anche il Natural History Museum, il Maria Mitchell's Home Museum e la Science Library.\n\u00c8 stata anche inserita postuma nella National Women's Hall of Fame.\nPorta il suo nome una nave della Seconda guerra mondiale, della classe Liberty, la \"SS Maria Mitchell\".\nLe \u00e8 stato dedicato il cratere Mitchell sulla Luna.\nNel 1902 \u00e8 stata fondata in sua memoria la Maria Mitchell Association.\n\u00c8 anche conosciuta per la sua famosa frase, \"Abbiamo una fame della mente. Vogliamo conoscere tutto intorno a noi e pi\u00f9 otteniamo, pi\u00f9 desideriamo conoscere\".\nNel 1905, la Mitchell \u00e8 stata inserita nella Hall of Fame for Great Americans, istituzione situata nel Bronx, New York."}
{"id": "3882124", "revid": "339392", "url": "https://it.wikipedia.org/wiki?curid=3882124", "title": "Mayakovskiy", "text": ""}
{"id": "3882128", "revid": "106908", "url": "https://it.wikipedia.org/wiki?curid=3882128", "title": "Chlebnikov", "text": ""}
{"id": "3882129", "revid": "124808", "url": "https://it.wikipedia.org/wiki?curid=3882129", "title": "Jungle Jack 2", "text": ""}
{"id": "3882130", "revid": "767487", "url": "https://it.wikipedia.org/wiki?curid=3882130", "title": "Passionels Tagebuch", "text": "Passionels Tagebuch \u00e8 un cortometraggio muto del 1914 diretto da Louis Ralph. Fu l'esordio cinematografico di Emil Jannings e il secondo film della carriera di Adele Sandrock, una famosa attrice teatrale."}
{"id": "3882131", "revid": "287204", "url": "https://it.wikipedia.org/wiki?curid=3882131", "title": "Horni Knezeklady", "text": ""}
{"id": "3882132", "revid": "767487", "url": "https://it.wikipedia.org/wiki?curid=3882132", "title": "DNA (Aucan)", "text": "DNA \u00e8 un EP degli Aucan, pubblicato nel 2010 da Ruminance e AfricanTape."}
{"id": "3882137", "revid": "461603", "url": "https://it.wikipedia.org/wiki?curid=3882137", "title": "Distretto di Kathmandu", "text": ""}
{"id": "3882140", "revid": "287204", "url": "https://it.wikipedia.org/wiki?curid=3882140", "title": "Horni Stropnice", "text": ""}
{"id": "3882142", "revid": "12521", "url": "https://it.wikipedia.org/wiki?curid=3882142", "title": "Aeroporto Caselle", "text": ""}
{"id": "3882143", "revid": "2074539", "url": "https://it.wikipedia.org/wiki?curid=3882143", "title": "Lauren Bennett", "text": "Diviene nota al pubblico per aver fatto parte del gruppo musicale delle Paradiso Girls, che lascer\u00e0 nel 2011 per entrare a far parte della seconda formazione delle Pussycat Dolls. Nel 2013 il progetto delle Pussycat Dolls viene accantonato dalla creatrice del gruppo, Robin Antin, e le cinque ragazze rimaste dall'ultima formazione del gruppo (Bennett, Van Oppen, Slayton, Battle ed Estrada) danno vita al gruppo delle G.R.L..\nA seguito della morte di Simone Battle le G.R.L. prendono una pausa di alcuni mesi. Dopo tale pausa, il gruppo ritorna come quartetto pubblicando, 15 gennaio 2015, \"Lighthouse\", ma poco dopo decidono di sciogliersi annunciandolo il 2 giugno 2015. Bennett ritorna cos\u00ec alla sua carriera da solista, pubblicando nel 2016 \"Hurricane\". Sempre nello stesso anno viene annunciato Bennett far\u00e0 parte della nuova formazione delle G.R.L. insieme a Natasha Slayton e Jazzy Mejia, nuova compentente del gruppo.\nBiografia.\nLauren Bennett \u00e8 cresciuta a Meopham nella contea del Kent, nel Regno Unito ed ha frequentato la scuola a Tunbridge Wells.\nCarriera.\n2007 - 2010: The X Factor e le Paradiso Girls.\nBennett partecipa alle audizioni della prima edizione di \"X Factor (UK)\", dove non \u00e8 tuttavia riuscita ad andare oltre il bootcamp, ossia la loro seconda fase. Nel 2007 viene selezionata da Jimmy Iovine, presidente della Interscope Records, Robin Antin, Martin Kierszenbaum e will.i.am, i quali avevano intenzione di creare un gruppo musicale in cui non ci fosse un leader, come era accaduto nelle Pussycat Dolls. Nei primi provini effettuati a Londra vennero selezionate sei ragazze, che rimasero poi in tre: Lauren Bennett, Kelly Beckett e Shar Mae Amor. A queste si aggiunsero Aria Crescendo e Chelsea Korka. Il gruppo prender\u00e0 il nome di \"Paradiso Girls\".\nDopo due anni di produzione, il gruppo pubblica il suo primo singolo ufficiale, \"Patron Tequila\" che vede la collaborazione di Eve e Lil Jon. Il singolo viene pubblicato il 14 aprile 2009 e avrebbe dovuto essere il singolo di punta dell'album di debutto del gruppo intitolato \"Crazy Horse\". Come promozione, il gruppo collabora a molte canzone del dj Space Cowboy. Partecipano inoltre a vari eventi, come il \"Party Rock Tour\", a vari show televisivi, rilasciano interviste a vari blog e siti internet, e a varie riviste. Infine prendono parte alla campagna pubblicitaria per le \"Beats By Dre\", cuffie che appaiono anche nel video musicale di \"Patron Tequila\".\nIl 22 giugno 2010 viene pubblicato il secondo singolo del gruppo, dal titolo \"Who's My B**ch\", il quale a differenza del precedente ottiene poco successo. A causa della poca promozione di quest'ultimo, iniziarono a girare su internet varie voci sulla scioglimento della band, visto anche che alcune delle ragazze avevano eliminato la parola \"Paradiso\" dal loro account Twitter. Le voci furono smentite da Shar Mae Amor la quale afferm\u00f2 che il gruppo si stava preparando per il loro terzo singolo, mentre Lauren Bennett dichiar\u00f2 che il loro album di debutto era gi\u00e0 pronto e che stavano aspettando che la loro casa discografica annunciasse ufficialmente la data di pubblicazione.\nA confermare le voci dello scioglimento arriv\u00f2 anche un litigio tra Aria Crescendo e Chelsea Korka, avvenuto tramite Twitter: Korka durante un tweet dichiar\u00f2 che il gruppo era ancora insieme e che stavano lavorando al loro album, di risposta Crescendo accus\u00f2 la collega di essere falsa in quanto non stava dicendo la verit\u00e0 ai fan. Nonostante tale litigio, la conferma dello scioglimento del gruppo non \u00e8 mai stata data ufficialmente.\n2010 - 2013: La carriera solista e le Pussycat Dolls.\nPoco prima dell'abbandono delle Paradiso Girls, Bennett ha iniziato la carriera da solista duettando con numerosi artisti: con Will.i.am nel remix di \"I Got It from My Mama\", con Cee Lo Green in \"Love Gun\", traccia tratta dal suo album \"The Lady Killer\", ma la notoriet\u00e0 \u00e8 arrivata con la collaborazione coi LMFAO in \"Party Rock Anthem\". Il brano diviene una hit a livello mondiale, riuscendo a vendere 9,7 milioni di copie in tutto il mondo, delle quali oltre 5 milioni negli Stati Uniti, riuscendo cos\u00ec ad essere il secondo singolo pi\u00f9 venduto del 2011 sia a livello mondiale che negli Stati Uniti. In questo periodo \u00e8 avvenuto anche il suo debutto come modella per \"Violent Lips\".\nNel novembre 2011 Lauren Bennett durante un'intervista dichiara di aver lasciato le \"Paradiso Girls\" (rimaste in quattro dopo l'abbandono del gruppo da parte di Aria Crescendo avvenuto nel 2010) e dichiara di essere stata scelta come uno dei nuovi membri delle Pussycat Dolls. Oltre a Bennett entrano nel gruppo Vanessa Curry (confermata dalla formazione precedente), Chrystina Sayers (ex componente della girlband Girlicious, fondata sempre dalla Antin), Paula Van Oppen (ex concorrente del talent show \"So You Think You Can Dance\") ed Erica Kiehl Jenkins.\nNel 2012, ancor prima di pubblicare materiale discografico, la formazione presentata nel 2011 subisce delle variazioni, infatti Curry, Sayers e Jenkins vengono sostituite da Natalie Mejia (ex componente della girlband Girlicious), Amanda Branche e Natasha Slayton che insieme alle confermate Lauren Bennett e Paula Van Oppen vanno a costituire la nuova formazione del gruppo'. Successivamente la Branche viene sostituita da Simone Battle (ex concorrente della prima edizione di \"The X Factor USA\") e la Mejia da Emmalyn Estrada.\n2013 - 2015: Le G.R.L..\nNel febbraio 2013, Robin Antin dichiara di aver accantonato il progetto delle nuove Pussycat Dolls e che le nuove ragazze (Bennett, Van Oppen, Slayton, Battle ed Estrada) hanno dato vita ad un nuovo gruppo dal nome G.R.L..\nIl gruppo viene presentato ufficialmente nell'aprile 2013 presso il Chateau Marmont Hotel a Los Angeles. La band, il 18 giugno 2013, pubblica il loro singolo di debutto intitolato \"Vacation\", il quale viene incluso nella colonna sonora del film d'animazione I Puffi 2. Il 16 giugno 2013 la canzone viene temporaneamente pubblicata come \"lato b\" della canzone \"Ooh La La\" della cantante Britney Spears, diventata la colonna sonora del film d'animazione I Puffi 2.\nIl 28 gennaio 2014 il gruppo ha annunciato tramite loro pagina Facebook ufficiale che la canzone \"Show Me What You Got\" \u00e8 stata inserita all'interno del 49\u00ba volume della serie di album \"Now That's What I Call Music!\", pubblicato il 4 febbraio negli Stati Uniti.\nIl 25 febbraio 2014 il rapper Pitbull pubblica il singolo \"Wild Wild Love\", che vede la collaborazione con le G.R.L.. Il 1\u00ba luglio 2014 viene pubblicata la canzone \"Ugly Heart\", primo singolo dell'album del gruppo. Sempre nel luglio 2014 il gruppo pubblica il suo primo EP, dal titolo \"G.R.L.\".\nA seguito della morte di Simone Battle il gruppo prende una pausa di alcuni mesi. Dopo tale pausa, il gruppo ritorna come quartetto pubblicando \"Lighthouse\" il 15 gennaio 2015.\nIl 10 marzo 2015 la band ha rivelato che apriranno le date australiane del \"That Bass Tour\" di Meghan Trainor.\nIl gruppo decide di sciogliersi nel maggio 2015, comunicandolo ufficialmente il 2 giugno 2015.\n2016 - presente: Il ritorno da solista, \"Hurricane\" e la reunion delle G.R.L..\nNel 2016 Bennett collabora con Nick Martin alla canzone \"Reality\", pubblicata l'8 aprile dello stesso anno. Il mese successivo, invece, la cantante pubblica un suo nuovo singolo, intitolato \"Hurricane\". Bennett tramite Twitter comunica che parte del ricavato del singolo andranno donati a \"Change Direction\", associazione che si dedica alla sensibilizzazione sui problemi legati alla salute mentale negli Stati Uniti.\nNel giugno 2016, Matt Wynter, nuovo produttore del gruppo, ha dichiarato che il gruppo riprender\u00e0 l'attivit\u00e0 avendo come membri Lauren Bennet, Natasha Slayton e Jazzy Mejia, nuovo membro del gruppo. Emmalyn Estrada e Paula Van Oppen, invece, non prenderanno parte a questo nuovo progetto delle G.R.L..\nIl 28 agosto 2016 il trio rilascia il loro nuovo singolo dal titolo \"Kiss Myself\".\nDurante un'intervista con \"The New Music Buzz\", il gruppo conferma l'uscita del primo singolo tratto dal nuovo album. Il brano si chiama \"Are We Good\" e viene pubblicato il 9 dicembre 2016, mentre il 9 gennaio 2017 viene pubblicato il video musicale."}
{"id": "3882145", "revid": "124808", "url": "https://it.wikipedia.org/wiki?curid=3882145", "title": "Jungledyret 2", "text": ""}
{"id": "3882147", "revid": "599013", "url": "https://it.wikipedia.org/wiki?curid=3882147", "title": "Alan Sunderland", "text": "Biografia.\nDopo il ritiro dal calcio giocato Sunderland apr\u00ec un pub ad Ipswich, prima di trasferirsi a Malta, dove allen\u00f2 una squadra locale, il Birkirkara.\nCarriera.\nClub.\nSunderland nacque a Conisbrough, nella contea di Yorkshire, ed inizi\u00f2 la sua carriera nel Wolverhampton Wanderers. Fece circa 200 presenze con il Wolverhampton, vincendo la Football League Cup nella stagione 1973-1974, e la Second Division nella stagione 1976-1977. Nel novembre 1977, Sunderland firm\u00f2 un contratto di 220.000 sterline con l'Arsenal; inizialmente gioc\u00f2 come centrocampista, poi divenne attaccante e divenne un titolare, giocando la finale della FA Cup 1977-1978, persa contro l'Ipswich Town per 1-0.\nSunderland raggiunse l'apice del successo nella finale di FA Cup 1978-1979; l'Arsenal stava vincendo contro il Manchester United per 2-0 con i gol di Brian Talbot e Frank Stapleton, e a cinque minuti dalla fine la vittoria sembrava in mano ai \"Gunners\". Il Manchester United invece segn\u00f2 due volte nell'arco di 3 minuti, con i gol di Gordon McQueen e Sammy McIlroy, e incombevano i tempi supplementari. Nell'ultimo minuto di gioco, l'Arsenal tent\u00f2 un ultimo attacco; Liam Brady pass\u00f2 la palla a Graham Rix sulla fascia sinistra, e cross\u00f2. Sunderland segn\u00f2 sul cross, facendo vincere all'Arsenal la coppa.\nSunderland rest\u00f2 all'Arsenal per altri 5 anni, formando una forte coppia d'attacco con Frank Stapleton per due anni; fu il capocannoniere della squadra nella stagione 1979-1980 e nella stagione 1981-1982, e gioc\u00f2 nelle finali, entrambe perse, di FA Cup 1979-1980 e di Coppa delle Coppe 1979-1980.\nDopo un paio di infortuni e l'arrivo di Charlie Nicholas, Sunderland non fu pi\u00f9 titolare. And\u00f2 infatti in prestito all'Ipswich Town nel febbraio del 1984, aiutando la squadra a non retrocedere dalla First Division, per poi trasferirsi definitivamente durante l'estate. Gioc\u00f2 per l'Ipswich fino al 1986, dopo si trasfer\u00ec al Derry City, dove ottenne quattro presenze e due gol.\nNazionale.\nSunderland ottenne un'unica presenza con la Nazionale inglese, in un'amichevole giocata a Sydney il 31 maggio 1980 con la Nazionale australiana, e rappresent\u00f2 anche il suo Paese con la Nazionale Under-21 (nonostante avesse superato il limite d'et\u00e0), la Under-23, e la Nazionale B."}
{"id": "3882150", "revid": "287204", "url": "https://it.wikipedia.org/wiki?curid=3882150", "title": "Hosin", "text": ""}
{"id": "3882156", "revid": "6923", "url": "https://it.wikipedia.org/wiki?curid=3882156", "title": "Montagne della penisola di Dingle", "text": "Le montagne della penisola di Dingle sono le montagne della famosa penisola di Dingle, Irlanda. Convenzionalmente vengono raggruppate in due catene montuose che non hanno un nome specifico, una che attraversa il centro della penisola, nella contea di Kerry, mentre l'altra si trova all'estremit\u00e0 occidentale della penisola stessa. Tutte le montagne di Dingle si trovano ad ovest della Slieve Mish, catena importante che si estende a sud di Tralee. I due raggruppamenti orografici sono separati da piccole colline o da valli fluviali.\nTopografia.\nEastern Mountains.\nLe Eastern Mountains attraversano orizzontalmente da est a ovest la penisola per circa 20 km. Ad un certo punto esse subiscono una deviazione verso nord per circa 11 km, costeggiando l'oceano, verso cui degradano come scogliere. Queste montagne, che risultano essere parecchio ripide, costituiscono la spina dorsale di Dingle, assumendo la forma di una L, chiaramente visibile tramite una carta fisica. Solo in alcuni tratti ci sono punti meno ripidi, dove si possono trovare torbiere e piccoli laghi. Ci sono chiare prove di recenti glaciazioni, come circhi glaciali, valli ad U e laghi in serie. Ci sono dozzine di cime, molte senza nome ufficiale inglese, poich\u00e9, essendoci un marcato ricorso al gaelico, queste mantengono il nome irlandese. Tra le cime pi\u00f9 importanti ci sono, da est a ovest: Stradbally Mountain (Cnoc na tSr\u00e1idbhaile), 798 m; Beenoskee (Binn os Gaoith), 826 m; Cnoc Mhaoilion\u00e1in, 593 m; An Cnap\u00e1n M\u00f3r, 649 m; Sliabh Mhacha R\u00e9, 620 m; Ballysitteragh o Cnoc Bhaile U\u00ed Sh\u00e9, 623 m; Brandon Peak o Barr an Gh\u00e9ar\u00e1in, 840 m; monte Brandon (Cnoc Bhreand\u00e1in), 952 m; Piaras M\u00f3r, 748 m; M\u00e1s an Tiomp\u00e1in, 763 m.\nWestern Mountains.\nUna catena pi\u00f9 piccola \u00e8 situata sulla punta occidentale della penisola e presenta due sole cime con nome: il Mount Eagle a sud e il Croaghmartin a nord, i quali vantano rispettivamente 516 e 403 metri di altitudine in vetta. Il pi\u00f9 occidentale centro abitato dell'isola irlandese, D\u00fan Chaoin, si trova sulla parete occidentale di questa piccola catena, a ridosso dell'oceano Atlantico."}
{"id": "3882157", "revid": "287204", "url": "https://it.wikipedia.org/wiki?curid=3882157", "title": "Pomigliano d\u2019Arco", "text": ""}
{"id": "3882162", "revid": "399", "url": "https://it.wikipedia.org/wiki?curid=3882162", "title": "Andrea Sciffo", "text": "Biografia.\nLaureato in Lettere Moderne all'Universit\u00e0 Statale di Milano presentando una tesi su: \"Educazione degli adulti\", discussa con il prof. Duccio Demetrio.\nNel 1993 incontra il filosofo-operaio autodidatta Mario Marcolla, che lo avvia alle collaborazioni editoriali con Studi Cattolici, Avvenire e al settimanale Tempi, oltre ad introdurlo nell'ambito della cultura tradizionalista del pensiero di Augusto Del Noce e di Vittorio Messori.\nAmico dello scrittore Eugenio Corti, ha curato la mostra biografica \"Dalla Brianza al mondo: lo scrittore Eugenio Corti\", presentata presso la Camera dei deputati\nNel 2011 partecipa alla proposta di candidare al Premio Nobel per la letteratura il libro \"Il cavallo rosso\" di Eugenio Corti.\nNel 2013, presso l'Universit\u00e0 del Sacro Cuore il dottor Andrea Pozzoli ha discusso la tesi di laurea intitolata: \"Andrea Sciffo scrittore del radicamento\".\nCollabora, tra gli altri, con il mensile di apologetica \"Il Timone\", la rivista online \"Il Covile\", la casa editrice bolognese \"Arianna\" e con la rivista locale \"Brianze\".\nCollabora con il poeta romano Giovanni Casoli e con il geo-poeta Davide Sapienza.\nVince ne 2018 il premio internazionale [Eugenio Corti] per la miglior monografia."}
{"id": "3882165", "revid": "28592", "url": "https://it.wikipedia.org/wiki?curid=3882165", "title": "Gubernija di Perm'", "text": ""}
{"id": "3882169", "revid": "28592", "url": "https://it.wikipedia.org/wiki?curid=3882169", "title": "Gubernija di Perm", "text": ""}
{"id": "3882173", "revid": "599013", "url": "https://it.wikipedia.org/wiki?curid=3882173", "title": "Regione di Perm'", "text": ""}
{"id": "3882174", "revid": "28592", "url": "https://it.wikipedia.org/wiki?curid=3882174", "title": "Regione di Perm", "text": ""}
{"id": "3882175", "revid": "28592", "url": "https://it.wikipedia.org/wiki?curid=3882175", "title": "Provincia di Perm", "text": ""}
{"id": "3882183", "revid": "28592", "url": "https://it.wikipedia.org/wiki?curid=3882183", "title": "Mayakovskiy (Armenia)", "text": ""}
{"id": "3882188", "revid": "729019", "url": "https://it.wikipedia.org/wiki?curid=3882188", "title": "Fritz Thiedemann", "text": ""}
{"id": "3882194", "revid": "28592", "url": "https://it.wikipedia.org/wiki?curid=3882194", "title": "Mayakovskij (Armenia)", "text": ""}
{"id": "3882196", "revid": "818832", "url": "https://it.wikipedia.org/wiki?curid=3882196", "title": "Ballyhoura", "text": "I monti Ballyhoura (in inglese \"Ballyhoura Mountains\", in gaelico irlandese \"An Sliabh Riabhach\") sono una catena montuosa situata tra la contea di Limerick e quella di Cork, nel Munster centrale, Repubblica d'Irlanda. Fungono da confine per circa sei miglia tra queste contee.\nCaratteristiche.\nLa parte meridionale della catena presenta un'elevata quantit\u00e0 di boschi di conifere, mentre sul versante settentrionale abbondano landa e Blanket Bog. Tra le cime della catena si annoverano lo Seefin (528\u00a0m), il Black Rock (516\u00a0m), il Carron Mountain (440\u00a0m)."}
{"id": "3882205", "revid": "481666", "url": "https://it.wikipedia.org/wiki?curid=3882205", "title": "Titus Maccius Plautus", "text": ""}
{"id": "3882208", "revid": "287204", "url": "https://it.wikipedia.org/wiki?curid=3882208", "title": "Hrdejovice", "text": ""}
{"id": "3882209", "revid": "1226", "url": "https://it.wikipedia.org/wiki?curid=3882209", "title": "Post apocalittico", "text": ""}
{"id": "3882210", "revid": "1516566", "url": "https://it.wikipedia.org/wiki?curid=3882210", "title": "Opera a corno", "text": "Un'opera a corno \u00e8 un elemento avanzato delle fortificazioni alla moderna generalmente posto a protezione di una cortina muraria di una fortificazione maggiore dalla quale si protende verso la campagna. Il nome gli viene dalla particolare forma biforcuta costituita da una breve cortina posta tra due semi-bastioni.\nAveva un'altezza minore della fortificazione principale e accoglieva a volte una porta di accesso al suo centro, in posizione protetta tra i fianchi dei \"corni\".\nTale conformazione venne detta anche \"opera a tenaglia\" soprattutto quando manca la cortina centrale e i fianchi bastionati, aperti a forbice, formano un angolo rientrante a forma di una coda di rondine. \nQuando ai due semi-bastioni si aggiunge, in posizione centrale la punta di un altro bastione, come per esempio nei progetti di S\u00e9bastien Le Prestre de Vauban, prende il nome di \"opera a corona\".\nA volte l'opera a corno si stacca completamente dalla struttura principale, costituendo un rivellino di forma particolare."}
{"id": "3882213", "revid": "767487", "url": "https://it.wikipedia.org/wiki?curid=3882213", "title": "Twee Belgen", "text": "I Twee Belgen (2 Belgen) sono un gruppo musicale belga, fondato da Rembert De Smet e Herman Celis a Gand, divenuto popolare in Francia e in Belgio negli anni ottanta con la canzone \"Lena\"."}
{"id": "3882215", "revid": "1568601", "url": "https://it.wikipedia.org/wiki?curid=3882215", "title": "Capo Loop", "text": "Capo Loop (in inglese \"Loop Head\", in gaelico irlandese \"Ceann L\u00e9ime\") \u00e8 un capo collocato sulla sponda settentrionale della foce dello Shannon, nella contea di Clare, Irlanda.\nA rendere facilmente riconoscibile il capo, anche da lontano, contribuisce un faro. Il capo opposto, sulla sponda sud, \u00e8 il capo Kerry. La Shannon Foynes Port gestisce la navigazione sulla foce del fiume.\nLa piccola penisola su cui si trova il capo Loop ha l'oceano Atlantico da un lato e l'estuario dall'altro, con una sottile striscia di terra di circa un miglio, che la collega alla terra.\nNel 2010 il capo Loop \u00e8 stata premiato per il crescente turismo sostenibile che lo interessa."}
{"id": "3882217", "revid": "538762", "url": "https://it.wikipedia.org/wiki?curid=3882217", "title": "David Broome", "text": "Biografia.\nIn carriera oltre ai due bronzi olimpici vanta due ori ai Campionati mondiali di equitazione e quattro ai Campionati europei di salto ostacoli."}
{"id": "3882219", "revid": "205197", "url": "https://it.wikipedia.org/wiki?curid=3882219", "title": "Sqhiponja Gjirokast\u00ebr", "text": ""}
{"id": "3882224", "revid": "287204", "url": "https://it.wikipedia.org/wiki?curid=3882224", "title": "Hury", "text": ""}
{"id": "3882226", "revid": "1543377", "url": "https://it.wikipedia.org/wiki?curid=3882226", "title": "Stormfront", "text": "Stormfront \u00e8 un forum di discussione su internet, caratterizzato dal fatto di dare espressione a posizioni di nazionalismo bianco, supremazia bianca, antisemitismo e neonazismo; \u00e8 indicato anche come il pi\u00f9 grande sito di incitamento all'odio presente in Internet.\nIl sito va on line nei primi anni novanta e nel 1995 diviene il sito web di riferimento dell'ex-leader del Ku Klux Klan, Don Black. Riceve l'attenzione dei media statunitensi nel 2000 dopo essere diventato il soggetto principale di un documentario denominato \"Hate.com\". Stormfront ha pi\u00f9 volte propagandato teorie o interpretazioni di eventi dell'attualit\u00e0 politica e della storia funzionali all'agenda politica dei suprematisti bianchi: tra queste, una delle pi\u00f9 celebri \u00e8 quella riguardante gli assalti alle fattorie in Sudafrica nei territori a maggioranza bianca, presentata da Stormfront come la prova di un presunto piano genocida operato dai sudafricani neri.\nIl sito \u00e8 stato bloccato in Francia, Germania e Italia.\nStoria.\nDavid Duke, esponente di spicco del Ku Klux Klan, divent\u00f2 deputato della Louisiana nel 1990 con una campagna che vide debuttare la testata Stormfront. Il nome venne scelto per darsi una connotazione di fronte politico o militare (come la Sto\u00dftrupp o le Sturmabteilung nella Germania nazista). Nel marzo 1995 Stormfront diventa un sito web. Nel 2002 gli utenti registrati al sito erano 5.000, per arrivare a 52.000 nel giugno 2005; nel dicembre 2008, per effetto delle reazioni all'elezione di Barack Obama, primo presidente afroamericano, gli utenti arrivano a 133.000. Dieci anni dopo, al 31 dicembre 2018, gli utenti registrati sono 338.000.\nIn Italia.\nIn Italia venne alla ribalta per avere pubblicato una blacklist di ebrei italiani appartenenti al mondo della cultura, della politica, dell'informazione e della televisione: nella lista erano menzionati Gad Lerner, Carlo De Benedetti, Roberto Saviano, Franco Bernab\u00e8, Susanna Tamaro, David Sassoli, gli Elkann, Enrico Mentana, Corrado Augias, Antoine Bernheim, Maurizio Molinari, Clemente Mimun, Alessandro Haber, Luca Barbareschi, Arnoldo Fo\u00e0 e Franca Valeri.\nNel novembre 2012 Polizia postale e Digos hanno notificato delle ordinanze di custodia cautelare in carcere a tre moderatori del sito e un altro soggetto. Gli arrestati sono indagati per delitti realizzati su internet per incitamento all'odio razziale e antisemitismo. Il sito, con provvedimento richiesto dal pubblico ministero ed emesso dal Giudice per le indagini preliminari, \u00e8 stato reso inaccessibile dall'Italia."}
{"id": "3882229", "revid": "2175", "url": "https://it.wikipedia.org/wiki?curid=3882229", "title": "Billac", "text": ""}
{"id": "3882230", "revid": "80030", "url": "https://it.wikipedia.org/wiki?curid=3882230", "title": "Museum Rubenshuis", "text": ""}
{"id": "3882232", "revid": "1442080", "url": "https://it.wikipedia.org/wiki?curid=3882232", "title": "Befreiungs-Pokal", "text": "La Befreiungs-Pokal (\"Coppa della liberazione\") fu una competizione calcistica austriaca disputata nel 1945 fra le principali squadre viennesi. Venne organizzata per celebrare la liberazione di Vienna dai Nazisti da parte dell'Armata rossa. Cominciata il 10 giugno, termin\u00f2 il 7 luglio.\nGiocata con la formula dell'eliminazione diretta, vide la vittoria del First Vienna, che sconfisse l'Helfort in finale.\nRisultati.\nEliminatorie.\nRisultati conosciuti:"}
{"id": "3882251", "revid": "2160814", "url": "https://it.wikipedia.org/wiki?curid=3882251", "title": "Cassio Longino (retore)", "text": "Fu il pi\u00f9 importante consigliere alla corte della regina Zenobia di Palmira, che aveva reso il suo regno indipendente da Roma.\nBiografia.\nNacque forse a Emesa, nella provincia di Siria. Studi\u00f2 ad Alessandria presso Ammonio Sacca e Origene, e insegn\u00f2 ad Atene per trent'anni, dove ebbe tra i suoi allievi Porfirio. Non abbracci\u00f2 mai il Neoplatonismo, nemmeno dopo aver conosciuto Plotino, e godette di un'immensa fama come critico letterario. Durante un viaggio nelle regioni orientali divenne maestro e poi consigliere della regina Zenobia di Palmira. Fu proprio su suo consiglio che la sovrana decise di rivendicare l'indipendenza da Roma; l'imperatore Aureliano per\u00f2 soppresse la rivolta e Longino fu giustiziato.\nL'origine del nome gentilizio Cassio \u00e8 ignota. Si pu\u00f2 solo ipotizzare che fosse cliente di un certo Cassio Longino, oppure che i suoi avi abbiano ricevuto la cittadinanza romana grazie all'influenza di qualcuno di nome Cassio Longino. Nacque nel 213 e fu ucciso nel 273, all'et\u00e0 di sessant'anni. L'ipotesi che il suo nome originario fosse Dionisio nacque in epoca medievale, poich\u00e9 il Trattato del Sublime veniva attribuito a \"Longino oppure Dionisio\".\nAnche il luogo di nascita \u00e8 incerto. Alcuni sostengono sia nato a Palmira, altri lo chiamarono \"Siriano\" e nativo di Emesa. Quest'ultima ipotesi deriva dal fatto che sua madre era a sua volta siriana, e da un oscuro passo della \"Historia Augusta\" da cui si evince che conoscesse la lingua di quella regione. Pu\u00f2 anche darsi che sia nato ad Atene, poich\u00e9 la \"Suda\" riporta che Frontone di Emesa, zio di Longino, insegnasse retorica in quella citt\u00e0, e che alla sua morte abbia gli lasciato la cattedra, in quanto figlio della sorella Frontonis.\nPare che Frontone abbia prestato particolare cura nell'educazione del nipote, e sul letto di morte lo avrebbe nominato suo erede. Nell'introduzione alla sua opera \"Sulla fine\", contenuta nella \"Vita di Plotino\" di Porfirio, Longino stesso ricorda di aver compiuto vari viaggi con i suoi familiari durante i primi anni di vita, di aver visitato molti paesi di essersi fatto conoscere da tutti quelli che all'epoca avevano fama di grandi filosofi, tra i quali Ammonio Sacca, Origene, Plotino e Amelio. Dei primi due fu allievo per lungo tempo, ma non abbracci\u00f2 mai il Neoplatonismo.\nDurante gli studi familiarizz\u00f2 con le opere di Platone, e che fosse un platonico si capisce dai frammenti superstiti, cos\u00ec come dai suoi commentari a molti dialoghi, in cui si nota anche che era libero dalle considerazioni allegoriche con le quali i suoi contemporanei ritenevano di aver scoperto lo spirito degli antichi. In opposizione a Plotino sostenne la dottrina secondo cui le idee esistono fuori dal \"Nous\"; dal canto suo il filosofo di Licopoli, dopo aver letto il trattato \"Sul principio primo\", comment\u00f2 che Longino poteva essere un allievo, ma non un filosofo.\nDopo che ebbe imparato tutto quello che poteva da Ammonio e dagli altri filosofi che incontr\u00f2, Longino fece ritorno ad Atene. Qui si dedicava con tale zelo all'educazione dei suoi tanti allievi, che gli restava poco tempo per scrivere. Il suo allievo che si distinse maggiormente fu Porfirio. Pare inoltre che tenesse lezioni di filosofia, critica letteraria, ma anche retorica e grammatica, e la sua conoscenza divenne cos\u00ec vasta che Eunapio lo chiama \u00abbiblioteca vivente\u00bb e \u00abmuseo che cammina\u00bb. L'arte in cui eccelse fu comunque la critica letteraria, tanto che l'espressione \u00abgiudicare come Longino\u00bb divenne sinonimo di \u00abgiudicare rettamente\u00bb.\nDopo aver passato gran parte della sua vita ad Atene e aver composto le sue opere pi\u00f9 importanti, si trasfer\u00ec nelle terre orientali, forse per ritrovare i suoi amici a Emesa oppure per sbrigare alcuni affari di famiglia. Sembra che in questa occasione abbia incontrato la regina Zenobia di Palmira, la quale, donna di talento e amante delle arti e della letteratura, lo fece suo maestro di letteratura greca. Non disponendo di nessuna biblioteca di una certa estensione a Palmira, Longino fu cos\u00ec costretto ad abbandonare i suoi propositi letterari. Ma scopr\u00ec presto un altro uso del suo talento, quando il re Odenato mor\u00ec e Zenobia ottenne il governo del regno, per il quale si avvalse del consiglio di Longino. Fu lui, infatti, a incoraggiarla a disfarsi delle leggi romane e rivendicare l'indipendenza del regno. Come risultato, la regina scrisse una lettera all'imperatore Aureliano. Quando nel 273 Aureliano conquist\u00f2 e distrusse Palmira, Longino pag\u00f2 con la vita il suggerimento dato alla sovrana. Dopo essere caduta in mano dei Romani, Zenobia afferm\u00f2 di essere stata influenzata dai suoi consiglieri, in particolare da Longino. Questi affront\u00f2 l'esecuzione con la stessa fermezza e sicurezza di Socrate.\nSembra che Longino nella vita privata fosse particolarmente amabile. Quando il suo allievo Porfirio lo abbandon\u00f2 dicendo che avrebbe trovato un miglior maestro in Plotino, Longino non si dimostr\u00f2 mai mal disposto, ma continu\u00f2 a trattarlo da amico, e lo invit\u00f2 a Palmira. Am\u00f2 ardentemente la libert\u00e0, ed ebbe sempre una grande franchezza nell'esporre le proprie opinioni come nel mostrare gli errori degli altri.\nOpere.\nNonostante i tanti impegni, Longino compose molte opere che sembra fossero tenute in grande considerazione, ma di cui non c'\u00e8 rimasto niente. A lui veniva attribuito anche il Trattato del Sublime, ma al giorno d'oggi lo si ritiene opera di un anonimo autore del I secolo d.C. Tra le sue opere la \"Suda\" elenca le \"Questioni omeriche\", \"Se Omero \u00e8 un filosofo\", \"Problemi omerici e soluzioni\" e due trattati sulla pronuncia attica. Viene omessa la pi\u00f9 importante delle sue opere filologiche, i \"Discorsi filologici\", composta di 21 libri. Un importante frammento del suo trattato \"Sul fine\" ci \u00e8 stato tramandato da Porfirio. Sotto il suo nome ci sono giunti anche un'introduzione al manuale di metrica di Efestione (\"\u03a0\u03c1\u03bf\u03bb\u03b5\u03b3\u03cc\u03bc\u03b5\u03bd\u03b1 \u03b5\u1f30\u03c2 \u03c4\u1f78 \u03c4\u03bf\u1fe6 \u1f29\u03c6\u03b1\u03b9\u03c3\u03c4\u03af\u03c9\u03bd\u03bf\u03c2 \u1f18\u03b3\u03c7\u03b5\u03b9\u03c1\u03af\u03b4\u03b9\u03bf\u03bd\") e un frammento di un trattato di retorica, inserito in un'opera sullo stesso argomento di Apsines. Scrisse anche brevi testi sull'invenzione, l'improvvisazione, lo stile, la memoria e altre cose utili agli studenti."}
{"id": "3882256", "revid": "693190", "url": "https://it.wikipedia.org/wiki?curid=3882256", "title": "Mario party 9", "text": ""}
{"id": "3882257", "revid": "2048388", "url": "https://it.wikipedia.org/wiki?curid=3882257", "title": "Klubi Futbollit Naft\u00ebtari Ku\u00e7ov\u00eb", "text": "Il Klubi Futbollit Naft\u00ebtari Ku\u00e7ov\u00eb \u00e8 una squadra di calcio albanese fondata nel 1926 a Ku\u00e7ov\u00eb. Nella sua storia ha disputato prevalentemente campionati minori con qualche apparizione nella massima serie del campionato albanese di calcio. Nella stagione 2011-2012 milita in Kategoria e Dyt\u00eb, terzo livello calcistico albanese\nStoria.\nIl club \u00e8 stato fondato nel 1926 e l'anno successivo viene ammesso nel primo livello nazionale. Conclude il campionato con una retrocessione in seconda serie.\nStadio.\nIl club gioca i suoi incontri casalinghi nello Stadiumi Bashkim Sulejmani, impianto dotato di 5.000 posti."}
{"id": "3882260", "revid": "205197", "url": "https://it.wikipedia.org/wiki?curid=3882260", "title": "Spartaku Ku\u00e7ov\u00eb", "text": ""}
{"id": "3882262", "revid": "205197", "url": "https://it.wikipedia.org/wiki?curid=3882262", "title": "Naft\u00ebtari", "text": ""}
{"id": "3882267", "revid": "729019", "url": "https://it.wikipedia.org/wiki?curid=3882267", "title": "Pierre Jonqu\u00e8res d'Oriola", "text": ""}
{"id": "3882268", "revid": "716003", "url": "https://it.wikipedia.org/wiki?curid=3882268", "title": "Pierre J. d'Oriola", "text": ""}
{"id": "3882270", "revid": "484362", "url": "https://it.wikipedia.org/wiki?curid=3882270", "title": "Almost True", "text": ""}
{"id": "3882271", "revid": "115839469", "url": "https://it.wikipedia.org/wiki?curid=3882271", "title": "La via dei re", "text": "La via dei re (titolo originale \"The Way of Kings\") \u00e8 un romanzo dello scrittore statunitense Brandon Sanderson, appartenente al genere dell'epic fantasy, pubblicato negli Stati Uniti il 31 agosto 2010 dalla Tor Books ed edito in Italia da Fanucci a partire dal 1\u00ba dicembre 2011. Rappresenta il primo volume della saga delle \"Cronache della Folgoluce\" (\"The Stormlight Archive\", nell'edizione originale), che l'autore prevede si comporr\u00e0 di ulteriori nove libri da qui al 2024.\nSinossi.\nIl libro si apre con un preludio in cui, con il punto di vista di Kalak, viene mostrato cosa succede alla fine di quella che sar\u00e0 nota al mondo come \"l'Ultima Desolazione\", l'ultimo attacco dei \"Nichiliferi\" contro i regni degli uomini. L'Araldo cerca i suoi nove compagni ma trova ad aspettarlo solamente Jezrien intorno ad un cerchio di sette spade nel luogo che i Dieci prima della battaglia avevano scelto come punto di ritrovo. Dopo averlo raggiunto Kalak con vergogna rivela di non voler tornare, che non \u00e8 in grado di farlo. Nessuno dei due menziona a quale posto si riferiscano, limitandosi ad accennare ad un luogo di sofferenze a cui tutti gli \"Araldi\" devono tornare alla fine delle Desolazioni siano essi caduti in battaglia o sopravvissuti. Jezrien rassicura Kalak dicendo che lui \u00e8 stato scelto che non c'\u00e8 bisogno di tornare e che hanno deciso di abbandonare il \"Giuripatto\": baster\u00e0 lasciare la propria Lama in quel cerchio di pietre. Davanti ai dubbi del suo compagno, Jezrien afferma che accettare quel fardello \u00e8 stata una loro scelta e che quindi possono scegliere di disfarsene e comunque, secondo Ishar, uno degli Araldi, finch\u00e9 uno dei Dieci rimane legato al Giuripatto esso non potr\u00e0 venir meno e che comunque l'umanit\u00e0 pu\u00f2 contare sui Radiosi, cavalieri armati con le mitiche \"Stratolame\" e \"Stratopiastre\" addestrati per servire loro. Cos\u00ec anche Jezrien e Kalak abbandonano le loro Lame e il loro compagno Talenel, l'unico che \u00e8 caduto in combattimento e che quindi \"stato costretto a tornare\".\nAl preludio segue un prologo dove viene narrato l'omicidio di Re Gavilar Kholin, Re di Alethkar, per mano di Szeth-figlio-figlio-Vallano, un misterioso membro del popolo shin che viene assoldato dal popolo dei Parshendi per assassinare il monarca alethi durante la cerimonia di alleanza tra di essi e Alethkar. La morte di Re Gavilar scatena la guerra tra \"Parshendi\" e \"Alethi\" sulle \"Pianure Infrante\". Questo conflitto fa da sfondo alle azioni dei personaggi.\nIl libro \u00e8 diviso in cinque parti intervallate da tre interludi. Questi ultimi sono delle sezioni in cui sono narrati punti di vista di personaggi minori, che compaiono in genere per un capitolo. Nelle altre sezioni i punti di vista principali sono quelli di Kaladin, alethi occhiscuri dalle vicende burrascose, Shallan Davar, giovane nobildonna vediana in viaggio per ristabilire le fortune della sua famiglia, e Dalinar Kholin, fratello di Re Gavilar e altoprincipe alethi, sconvolto da sogni e visioni.\nProtagonista del libro \u00e8 'Kaladin, l'unico personaggio dotato di capitoli flashback sul suo passato.\nIl libro si compone di un preludio, un prologo, settantacinque capitoli, un epilogo e tre interludi con tre capitoli ciascuno. I capitoli degli interludi sono esclusi dal conteggio dei capitoli delle cinque parti in cui si divide il volume.\nI personaggi con punti di vista sono quindici.\nIl mondo delle Cronache della Folgoluce.\nRoshar.\n\"La Via dei Re\" \u00e8 ambientato nel continente di \"Roshar\", una gigantesca Pangea circondata da alcune isole. Si tratta di un mondo dominato da fortissime tempeste, la cui incidenza sulla vita umana, animale e vegetale \u00e8 tale che la tecnologia, la fauna e la flora stesse si sono sviluppate ed evolute per resistere e reagire a questo genere di fenomeni atmosferici, definiti come \"altetempeste\" (\"highstorms\"). Caratteristica delle \"altetempeste\" \u00e8 di avere origine solo da Oriente e di muoversi verso Occidente, perdendo forza lungo il tragitto tanto che Shinovar, la terra pi\u00f9 occidentale del continente, dimostra una flora e una fauna simile alla nostra. Le zone orientali del continente sono note come \"Folgoterre\" dagli abitanti che le vedono come la barriera che difende le pi\u00f9 deboli terre occidentali.\nRoshar \u00e8 suddiviso in una pluralit\u00e0 di regni dalle dimensioni variegate e ognuno con le proprie tradizioni e culture, spesso estremamente differenti: nelle terre vorin il mestiere delle armi \u00e8 il pi\u00f9 nobile impiego a cui possa aspirare un uomo mentre all'estremo opposto si trova \"Shinovar\", dove i soldati sono visti come l'ultima e peggiore classe della societ\u00e0. La regione orientale risulta quella pi\u00f9 omogenea dato che qui si ergono i quattro regni, nel libro si accenna ad un quinto ma non \u00e8 nominato, di \"Jah Keved\", \"Alethkar\", \"Kharbranth\" e \"Natanatan\" uniti nella fede verso il vorinismo e per questo sono anche detti regni vorin. Jah Keved e Alethkar sono i regni ritenuti i pi\u00f9 potenti perch\u00e9 i pi\u00f9 dotati degli \"Strati\". Ci sono comunque numerosi popoli differenti non solo dal punto di vista culturale ma anche dal punto di vista fisico, tutti comunque sono ritenuti esseri umani.\nUna menzione particolare va riservata ai Parshi e ai Parshendi. I primi sono i membri di un popolo di servi che lavora in quasi tutta Roshar, visti pi\u00f9 come animali da lavoro che come esseri umani per via del loro atteggiamento dismesso e umile. I secondi sono un popolo di recente scoperta di cui non si conosce quasi nulla. Sono ritenuti parenti dei Parshi tuttavia a differenza di essi dimostrano una struttura fisica pi\u00f9 imponente caratterizzata dalla presenza di un carapace a forma di armatura che gli cresce sul corpo e una societ\u00e0 con un'anima profondamente culturale. Sono fisicamente pi\u00f9 forti e veloci di un uomo normale. Della loro societ\u00e0 non si conosce quasi nulla se non che paiono nutrire un rispetto estremamente profondo per i morti, tanto da non toccarli, che combattono a coppie e che sono dotati di Stratoguerrieri. Non sono noti i loro capi ne la loro forma di governo. Sono stati loro a commissionare l'omicidio di Re Gavilar ma non hanno mai fornito spiegazioni al riguardo.\nAlethkar.\nAlethkar \u00e8 uno dei regni vorin ed \u00e8 uno dei pi\u00f9 orientali. Si estende da nord a sud per tutta la lunghezza di Roshar, confinando a nord-ovest con Herdaz e a ovest con Jah Keved. I confini orientali sono delimitati dalle colline indipendenti oltre la quale si estende un'imponente catena montuosa mentre a sud si estendono le Terre Gelide. Nessuna di queste due zone sembra avere una forma di governo propria. Di recente Alethkar si \u00e8 espansa nelle Terre Gelide venendo a contatto con il popolo dei Parshendi a sud della Pianure Infrante. All'epoca degli eventi narrati ne \"La via dei Re\" Re Elhokar Kholin sta guidando una campagna, che dura ormai sei anni, contro i Parshendi nelle Pianure Infrante dove sono tenuti assediati. Alethkar sorge sul territorio che una volta era occupato dal Regno di Alethela. La sua capitale attuale \u00e8 Kholinar. Insieme a Jah Keved \u00e8 il regno con il maggior numero di Strati.\nAlethkar \u00e8 stata per molti secoli un territorio diviso tra i suoi dieci principati dominati ciascuno da un altoprincipe: il suo ultimo sovrano era stato Creasole, colui che aveva posto fine al dominio della Chiesa sui regni vorin mascherandone le mistificazioni. Tutto questo era avvenuto secoli prima degli avvenimenti narrati nei libri. In un tempo molto pi\u00f9 vicino, circa una decina di anni prima, Gavilar Kholin, Altoprincipe di Kholinar, \u00e8 riuscito al termine di una sanguinosa guerra a unificare tutti i principati e a farsi riconoscere Re. Riusc\u00ec nella sua impresa grazie all'aiuto di Torol Sadeas, Altoprincipe del Principato di Sadeas, e di Dalinar Kholin, il suo stesso fratello, leggendario Stratoguerriero conosciuto come lo Spinanera. Quando Gavilar assunse la carica di sovrano il principato di Kholinar pass\u00f2 di diritto a suo fratello Dalinar. Gli ultimi anni di governo di Gavilar sono riconosciuti come deboli dato che si mostr\u00f2 poco propenso alle normali attivit\u00e0 da alethi. Una volta scoperti i Parshendi, Gavilar si interess\u00f2 molto a loro e fu sua volont\u00e0 il trattato di alleanza con il nuovo popolo. Furono gli stessi Parshendi a far assassinare Gavilar Kholin la notte stessa in cui venne sottoscritto il trattato di alleanza. Da allora gli Altoprincipi alethi guidati dal figlio e successore di Gavilar, Re Elhokar Kholin, assediano i Parshendi in una sanguinosa guerra nelle pianure infrante. Bench\u00e9 nei campi militari alethi sulle Pianure regni la pace, in patria i vari luminobili si affrontano in continue scaramucce di confine.\nCome regno vorin, Alethkar riconosce la divisione della societ\u00e0 in due gruppi \"occhichiari\" e \"occhiscuri\". I primi sono i vertici della societ\u00e0 alethi mentre i secondi sono principalmente la massa di popolani. I due gruppi si dividono gerarchicamente a loro volta in \"dahn\" per gli occhichiari e in \"nahn\" per gli occhiscuri. Queste sono divisioni gerarchiche strutturate su otto livelli la cui importanza aumenta al decrescere del numero: gli occhichiari di primo e secondo \"dahn\" sono i nobili al pi\u00f9 alto livello della societ\u00e0 mentre quelli di ottavo \"dahn\" sono cittadini liberi che comunque devono aggregarsi a qualcuno di pi\u00f9 forte per sopravvivere; gli occhiscuri di primo \"nahn\" hanno la possibilit\u00e0 di sposare membri di famiglie occhichiari mentre quelli di ottavo \"nahn\" sono poco meno di schiavi. Almeno per quanto riguarda i \"nahn\", si sa che non si tratta di caste ma che \u00e8 possibile crescere di livello pagando come ha fatto la famiglia di Kaladin che \u00e8 riuscita ad arrivare al secondo \"nahn\". Sposare un occhichiari non cambia lo status dello sposo o della sposa occhiscuri che quindi pu\u00f2 essere inferiore di grado ai suoi stessi figli se questi nascono occhichiari. L'unico modo di diventare occhichiari \u00e8 vincere una Stratolama tuttavia si tratta di un evento tanto raro da essere ritenuto leggendario.\nNella societ\u00e0 alethi un segno distintivo tra occhichiari e occhiscuri \u00e8 il divieto assoluto per i secondi di armarsi con una spada e di usare esclusivamente armi in asta per gli uomini. Per le donne in genere la differenza \u00e8 data che le donne occhiscuri dovendo lavorare non coprono la mano sinistra, la manosalva, con lunghe maniche abbottonate ma si limitano ad indossare dei guanti. Nascondere la manosalva \u00e8 un gesto di pudicizia per le seguaci della religione vorin.\nGli Araldi.\nCon il termine Araldi dell'Onnipotente, o solo Araldi, secondo la teologia vorin, sono indicati dieci guerrieri, cinque uomini e cinque donne, che in un tempo indefinito strinsero il Giuripatto e si impegnarono a difendere l'Umanit\u00e0 dal Ciclo delle Desolazioni, gli attacchi effettuati dai Nichiliferi e dalle loro creature. Le loro armi, a detta dell'Araldo Kalak sono infinitamente pi\u00f9 potenti delle Stratolame. I loro nomi sembrano essere leggermente differenti da quelli con cui sono conosciuti all'epoca in cui viene ambientata la storia. La loro scomparsa viene spiegata come un ritorno presso l'Onnipotente in attesa che coloro che si distinguono nelle loro Glorie e Vocazioni li raggiungano per formare l'immensa schiera che un giorno riconquister\u00e0 le Sale della Tranquillit\u00e0 ora occupate dai Nichiliferi.\nI Cavalieri Radiosi.\nSono cos\u00ec noti i membri, uomini e donne, dei dieci Ordini che assistettero gli Araldi durante le Desolazioni contro i Nichiliferi. Sono gli originali utilizzatori degli Strati anche se Dalinar Kholin durante le sue visioni nota come le loro Stratopiastre brillavano in una maniera a lui sconosciuta e che erano in grado di librarsi in volo. Loro residenza pare fosse la citt\u00e0 leggendaria di \"Urithiru\" ad \"Alethela\", il Regno Argenteo che sorgeva nel territorio occupato dalla moderna Alethkar, anche se forse non era il loro luogo di origine.\nDopo \"Aharietiam\", l'Ultima Desolazione, gli Araldi abbandonarono Roshar e fecero ritorno presso l'Onnipotente in attesa del giorno in cui riconquistare le Sale della Tranquillit\u00e0 ma non furono seguiti dai Radiosi che rimasero con gli uomini per un certo periodo di tempo fino alla Ritrattazione. Si tratta di un episodio oscuro nella storia di Roshar, visto come un tradimento dei Radiosi nei confronti dell'Umanit\u00e0 e per questa ragioni ogni argomento che parli di loro viene visto con sospetto e ostilit\u00e0. Nel periodo in cui si svolge la storia, anno 1173, i \"Cavalieri Radiosi\" sono denominati \"Radiosi Perduti\" per marcare questa situazione\nPare non ci fossero restrizioni di sesso o di origine per chi volesse entrare nei Dieci Ordini e, in una delle visioni di Dalinar, due Cavalieri affermano che chiunque abbia capacit\u00e0 nel combattere e voglia difendere il genere umano dovrebbe dirigersi verso Urithiru. Pare che esistesse una autorit\u00e0 che stabiliva chi poteva essere accettato negli Ordini.\nNe \"La Via dei Re\" sono citati due dei dieci Ordini: i \"Guardapietra\" e i \"Corrivento\". Del primo si conosce il nome di un membro, Talatin, citato negli appunti di Jasnah Kholin mentre del secondo negli appendici del libro viene rivelata la capacit\u00e0 di usare due dei tipi primari di \"Vincolaflussi\", i cui effetti erano noti come le \"Tre Sferzate\". In una delle visioni di Dalinar, Nohadon cita un Vincolaflussi di nome Alakavish che definisce poco giudizioso per aver scatenato un conflitto tra gli uomini prima della Desolazione. Tuttavia non si conosce se appartenesse ad uno degli Ordini di Radiosi.\nA detta di Jasnah Kholin esistevano due Ordini i cui membri avevano la capacit\u00e0 di \"Animutare\". Gli \"Animutanti\" furono creati in base alle osservazioni dei poteri dei Radiosi.\nSempre secondo le parole di Jasnah Kholin, i Radiosi dovevano le loro abilit\u00e0 ad un qualche tipo di legami con certe tipologie di \"Spren\".\nNon si conosce la loro organizzazione, la loro storia o i loro effettivi. In una delle sue visioni Dalinar osserva trecento Cavalieri Radiosi membri dei Guardapietra e dei Corrivento ma non si conosce se al momento essi erano la totalit\u00e0 degli effettivi dei due Ordini. Ognuno di quei trecento tra uomini e donne era uno Stratoguerriero completo.\nSi dice che si rifacessero a cinque \"Ideali\", dei motti che ispiravano le loro azioni. Teft afferma che solo il primo era uguale per tutti ma Kaladin recita anche un secondo senza sapere se appartenesse a tutti gli Ordini o a uno solo.\nStrati e Stratoguerrieri.\nCon il termine di \"Strati\" si intendono le magiche armi, \"Stratolame\", e armature, \"Stratopiaste\", che in origine appartenevano ai dieci ordini di \"Cavalieri Radiosi\", i guerrieri che assistettero gli Araldi nelle battaglie contro i Nichiliferi. Dopo la \"Ritrattazione\" e la Caduta dei Radiosi, gli Strati passarono agli uomini comuni e coloro che li possiedono sono noti con il nome di \"Stratoguerrieri\". Uno di questi combattenti \u00e8 un vero e proprio esercito, quasi impossibile da fermare se non da un altro Stratoguerriero.\nLe Stratolame (\"Shardblades\", in originale) possono tagliare ogni materiale senza mai fermarsi se viene tenuta in costante movimento. Solo a contatto con la carne viva la spada tremola uccidendo il suo bersaglio recidendoli l'anima, come credono le popolazioni di Roshar, trapassandolo senza arrecare danno al corpo. A differenza di oggetti inanimati, un corpo non pu\u00f2 essere fatto a pezzi prima che esso sia morto. Non necessariamente un colpo di Stratolama \u00e8 mortale: se a essere colpito \u00e8 un arto, il possessore rimarr\u00e0 in vita bench\u00e9 da allora sar\u00e0 impossibilitato a usare la parte del corpo colpita. Le Stratolame sono armi, anche gigantesche, che normalmente non sono materializzate. Per richiamarle si necessit\u00e0 della precisa volont\u00e0 del possessore, quindi se a seguito di urto lo Stratoguerriero perde involontariamente la presa sull'arma essa si smaterializza, e del tempo che il cuore di una persona piega a fare dieci battiti. Pi\u00f9 si \u00e8 agitati, pi\u00f9 \u00e8 impellente il bisogno e pi\u00f9 il cuore batte veloce prima una Stratolama far\u00e0 la sua comparsa. Le Stratolame rimangono materiali senza la volont\u00e0 del loro padrone solo quando questi muore, e quindi attendono di essere colte da qualcun altro, o se sono tenute in posizione di riposo conficcate nel terreno. Una credenza alethi afferma che se un occhiscuri conquista una Stratolama diverr\u00e0 un occhichiari, mutando lo stesso colore degli occhi.\nLe Stratopiastre (\"Shardplates\", in originale) sono armature di piastre complete senza punti deboli. Diversamente da un'armatura a piastre normale esse infatti non mostrano alcuna apertura perch\u00e9 piastre di dimensioni pi\u00f9 piccole si saldano a quelle maggiori avvolgendo completamente il possessore. L'unica apertura, e punto debole, e la visiera con l'apertura per gli occhi. L'unico altro modo di ferire un uomo con Stratopiastra \u00e8 quello di fare a pezzi la sua armatura. Solo le Stratolame sono in grado di trapassare Stratopiastre ma difficilmente ci\u00f2 \u00e8 possibile con un colpo solo. Le Stratopiastre potenziano e amplificano le capacit\u00e0 del possessore senza tuttavia farne il lavoro al posto suo o migliorandone le capacit\u00e0 e quindi un combattente si stancher\u00e0 comunque, bench\u00e9 sar\u00e0 in grado di brandire armi proibitive per il peso o per la forza necessaria per un uomo normale. Le Piastre sono alimentate con cristalli infuse di Folgoluce che trasuda da esse in caso di parti colpite. A causa del peso eccessivo, l'armatura viene montata partendo dal basso e in caso si perda troppa Folgoluce deve essere rimossa per impedire che blocchi i movimenti del possessore.\nChiunque possegga uno Strato \u00e8 ritenuto uno Stratoguerriero, non \u00e8 necessario dover avere entrambi. Uno \"Stratoguerriero completo\", armato di Piastra e Lama, risulta comunque un avversario ostico anche per un avversario che disponga di una sola Stratopiastra. L'Altoprincipe Sadeas si \u00e8 sempre dovuto ritirare davanti ad essi, disponendo solo di una Piastra. Uno Stratoguerriero completo comunque pu\u00f2 essere sconfitto da chi non lo \u00e8 anche se ci\u00f2 \u00e8 un evento estremamente raro per via dell'estrema difficolt\u00e0 dell'impresa. La tattica pi\u00f9 diffusa rimane quella di cercare di sopraffare il nemico con la mera forza del numero e di trascinarlo a terra, anche se vengono visti nel corso del romanzo metodi diversi.\nIl valore di uno Strato, in particolare di una Lama, \u00e8 elevatissimo tanto che per ottenerli si arrivano a scambiare interi regni. Nel periodo raccontato negli eventi, secondo Dalinar Kholin nel mondo non dovrebbero esistere meno di cento Strati. Non c'\u00e8 una equa divisione di essi, infatti Alethkar e Jah Keved sono i regni ad averne il maggior numero, circa venti a testa, mentre l'altra met\u00e0 \u00e8 divisa per il resto di Roshar. Non si sa se in questo conteggio sono contati gli Strati degli Shin e dei Parshendi ne quanti siano posseduti da essi. Scoprire che uno Shin era armato di Stratolama pare essere stata una grande sorpresa per gli Alethi.\nIl regno vorin di Kharbranth e i Mangiacorno sono alcuni dei popoli a non possedere Strati. Per i Mangiacorno questa viene vista come una grande umiliazione e spesso capita che i \"nuotama\" dei Mangiacorno scendano ad Alethkar con i loro servitori-parenti e offrano grandi ricchezze in cambio della possibilit\u00e0 di conquistare uno Strato tramite duello. Ci\u00f2 non \u00e8 mai avvenuto ma i Mangiacorno sembrano essere fiduciosi.\nIn alcune delle citazioni all'inizio dei capitoli, si dice che un certo \"Rayse\" possegga la coppia di Strati pi\u00f9 terribile e pericolosa.\nIl Vorinismo.\nIl \"Vorinismo\" \u00e8 una delle maggiori religioni del mondo di Roshar. Praticata nella zona orientale del continente essa \u00e8 maggiormente diffusa nei regni di Jah Keved, Alethkar, Kharbranth e Natanatan che per questa ragione sono chiamati regni vorin. Nel libro viene accennato ad un quinto regno ma non ne viene svelato il nome. Si tratta di un culto monoteista che crede nell\"'Onnipotente\", il creatore dell'Umanit\u00e0.\nSecondo la teologia vorin, il genere umano viveva inizialmente insieme al suo creatore nelle \"Sale della Tranquillit\u00e0\" dalle quali per\u00f2 fu scacciato dai \"Nichiliferi\", creature malefiche nate come reazione alla natura completamente benigna dell'Onnipotente, e costretto a ritirarsi su Roshar. I Nichiliferi per\u00f2 seguirono gli uomini anche qui con l'intenzione di cacciarli dentro alla \"Dannazione\". Tuttavia l'Onnipotente non aveva dimenticato i suoi figli e invi\u00f2 a difenderli gli \"Araldi\", un gruppo di cinque uomini e cinque donne, armato di armi straordinarie. Gli Araldi organizzarono il genere umano e lo prepararono ad affrontare il loro nemico. Fu cos\u00ec che vennero fondati i dieci Ordini di \"Cavalieri Radiosi\", guerrieri umani di tutte le razze e sessi, che impegnarono la loro vita ad affrontare i Nichiliferi. Per permettere a loro di combattere le mostruose creature di pietra e ombra che accompagnavano le Nemesi dell'Umanit\u00e0 furono creati li Strati, armi e armature magiche dall'immenso potere. Con l'aiuto degli Araldi, l'assalto dei Nichiliferi, detto Desolazione, fu respinto. E questo avvenne per altre novantanove volte fino alla centesima e ultima Desolazione, Ahrietiam. Durante questo scontro i Nichiliferi furono definitivamente sconfitti e cacciati da Roshar: gli Araldi stessi li inseguirono fino alle Sale della Tranquillit\u00e0, in attesa che le anime degli uomini vadano a creare un'immensa schiera con la quale riconquistarle e sconfiggere definitivamente i Nichiliferi.\nCon la fine delle Desolazioni e la partenza degli Araldi termin\u00f2 l\"'Epoca Araldica\" e dei \"Regni Argentei\". A questo punto per\u00f2 avvenne il primo fallimento del Vorinismo con la \"Ritrattazione\" e il tradimento dei Cavalieri Radiosi. Si tratta di un evento poco chiaro che racconta come i Radiosi abbandonarono l'Umanit\u00e0, lasciandola al suo destino e scomparendo per sempre. La scomparsa dei Radiosi, ora detti \"Radiosi Perduti\", permise che gli Strati si diffondessero presso gli uomini comuni.\nA prendere la guida del genere umano, o almeno dei regni vorin, a questo punto fu la Chiesa e il clero che cercarono di sfruttare il sentimento religioso per assumere il controllo. Tenevano il popolo nell'ignoranza pi\u00f9 totale e alimentavano il misticismo e le credenze per essere sicuri che il popolo li vedesse come gli unici che avessero il diritto di governare perch\u00e9 investiti dall'Onnipotente stesso. Il periodo di governo della Chiesa viene detto \"Ierocrazia\". A porre un fine a questa situazione furono gli stessi sovrani dei regni vorin, particolare menzione viene data al Re di Alethkar Creasole, che uniti scoprirono e sconfessarono gli intrighi dei sacerdoti e tolsero loro il potere. Fu un periodo difficile e di grande crisi dalla quale i regni riuscirono a resistere solo grazie all'unit\u00e0 della loro fede. La Ierocrazia viene vista come il secondo fallimento del Vorinismo.\nAl termine della Ierocrazia, l'organizzazione religiosa fu pesantemente riformata. La Chiesa e il clero secolare vennero cancellati e banditi e al loro posto furono create le \"Devoterie\", associazioni di monache e frati, separate l'una dall'altra, ognuna che si occupa di un aspetto del credo vorinista. Le Devoterie non possono possedere beni di nessuna natura e necessitano per la loro sopravvivenza dell'aiuto dei sovrani temporali. I frati e le monache appartengono ai vari sovrani temporali. Compito delle Devoterie \u00e8 quello di portare e insegnare alla popolazione il credo del Vorinismo e di fare in modo che gli uomini lavorino attentamente alle proprie \"Glorie e Vocazioni\". Questi sono gli stili di vita e lavori che rappresentano parte dell'Onnipotente stesso e sono l'unico modo per gli uomini di poter andare a far parte di coloro che aiuteranno gli Araldi a riconquistare le Sale della Tranquillit\u00e0."}
{"id": "3882275", "revid": "205197", "url": "https://it.wikipedia.org/wiki?curid=3882275", "title": "KF Erzeni", "text": ""}
{"id": "3882276", "revid": "205197", "url": "https://it.wikipedia.org/wiki?curid=3882276", "title": "Puna Shijak", "text": ""}
{"id": "3882279", "revid": "339392", "url": "https://it.wikipedia.org/wiki?curid=3882279", "title": "Dinamo Durr\u00ebs", "text": ""}
{"id": "3882280", "revid": "858648", "url": "https://it.wikipedia.org/wiki?curid=3882280", "title": "Unione Nazionale (gruppo parlamentare)", "text": "L'Unione Nazionale fu un gruppo parlamentare di destra costituitosi nel 1947 nell'Assemblea Costituente per iniziativa di alcuni fuoriusciti del Fronte dell'Uomo Qualunque.\nAntefatto.\nIl Fronte dell'Uomo Qualunque era gi\u00e0 di per s\u00e9 un movimento politico dalla struttura leggera ed informale, completamente opposta a quella dei partiti di massa che si erano formati in Italia. \nNonostante i significativi successi iniziali ottenuti principalmente a Roma e nell'Italia meridionale, si verificarono mancanze legate sia alla scarsa coesione interna, sia alla conseguenza difficolt\u00e0 nell'elaborare un programma politico coerente e riconoscibile.\nGuglielmo Giannini avrebbe voluto portare il raggruppamento all'interno delle file del Partito Liberale Italiano, ma i vertici di quest'ultimo lo rifiutarono categoricamente a causa delle sue posizioni giudicate eccessivamente conservatrici e ambigue verso i nostalgici del fascismo.\nLa scintilla che fece deflagrare la scissione fu l'atteggiamento, giudicato moderato e accondiscendente dagli intransigenti interni, verso il Governo De Gasperi IV, con la cui maggioranza il segretario aveva intavolato un confronto in previsione delle elezioni amministrative locali. \nFurono quindi 14 i deputati che abbandonarono l'Uomo Qualunque, e il 15 novembre 1947 formarono il proprio gruppo, a destra del PLI, di \"Unione Nazionale\", per opporsi a ogni compromesso con le forze di governo centriste alla guida del paese.\nIl gruppo.\nIl gruppo parlamentare, guidato da Emilio Patrissi, non ebbe lunghissima vita, dato che il 31 gennaio successivo l'Assemblea termin\u00f2 i suoi lavori, almeno per ci\u00f2 che riguardava le sedute d'aula. Il raggruppamento, coerentemente alle sue idee di contestazione al mondo politico, non si trasform\u00f2 mai in un partito. Alcuni dei suoi componenti, peraltro in una condizione di ampio agio economico nella loro sfera privata, neppure si ripresentarono alle elezioni del 1948; altri, come Patrissi e Giuseppe De Falco, formarono la lista \"Movimento Nazionalista per la Democrazia Sociale\"; altri si rivolsero al Partito Nazionale Monarchico, al Partito Liberale Italiano e alla Democrazia Cristiana; altri ancora, come Guido Russo Perez, si avvicinarono al nascente Movimento Sociale Italiano."}
{"id": "3882283", "revid": "6923", "url": "https://it.wikipedia.org/wiki?curid=3882283", "title": "Comunit\u00e0 non incorporata", "text": ""}
{"id": "3882288", "revid": "56313020", "url": "https://it.wikipedia.org/wiki?curid=3882288", "title": "I terribili antenati di James Bond", "text": ""}
{"id": "3882293", "revid": "2111283", "url": "https://it.wikipedia.org/wiki?curid=3882293", "title": "Lago di Tavianella", "text": "Il lago di Tavianella, noto anche col nome di lago delle Cottede, \u00e8 un piccolo invaso artificiale situato nell'alto Appennino bolognese la cui superficie \u00e8 spartita tra i comuni di Vernio nella provincia di Prato (circa i due terzi a sud), e di Castiglione dei Pepoli nella citt\u00e0 metropolitana di Bologna (a nord).\nDescrizione.\nIl laghetto ha come unico immissario ed emissario il piccolo rio delle Mesole, un ruscello che confluisce poco pi\u00f9 a valle nel torrente Setta e che segna il confine tra le due province e regioni. Il nome deriva dal monte Tavianella (1163\u00a0m), una rilievo che si erge sopra il fondovalle del rio delle Mesole; il paesaggio attorno allo specchio d'acqua \u00e8 assai boscoso, data la presenza di estese abetaie tra cui la Foresta delle Cottede, ubicata poco sopra, nel lato bolognese. Il lago \u00e8 raggiungibile dall'abitato di \"Monte Tavianella\", frazione del comune di Castiglione dei Pepoli.\nNei pressi del lago \u00e8 ubicata la stazione meteorologica di Cottede, attiva dal 1938 e gestita dal Servizio Idrometeorologico dell'ARPA Emilia-Romagna, i cui dati termopluviometrici sono forniti anche al Servizio Idrologico Regionale della Toscana."}
{"id": "3882296", "revid": "1862047", "url": "https://it.wikipedia.org/wiki?curid=3882296", "title": "Carlo Vallini", "text": "Biografia.\nCresciuto in Liguria, Vallini consegue la licenza liceale a Torino e successivamente, spinto da suo padre, si imbarca su di un veliero per la Giamaica in qualit\u00e0 di mozzo. Dopo questa esperienza torna a Torino, dove si dedica con passione allo studio delle letteratura, ed instaura una profonda amicizia, testimoniata da un copioso epistolario, con il poeta Guido Gozzano.\nNel 1907 pubblica due raccolte di poesie, \"Un giorno\" e \"La rinunzia\", in cui si distingue per una suggestiva grazia e una buona finezza espressiva, nonch\u00e9 per i toni sommessi e malinconici tipici della scuola \"crepuscolare\", di cui Gozzano era il capostipite.\nNel 1909 si laurea a Bologna, e diverr\u00e0 insegnante in diverse citt\u00e0 d'Italia. La sua produzione letteraria intanto non cessa, anzi, si dedica con successo anche al teatro, per cui scrive \"Radda - Dramma lirico in un atto\" (1912).\nChiamato sotto le armi, non manca di distinguersi per il suo coraggio: nel 1916 viene insignito della medaglia al valore.\nNel 1920 viene pubblicata la sua traduzione in prosa del poema \"La ballata del carcere di Reading\" di Oscar Wilde. Muore nel dicembre dello stesso anno, a causa di un'embolia."}
{"id": "3882300", "revid": "287204", "url": "https://it.wikipedia.org/wiki?curid=3882300", "title": "David Allan", "text": "Trascorse un periodo in Italia (1764-1766), dove fu allievo di Gavin Hamilton.\nPur essendo profondamente legato al maestro, si trasfer\u00ec (1780) a Edimburgo, dove fu pittore paesaggista ed illustratore.\nFu paragonato a William Hogarth.\nLeggende.\nUna leggenda avvolge questo pittore, ricordato come uno dei pi\u00f9 grandi ritrattisti, David Allan non smise di dipingere dopo la morte.\nInfatti una leggenda popolare di Edimburgo vuole che il suo ultimo ritratto sia stato fatto dopo la morte, infatti sul retro della lapide troviamo un'immagine di un volto urlante."}
{"id": "3882304", "revid": "1318658", "url": "https://it.wikipedia.org/wiki?curid=3882304", "title": "Maria Ausilia Piroddi", "text": "Nel 1998 fu protagonista di una sanguinaria lotta per il potere all'interno della pi\u00f9 piccola camera del Lavoro d'Italia, la Cgil di Tortol\u00ec, diventando un caso nazionale. Inizialmente sub\u00ec due attentati, ad essi si collegano due tragiche morti dopo poco tempo, in seguito si scopr\u00ec un intreccio di lotte sindacali e politiche, traffico di armi e droga. Alla fine venne applicato per la prima volta in Sardegna, l'articolo 416 bis per contrastare il reato di associazione mafiosa.\nLa Piroddi fu condannata all'ergastolo per gli omicidi del sindacalista Franco Pintus e dell'operaio forestale Pier Paolo Demurtas. \u00c8 morta agli arresti domiciliari nella sua abitazione di Bari Sardo."}
{"id": "3882305", "revid": "1784492", "url": "https://it.wikipedia.org/wiki?curid=3882305", "title": "Marko Livaja", "text": "Carriera.\nClub.\nHajduk Spalato, Lugano e Cesena.\nCresciuto nei settori giovanili di e NK Omladinac Vranjic, nel 2008 transita dalla prima di tornare a Spalato con i colori del l'Hajduk. Dopo una presenza in campionato con l' nell'estate del 2010, nello stesso calciomercato viene messo sotto contratto dall' che lo trasferisce al con cui, in gare amichevoli, fa qualche apparizione in prima squadra. Il 31 agosto 2011, sempre in prestito, passa alla societ\u00e0 italiana del . Esordisce in Serie A il 16 ottobre, nel pareggio senza gol contro la .\nInter.\nNel mercato invernale, fa ritorno all'Inter in cambio della met\u00e0 del cartellino di Thomas Pedrabissi (che rimane nella Primavera nerazzurra). Con la squadra giovanile vince la NextGen Series e il Campionato di categoria, segnando il primo gol nella finale contro la (vinta per 3-2). L'esordio con i milanesi coincide con quello nelle coppe europee, poich\u00e9 il 2 agosto 2012 scende in campo contro l'Hajduk Spalato nei preliminari di Europa League. Durante la fase a gironi della competizione mette a segno 4 gol, tra cui la prima doppietta da professionista.\nAtalanta.\nNel gennaio 2013 si trasferisce all' nell'ambito dell'operazione che porta Schelotto a Milano. Il 24 febbraio realizza la prima doppietta in Serie A, non sufficiente agli orobici per evitare la sconfitta con la (3-2). La prima stagione a Bergamo \u00e8 segnata da fatti controversi, quali l'esclusione dalle convocazioni e l'aggressione al compagno di squadra Radovanovi\u0107 a cui sferra un pugno durante un allenamento.\nCon la formazione bergamasca segna, in una stagione e mezzo, 6 gol complessivi, ma l'addio al club \u00e8 caratterizzato da altri episodi negativi. Dopo una polemica con l'allenatore Colantuono, il croato pubblica infatti un post a sfondo razziale su Facebook insultando gli italiani. Lo stesso giocatore definir\u00e0 negativo il rapporto con il tecnico.\nRubin Kazan e il prestito all'Empoli.\nAl termine della stagione 2013-14, viene ceduto al . Anche l'esperienza in Russia si dimostra poco proficua, a causa di una forma fisica scadente.\nNell'estate 2015 rientra all', segnando un gol alla Fiorentina in campionato.\nLas Palmas ed AEK Atene.\nPer la stagione 2016-2017 si accorda con gli spagnoli del . Al debutto nella Liga segna una doppietta contro il , sconfitto per 4-2. La parentesi iberica lo vede ancora protagonista di fatti negativi, chiudendo in anticipo il campionato per la squalifica di 5 giornate comminatagli dopo una spinta all'arbitro, che lo aveva appena espulso.\nNel luglio del 2017 firma invece con i greci dell', distinguendosi ancora per comportamenti scorretti come il calcio rifilato in pieno petto ad un avversario.\nIl ritorno a Spalato.\nIl 17 febbraio 2021, dopo 11 anni in giro per il mondo, torna nella citt\u00e0 natia tra le file dell', squadra in cui si \u00e8 formato calcisticamente.\nIl 27 febbraio ha realizzato il suo sogno nel cassetto esordendo con i \"Majsori s mora\" nel derby dell'adriatico vinto per 1-0 grazie ad un suo assist in favore di Umut Nayir. Il 2 marzo, negli ottavi di finale Coppa di Croazia contro il , ha segnato su punizione la prima rete in una partita ufficiale con i \"Bili\". Chiude il finale di stagione trascorso in Prva HNL con 6 reti e 7 assist in 15 presenze. Il 9 giugno viene ufficializzato il rinnovo del contratto fino all'estate 2024 e gli viene assegnato il numero 10 precedentemente appartenente a Mijo Cakta\u0161. Il 12 settembre sigla una tripletta nel match terminato 1-3 contro l'.\nIl 26 ottobre seguente in occasione dell'ottavo di finale di Coppa di Croazia mette a referto una tripletta e un assist in casa del (1-5).\nIl 5 dicembre realizza una rete ed un assist in occasione del derby eterno vinto 0-2 contro la .\nIl 20 dicembre viene nominato come migliore giocatore della 1.HNL per l'anno solare in corso, diventando cos\u00ec il primo membro dell'Hajduk ad essere insignito con tale premio.\nNazionale.\nHa giocato nella nazionale croata nel maggio 2008 con i ragazzi dell'Under-15 (4 presenze e 4 gol). La progressione racchiude sia la selezione Under-16 (6 presenze e 6 gol) sia l'Under-17 (20 presenze e 7 gol) per poi giocare con l'Under-18. Il 10 novembre 2011 esordisce con l'Under-19 nella partita contro i pari et\u00e0 della Finlandia, nella partita conclusasi 4-2 per la formazione croata. L'esordio con l'Under-21 avviene, in amichevole, il 5 febbraio 2013 contro i pari et\u00e0 dell'Olanda. Il 23 marzo dello stesso anno segna il suo primo gol in Under-21 nella partita vinta per 3-0 contro i pari et\u00e0 della Serbia. A giugno 2013 partecipa ai Mondiali Under-20, in Turchia; gioca da titolare nella prima partita del torneo, vinta per 1-0 contro l'Uruguay, venendo sostituito da Kruno Ivan\u010di\u0107 al 71'. Nella seconda giornata della fase a gironi, giocata contro l'Uzbekistan, al 65' mette a segno il gol del definitivo 1-1: si tratta del suo primo gol assoluto con la maglia dell'Under-20. Dopo essere rimasto in panchina nella terza ed ultima partita della fase a gironi, gioca da titolare nella partita persa per 2-0 contro il Cile negli ottavi di finale, che determina l'eliminazione della sua squadra dalla competizione. Il 6 settembre 2018 fa il suo debutto nella nazionale maggiore, disputa tutto il primo tempo e parte del secondo tempo nell'amichevole pareggiata 1-1 in casa del Portogallo. Il 1\u00ba settembre torna a vestire in campo la casacca dei \"Vatreni\" dopo quasi tre anni dall'ultimo volta, subentra al 74' minuto al posto di Ivan Peri\u0161i\u0107 nella partita pareggiata 0-0 in casa della Russia. Sei giorni dopo, al Poljud di Spalato, realizza la sua prima rete con la selezione croata nel successo per 3-0 contro la .\nSi ripete l'8 ottobre seguente, questa volta andando a segno nella vittoria esterna contro il (0-3).\nStatistiche.\nPresenze e reti nei club.\n\"Statistiche aggiornate al 9 giugno 2021.\""}
{"id": "3882308", "revid": "1305772", "url": "https://it.wikipedia.org/wiki?curid=3882308", "title": "Out of the Inkwell", "text": "Out of the Inkwell \u00e8 una serie di cortometraggi animati muti prodotta da Max Fleischer dal 1918 al 1929.\nStoria.\nLa serie \u00e8 il risultato di tre cortometraggi sperimentali che Max Fleischer produsse autonomamente nel periodo 1914-1916 per dimostrare la sua invenzione, il rotoscope, che era un dispositivo costituito da un proiettore cinematografico e un cavalletto usato come aiuto per ottenere movimenti realistici nei cartoni animati. Il rotoscope proiettava una pellicola cinematografica attraverso un'apertura nel cavalletto, coperta da una lastra di vetro che fungeva da superficie di disegno. L'immagine sulla pellicola proiettata veniva tracciata su carta, facendo avanzare la pellicola un fotogramma alla volta mentre ogni disegno veniva fatto. Il fratello Dave Fleischer stava lavorando come clown a Coney Island, e serv\u00ec come modello per quello che sarebbe diventato il loro primo personaggio famoso, Koko il Clown.\n\"Out of the Inkwell\" venne iniziata alla Bray Productions come uscita mensile in The Bray Pictorgraph Screen Magazine prodotto per la Paramount Pictures dal 1918 al 1920, e in seguito per la Goldwyn Pictures nel 1921. Nello stesso anno, i fratelli Fleischer aprirono il loro studio, e nel 1923 il pagliaccio che in precedenza non aveva nome cominci\u00f2 ad essere conosciuto come Ko-Ko quando l'animatore veterano Dick Huemer divenne il nuovo direttore dell'animazione. Huemer, che aveva iniziato ad animare con la serie \"Mutt and Jeff\" nel 1916, port\u00f2 l'influenza di quella serie in \"Out of the Inkwell\" e cre\u00f2 un piccolo compagno canino di nome Fitz. Huemer inoltre ridisegn\u00f2 il clown per l'animazione e port\u00f2 i Fleischer lontano dalla loro dipendenza dal rotoscope. Inoltre defin\u00ec lo stile di disegno con la sua distintiva qualit\u00e0 d'inchiostrazione per cui la serie era famosa.\nMa era l'integrazione e l'interazione delle sequenze live action con protagonista Max Fleischer che spinsero la serie. In genere, i cartoni iniziano in live action mostrando Max che inizia la sua giornata. Comincia a disegnare i personaggi su carta, o apre il calamaio e loro escono e interagiscono con la realt\u00e0.\nLa serie \"Out of the Inkwell\" dur\u00f2 dal 1918 al 1926, l'anno successivo venne ribattezzata \"The Inkwell Imps\" per la Paramount e continu\u00f2 fino al 1929. Fleisher prosegu\u00ec nella serie, agendo come attore, produttore, sceneggiatore e animatore per il suo studio Out of the Inkwell Films, producendo 62 episodi di \"Out of the Inkwell\" e 56 di \"The Inkwell Imps\". Bench\u00e9 la serie \"The Inkwell Imps\" venne sostituita dai \"Talkartoons\" nel 1929, Koko il Clown torn\u00f2 nel 1931 come personaggio di supporto con Bimbo e Betty Boop. L'ultima apparizione cinematografica di Koko fu nel cartone animato di Betty Boop \"Gas esilarante\" (1934), che era un remake di \"The Cure\" (1924) di questa serie. Koko ebbe un breve cameo nella sua unica apparizione cinematografica a colori nell'episodio delle \"Screen Songs\" \"Toys will be Toys\" (1949).\nNel 1955 i cortometraggi della serie \"Out of the Inkwell\", insieme ad altri 2500 corti Paramount pre-1950, furono venduti alla televisione, la maggioranza acquisiti dalla U.M.&amp;M. T.V. Corp. Nel 1958 Max Fleischer attiv\u00f2 un nuovo studio in una partnership con Hal Seeger, e nel 1960 produsse una serie televisiva intitolata \"Out of the Inkwell\", composta da 100 episodi di cinque minuti ognuno. Nella nuova serie a colori, KoKo aveva una ragazza clown di nome KoKette e un antagonista di nome Mean Moe. Larry Storch doppi\u00f2 KoKo e tutti i personaggi di supporto. Gran parte dei corti della serie originale \u00e8 oggi di pubblico dominio."}
{"id": "3882309", "revid": "76963", "url": "https://it.wikipedia.org/wiki?curid=3882309", "title": "William Allan", "text": "Biografia.\nEbbe una vita movimentata: si spost\u00f2 prima a Edimburgo, poi a Londra, da qui in Russia e successivamente in Italia, Grecia e Spagna.\nRitornato in Scozia, fu nominato baronetto e divenne presidente della \"Royal Scottish Academy\" di Edimburgo (1838) e amico di Walter Scott."}
{"id": "3882310", "revid": "1310927", "url": "https://it.wikipedia.org/wiki?curid=3882310", "title": "Srgian Luchin", "text": ""}
{"id": "3882315", "revid": "228587", "url": "https://it.wikipedia.org/wiki?curid=3882315", "title": "Sifone monta panna", "text": "Il sifone monta panna \u00e8 un attrezzo culinario usato per la preparazione della panna montata. Esso funziona tramite aria compressa: le bombolette che la forniscono sono caricate con N2O (protossido di azoto).\nStruttura.\nIl sifone si compone di 4 parti: \nAl sifone da 0,5 litri occorre una capsula di aria compressa, qualora si utilizzasse il sifone da 1 litro occorre aggiungere una cartuccia di gas, quindi in totale due cartucce. Pi\u00f9 il sifone \u00e8 grande pi\u00f9 occorrono cartucce di gas. \nStoria.\nNel 1930 gli scienziati britannici hanno iniziato a sviluppare sistemi di aerazione per l'impiego nell'industria alimentare e ben presto svilupparono un sistema di lavoro utilizzando N2O pressurizzata (protossido di azoto). L'N2O viene presto associato a prodotti lattiero-caseari come la panna, producendo panna montata istantanea. Dopo la seconda guerra mondiale, le aziende americane cominciarono a fabbricare distributori di panna montata. Molti non svilupparono sistemi di qualit\u00e0 e alcune aziende interruppero ben presto la produzione. Prucha, Smith e Goetz ottennero il brevetto, ma l'Universit\u00e0 dell'Illinois mostr\u00f2 scarsa lungimiranza, poich\u00e9 la ritenne un'invenzione di scarso valore commerciale e lasci\u00f2 tutti i diritti di sfruttamento al trio.\nI tre fondarono la \"Instant Whip Company\" per commercializzare la loro invenzione: i loro primi prodotti furono dei grandi contenitori di panna montata, ricaricabili, da vendere alle gelaterie. Tuttavia non furono i primi ad entrare nel mercato al dettaglio: furono battuti sul tempo dalla \"Reddi-Whip\" di Aaron Lapin nel 1948, che divenne leader del mercato e combatt\u00e9 con la societ\u00e0 di Prucha, Smith e Goetz una lunga battaglia legale per la priorit\u00e0 dell'invenzione. Smith, forse in anticipo sui tempi, pens\u00f2 anche per il mercato delle famiglie ad un contenitore riutilizzabile, che doveva ritornare in fabbrica per poter essere riempito nuovamente. I rifiuti di lattine \"usa e getta\" furono sempre considerati indesiderabili, anche se in quel periodo il senso dello smaltimento e dello spreco non era stato sviluppato: la comodit\u00e0 fu considerata di gran lunga superiore allo svantaggio dei rifiuti.\nAttualit\u00e0.\nOggi il sifone monta panna \u00e8 ampiamente conosciuto e usato da parecchi chef in tutto il mondo; mousse, espumas, da tempo queste preparazioni affascinano i grandi chef, anche a livello internazionale; chef come Ferran Adri\u00e0 ne hanno fatto un simbolo e recentemente sono nate realt\u00e0 commerciali che facilitano le varie operazioni. Cuochi in tutto il mondo utilizzano mantecatori come il sifone per creare schiume, meringhe, souffl\u00e9, spumoni e gelato sifonato.. \nCi sono molti vantaggi nell'uso di un mantecatore come il sifone che sono efficienti ed efficaci una risposta alle nuove regole HACCP. Precisione e controllo, pratico, accessibile e sufficientemente compatto per qualsiasi cucina e bar, dal costo contenuto, l'unico modo per montare panna senza dover sborsare ingenti cifre. Il sifone \u00e8 il miglior mantecatore in commercio \u00e8 in grado di emulsionare qualsiasi alimento, se viene utilizzato per preparazioni fredde sono sufficienti sifoni con calotta e bottiglia in alluminio mentre se intendiamo utilizzarlo per preparazioni calde dovremo orientarci su modelli con calotta e bottiglia in acciaio inox.\nSuggerimenti.\nIl metodo tradizionale infusione, macerazione e ammollo pu\u00f2 richiedere giorni, con il rischio di perdere alcuni sapori freschi. Il metodo con il sifone consente infusioni semplici e veloci mantenendo i sapori ricchi in poco meno di un minuto. A seconda del prodotto, l'infusione pu\u00f2 richiedere un diverso numero di capsule e una quantit\u00e0 di tempo per raggiungere il sapore desiderato. Usare ingredienti a freddo si tradurr\u00e0 in infusioni meno ricche di sapore. Usare cibi e liquidi a caldo si tradurr\u00e0 in infusioni con risultati pi\u00f9 saporiti."}
{"id": "3882316", "revid": "110157", "url": "https://it.wikipedia.org/wiki?curid=3882316", "title": "Mont Oriol", "text": "Mont Oriol (titolo originale \"Mont-Oriol\") \u00e8 il terzo romanzo di Guy de Maupassant, scritto nel 1886 ad Antibes e comparso originariamente come romanzo d'appendice nel 1887. \nTrama.\nChristiane Andermatt, nata Ravenel, si reca in Alvernia per curare la propria presunta sterilit\u00e0 e qui si innamora di Paul Br\u00e9tigny (amico di suo fratello, Gontran de Ravenel) con il quale ha una relazione e dal quale resta incinta, mentre il marito di lei, William Andermatt, conduce affari di compravendita di terreni nella zona. Tra questi affari, condotti con spirito speculativo e scene da commedia (la societ\u00e0 che fonda si chiama appunto \"Mont-Oriol\" e diventa una specie di clinica per cure termali), e gli appuntamenti burrascosi della nuova coppia (lei ingenua, lui geloso e violento, tanto che lei dubita se continuare), senza escludere una certa ironia sulle pratiche mediche e finanziarie, spingono la trama a continue svolte dei personaggi, tanto che quando Christiane e Paul si lasciano e nel rivedersi fanno finta di non conoscersi non si pu\u00f2 evitare di ridere delle pretese dei borghesi, dei conflitti amorosi e di quelli tra interessi parigini e locali, non esclusa una certa visione del capitalismo del XIX secolo."}
{"id": "3882317", "revid": "1915706", "url": "https://it.wikipedia.org/wiki?curid=3882317", "title": "Acido sinapico", "text": "L'acido sinapico \u00e8 un acido carbossilico. \u00c8 un derivato sostituito dell'acido trans-cinnamico. \u00c8 comunemente utilizzato come matrice nella spettrometria di massa con tecnica MALDI."}
{"id": "3882318", "revid": "1573940", "url": "https://it.wikipedia.org/wiki?curid=3882318", "title": "Sajah", "text": "Il Sajah () \u00e8 un piccolo fiume della Russia europea centrale (Ni\u017enij Novgorod), affluente di sinistra della Sejma (bacino idrografico del Volga). Appartiene agli affluenti dell'Oka."}
{"id": "3882322", "revid": "2033069", "url": "https://it.wikipedia.org/wiki?curid=3882322", "title": "Perception (serie televisiva)", "text": "Perception \u00e8 una serie televisiva statunitense creata da Kenneth Biller e Mike Sussman, trasmessa in prima visione assoluta sul canale televisivo TNT dal 2012 al 2015 per tre stagioni.\nIn Italia viene trasmessa in prima visione a pagamento da Fox dal 28 novembre 2012, e in chiaro da Rai 3 dal 3 luglio 2014.\nTrama.\nIl dottor Daniel Pierce \u00e8 un eccentrico e talentuoso neuroscienziato schizofrenico che viene contattato dall'FBI per delle consulenze su alcuni dei loro casi pi\u00f9 complessi. Ad aiutarlo nelle indagini saranno l'agente speciale Kate Moretti, una sua ex allieva che lo ha contattato per collaborare col Bureau, il suo assistente Max Lewicki e la sua migliore amica Natalie Vincent la quale si presenta a lui sotto forma di allucinazione; sono proprio le sue percezioni/allucinazioni a dargli la chiave per risolvere i casi.\nProduzione.\nIl progetto della serie televisiva inizi\u00f2 nel corso del 2009, quando Kenneth Biller e Mike Sussman proposero alla TNT di sviluppare una serie creata da loro dal titolo \"Proof\". L'8 settembre 2010, dopo essere stata in sviluppo per oltre un anno e aver cambiato il titolo in \"Perception\", la rete televisiva ordin\u00f2 la creazione dell'episodio pilota, che fu scritto da Biller e Sussman e diretto da Alan Poul.\nNel mese di ottobre 2010 inizi\u00f2 il casting della serie. Il primo attore ad unirsi al cast fu Eric McCormack, nel ruolo del dottor. Geoffrey Pierce (successivamente ribattezzato Daniel Pierce), protagonista della serie. Nel novembre dello stesso anno vennero aggiunti al cast fisso anche gli attori Arjay Smith e Rachael Leigh Cook rispettivamente nei ruoli dell'assistente del dottor. Pierce, Max Lewicki e di Kate Rossi (successivamente ribattezzata Kate Moretti), agente dell'FBI ed ex-alunna di Pierce. Il 2 dicembre 2010 venne infine scritturata anche l'attrice Kelly Rowan, nel ruolo della migliore amica del dottor. Pierce Natalie Vincent, completando cos\u00ec il cast principale.\nIl 22 marzo 2011 TNT ordin\u00f2 la creazione di una stagione completa della serie composta da dieci episodi, andata in onda dal 9 luglio al 17 settembre 2012. Le riprese dei nove episodi aggiuntivi iniziarono nell'agosto del 2011. Sempre nello stesso mese venne inoltre annunciato che gli attori LeVar Burton e Jamie Bamber erano entrati a far parte del cast della serie nei ruoli ricorrenti del rettore Paul Haley e del dottor. Michael Hathaway.\nGrazie ai buoni ascolti registrati durante la prima stagione, il 17 agosto 2012 TNT rinnov\u00f2 la serie per una seconda stagione composta da tredici episodi, in onda a partire dal 25 giugno 2013. Il 1\u00ba maggio 2013 la rete ordin\u00f2 la creazione di una sceneggiatura aggiuntiva della serie, portando cos\u00ec l'ordine totale per la seconda stagione a quattordici episodi. Il successivo 15 agosto la serie venne inoltre rinnovata anche per una terza stagione composta da quindici episodi, che furono trasmessi durante l'estate del 2014.\nIl 13 novembre 2014 la serie \u00e8 stata cancellata da TNT, concludendosi con la messa in onda degli ultimi cinque episodi della terza stagione, nel febbraio del 2015."}
{"id": "3882323", "revid": "110157", "url": "https://it.wikipedia.org/wiki?curid=3882323", "title": "Pierre Gilles (storico)", "text": "Nell'opera \"Histoire ecclesiastique des \u00c9glises Reform\u00e9es recueillies en quelques Vall\u00e9es de Piedmont, autrefois appel\u00e9es \u00c9glises Vaudoises\" del 1644 studi\u00f2 la storia dei Valdesi in Italia, attribuendo a questo gruppo religioso l'origine dell'isola linguistica della Daunia arpitana."}
{"id": "3882324", "revid": "767487", "url": "https://it.wikipedia.org/wiki?curid=3882324", "title": "Mark Hominick", "text": "\u00c8 stato campione nazionale dei pesi superleggeri UCC e campione dei pesi piuma TKO, nonch\u00e9 sfidante al titolo di campione dei pesi piuma UFC nel 2011.\nHa combattuto nelle migliori organizzazioni di arti marziali miste degli Stati Uniti quali UFC, WEC e Affliction, e si \u00e8 sempre distinto come uno dei migliori striker delle MMA.\nCome kickboxer ha gareggiato nella categoria dei pesi welter vincendo il campionato canadese ISKA e il campionato nordamericano IKF.\nCarriera nelle arti marziali miste.\nInizi: UCC e TKO.\nDopo i successi conseguiti come kickboxer Hominick esordisce nelle arti marziali miste il 15 giugno 2002 con l'organizzazione canadese UCC, al tempo la pi\u00f9 prestigiosa del paese assieme alla TKO.\nQui gareggia subito per il titolo nazionale dei pesi superleggeri e lo vince mettendo KO Richard Nancoo.\nSuccessivamente difende per due volte il titolo.\nDopo le prime tre vittorie Hominick ha un'esperienza sportiva negativa negli Stati Uniti, dove perde proprio tre incontri di fila in differenti leghe; la seconda sconfitta fu contro Mike Brown, futuro campione dei pesi piuma WEC.\nNel 2003 torna in Canada e in quell'anno la UCC viene rilevata e fusa con l'organizzazione TKO.\nHominick continua a difende il titolo di campione nazionale per altre due volte ma nel 2004 verr\u00e0 sconfitto dal connazionale Shane Rice per sottomissione, soffiandogli il titolo a lungo difeso.\nHominick a quel punto inizia a combattere per il titolo dei pesi piuma della nuova lega TKO e il match per la cintura \u00e8 proprio contro Shane Rice: Hominick si prende la sua rivincita sconfiggendo Rice per KO tecnico e diviene quindi campione di categoria TKO.\nDifender\u00e0 il titolo conquistato per tre volte tra il 2005 ed il 2006 fino alla sconfitta per sottomissione contro l'idolo giapponese Hatsu Hioki.\nDopo aver esordito in UFC nel 2008 Hominick prosegu\u00ec contemporaneamente in TKO tentando di vendicarsi di Hatsu Hioki, ma venne sconfitto nuovamente dal talento del sol levante.\nWorld Extreme Cagefighting.\nHominick esordisce in WEC nel 2007 con alle spalle un record personale di 13-6.\nI primi due incontri hanno esito negativo e Hominick viene sconfitto prima da Rani Yahya e poi da Josh Grispi, entrambe le volte per sottomissione.\nPrima di lottare il suo terzo incontro in WEC Hominick ha una parentesi nella breve esistenza dell'associazione Affliction Entertainment, dove sconfigge Savant Young.\nAvrebbe dovuto lottare anche nell'evento successivo della promozione contro LC Davis ma salt\u00f2 l'incontro per polmonite; il terzo evento dell'Affliction, dove Hominick avrebbe dovuto combattere Deividas Taurosevi\u010dius, non si materializz\u00f2 e successivamente l'organizzazione fall\u00ec per bancarotta.\nIl ritorno in WEC nel 2010 \u00e8 trionfale e Hominick asfalta in serie Bryan Caraway, Yves Jabouin e l'ex contendente al titolo WEC Leonard Garcia.\nUltimate Fighting Championship.\nNel 2011 con l'acquisto della WEC da parte dell'UFC Mark Hominick entra a far parte del roster dell'organizzazione guidata da Dana White, entrando con un record personale di 19-8.\nNon si tratta dell'esordio di Hominick in UFC, in quanto combatt\u00e9 per tale organizzazione nel 2006 negli eventi \"UFC 58: USA vs Canada\" \"UFC Ultimate Fight Night 5\", sconfiggendo rispettivamente Yves Edwards e Jorge Gurgel.\nHominick ha subito la possibilit\u00e0 di prendere parte ad una gara eliminatoria per determinare lo sfidante del campione in carica Jos\u00e9 Aldo.\nHominick affront\u00f2 l'ex campione Rage in the Cage George Roop vincendo per KO tecnico al primo round.\nLa grande gara per il titolo dei pesi piuma UFC si svolse nel suo Canada il 30 aprile 2011.\nSostenuto dal pubblico di casa, Hominick porta la lotta fino al termine del quinto round.\nI giudici decidono per una vittoria unanime di Jos\u00e9 Aldo (48\u201345, 48\u201346, 49\u201346) ed entrambi i lottatori vengono premiati con il \"Fight of the Night\" per aver combattuto il miglior incontro della serata.\nHominick cade male nel 2011 contro \"lo zombie coreano\" Jung Chan-Sung, che lo mette KO in soli sette secondi.\nL'anno successivo perde il suo terzo incontro di fila per pochissimi punti contro Eddie Yagin in un incontro premiato con il riconoscimento \"Fight of the Night\".\nPer il lottatore canadese \u00e8 una carriera in continua caduta libera, in quanto perde anche a Montr\u00e9al un sanguinoso incontro che lo vide opposto al modesto Pablo Garza, quest'ultimo uscito meritatamente vincitore ai punti.\nA seguito di tale serie di sconfitte nel dicembre 2012 Hominick annuncia il proprio ritiro dalle MMA, mettendo cos\u00ec fine alla propria carriera che in pi\u00f9 di 10 anni di attivit\u00e0 vanta un record di 20 vittorie e 12 sconfitte ed un record parziale in UFC di 3-4."}
{"id": "3882330", "revid": "767487", "url": "https://it.wikipedia.org/wiki?curid=3882330", "title": "Louise Rosalie Allan-Despr\u00e9aux", "text": "Protetta di Talma, fu pensionnaire (1826-1831) della Com\u00e9die fran\u00e7aise e poi fu a Pietroburgo con il marito Auguste Allan.\nRecit\u00f2 per la prima volta i \"Proverbes\" di Alfred de Musset."}
{"id": "3882332", "revid": "241195", "url": "https://it.wikipedia.org/wiki?curid=3882332", "title": "Acido sinapinico", "text": ""}
{"id": "3882340", "revid": "830939", "url": "https://it.wikipedia.org/wiki?curid=3882340", "title": "Luigi Fiorentino", "text": "Biografia.\nDopo aver compiuto gli studi secondari a Trapani e gli studi universitari a Napoli, partecip\u00f2 come ufficiale dell'esercito alla seconda guerra mondiale, durante la quale venne insignito due volte della croce di guerra al valor militare. Dopo l'8 settembre 1943 combatt\u00e9 contro i tedeschi, e venne internato nei lager della Polonia e della Germania.\nTerminata la guerra e rientrato in Italia, si stabil\u00ec a Siena con la prima moglie Giulia Pia Montalto, e le figlie Ebe, Gloria e Graziella, cui si aggiunse qualche anno pi\u00f9 tardi Fiora. Qui nel 1946 fond\u00f2 la rivista \"Ausonia\", che diresse fino alla morte che lo colse nel 1981 a Trieste, dove si era stabilito nel 1978 con la seconda moglie Francisca Cruz Ros\u00f2n e l'ultima figlia Beatrice.\nNegli anni della sua permanenza a Siena diresse anche la casa editrice \"Maia\", che pubblic\u00f2 opere di poeti italiani e stranieri, saggistica e teatro, e insegn\u00f2 storia della letteratura italiana alla Scuola di Lingua e Cultura Italiana per Stranieri. Successivamente insegn\u00f2 lingua e letteratura spagnola e letteratura ibero-americana nelle Universit\u00e0 degli Studi di Siena, Arezzo e Trieste.\nCritici italiani e stranieri come Enrico Falqui, Francesco Flora, Giuseppe Lipparini, Bruno Maier, Francesco Biondolillo, Guglielmo Lo Curzio, Juan Ram\u00f2n Jimenez, Daniel Rops, Paul Fort, Manuel Bandiera hanno scritto sulla sua produzione letteraria.\nLungo tutto l'arco della sua attivit\u00e0 gli furono conferiti diversi premi: \"Isola d'Elba\", \"San Pellegrino\" (\"Lauro\", nel 1948), \"Chianciano\", \"David\", \"Sileno d'oro\" (1964, per la sua produzione critica e storica, insieme a Salvatore Quasimodo, che lo ricevette per la poesia), \"Pisa\" (anche questo nel 1964), \"Muse\", \"Duccio\", \"Renato Serra\", \"Siciliano illustre\".\nNel 2013, in occasione del centenario della nascita, la casa editrice romana Edilazio, in collaborazione con la famiglia, ha avviato una riedizione della principale produzione. Il primo volume \"Il compiuto discorso. Luigi Fiorentino\", a cura di Raffaello Utzeri, raccoglie una selezione dell'opera poetica dal 1939 al 1969."}
{"id": "3882343", "revid": "76069", "url": "https://it.wikipedia.org/wiki?curid=3882343", "title": "Colpo grosso al Casin\u00f2", "text": ""}
{"id": "3882347", "revid": "123822853", "url": "https://it.wikipedia.org/wiki?curid=3882347", "title": "Mario Allara", "text": "Biografia.\nNacque a Torino nel 1902 da Giacomo e da Teresa Bottiglia. Insegn\u00f2 diritto civile all'Universit\u00e0 di Torino (1930-1973). Nel novembre del 1945, fu eletto rettore dell'ateneo torinese.\nIl 22 giugno 1949 divenne socio dell'Accademia delle scienze di Torino.\nSuccessivamente fu nominato per meriti giudiziari, Socio corrispondente dei Lincei (1964)."}
{"id": "3882349", "revid": "1154737", "url": "https://it.wikipedia.org/wiki?curid=3882349", "title": "Rio delle Mesole", "text": "Il rio delle M\u00e8sole (detto anche Fosso delle M\u00e8sole) \u00e8 un piccolo ruscello che scorre nell'alto Appennino bolognese, sul confine regionale tra la Toscana (comune di Vernio, in provincia di Prato) e l'Emilia Romagna (comune di Castiglione dei Pepoli, in provincia di Bologna).\nPercorso.\nIl rio delle Mesole nasce alle pendici del monte Tavianella, sotto l'abitato omonimo, sul versante bolognese, poi scorre verso sud e s\u00f9bito devia verso ovest, dove, dopo appena di corso, viene sbarrato e forma il piccolo lago di Tavianella, di cui costituisce l'unico importante immissario ed emissario. Uscito dal laghetto, continua il suo corso verso ovest, dove lambisce la fitta Foresta delle Cottede, che lo porter\u00e0 a confluire da destra nel torrente Setta, dopo un percorso, complessivo della parte lacustre, di circa 3,2\u00a0km."}
{"id": "3882351", "revid": "1543377", "url": "https://it.wikipedia.org/wiki?curid=3882351", "title": "Frontoni del Partenone", "text": "I Frontoni del Partenone sono due complessi scultorei che decoravano il tempio di Atena Partenos nell'Acropoli di Atene. In marmo Pentelico, sono considerati i capolavori di Fidia e della scultura greca classica in generale. Le sculture frammentarie si trovano nel British Museum di Londra; una figura e le teste di alcuni cavalli si trovano ancora in loco ad Atene, sul frontone est, e due figure su quello ovest.\nStoria.\nDal 447 al 432 a.C. Fidia guid\u00f2 un gruppo di scultori nella realizzazione della decorazione dei frontoni del Partenone, il grande tempio voluto da Pericle sull'Acropoli dedicato alla protettrice della citt\u00e0, Atena. L'opera venne avviata probabilmente dopo la realizzazione del simulacro crisoelefantino di \"Atena Parthenos\" e prima della realizzazione delle metope e del fregio interno.\nPausania il Periegeta, viaggiatore del II secolo, quando visit\u00f2 l'Acropoli e vide il Partenone ne descrisse solo i frontoni. Tra il 1801 e il 1804 i marmi del Partenone vennero acquistati da Lord Elgin, che pag\u00f2 i governanti ottomani e li trasport\u00f2 in Inghilterra, dove vennero esposti a partire dal 1816 nel British Museum.\nDescrizione e stile.\nLe statue, giunte a noi in condizioni frammentarie, mostrano le mani di pi\u00f9 scultori, sebbene sia evidente un progetto unitario di Fidia, che sicuramente realizz\u00f2 personalmente alcuni dettagli. Le sculture erano originariamente arricchite da dettagli bronzei e dipinte. Si \u00e8 ipotizzato per\u00f2 che la colorazione fosse pi\u00f9 tenue di quella dei frontoni arcaici (come i frontoni di Egina), assecondando maggiormente i valori plastici delle sculture.\nEntrambi i frontoni mostrano la genialit\u00e0 dello scultore ateniese, che si svincol\u00f2 dai modelli precedenti, ad esempio evitando di utilizzare una sola figura centrale, e generando un ritmo tra le figure che si propaga anche ai rilievi laterali del tempio.\nLe statue infatti non sono distaccate una dall'altra (paratassi), non hanno una storia a s\u00e9 propria, ma interagiscono fra di loro, entrano in contatto concatenandosi. Ad ogni movimento concitato ne corrisponde uno rilassato, secondo le regole del canone di Policleto.\nFrontone orientale.\nIl frontone orientale raffigurava la mitica nascita di Atena dal cranio di Zeus: il mito, raffigurato nella parte centrale, \u00e8 oggi completamente perduto. Ai lati stavano altre divinit\u00e0 che assistevano all'evento, di difficile identificazione. Gli angoli erano probabilmente occupati dalle raffigurazioni del carro del Sole, guidato da Helios (a sinistra) e della Luna, condotto da Selene (a destra), che davano l'orizzonte temporale simbolico del racconto. Partendo da sinistra si incontra una statua sdraiata che guardava verso il carro del Sole, probabilmente Dioniso, seguito dal gruppo di Demetra e Persefone, alle quali accorre una donna per portare la notizia prodigiosa, forse Artemide o Iris.\nSull'altra met\u00e0, quella destra, tre figure femminili stanno sedute o semisdraiate: si tratta forse di Hestia, dea del focolare domestico, che si sta alzando facendo leva sul piede destro, Dione e Afrodite, reclinata nel grembo della madre; tuttavia alcuni ritengono che queste ultime due rappresentino il mare (\"Thalassa\") in grembo alla terra (\"Gaia\"). Altre statue perdute completavano la scena.\nLa tensione psicologica attraversa le statue, anche se spesso acefale, a giudicare dai ritmi armoniosi e controllati nei movimenti. Le figure femminili sono vestite dal tipico panneggio fidiaco a effetto bagnato, con un tessuto delicatissimo animato da pieghette minute, che aderiscono al corpo rivelandone l'anatomia. Su tale effetto gioca la luce creando magistrali effetti chiaroscurali, senza precedenti nel panorama della scultura greca.\nI nudi appaiono possenti e atteggiati in maniera estremamente naturale. Il Dioniso ad esempio allarga le ginocchia in obliquo, accentuando l'effetto di profondit\u00e0 spaziale e rompendo quel contenimento nello spazio limitato tipico della scultura frontonale anteriore.\nFrontone occidentale.\nIl frontone occidentale mostra la disputa tra Atena e Poseidone per il possesso dell'Attica, vinto dalla dea col suo dono dell'olivo. La narrazione era ancora pi\u00f9 libera e vivace di quella sul frontone orientale, come tipico anche di altri templi: dopotutto l'ingresso si situava quasi sempre ad est ed era pi\u00f9 naturale che su tale lato l'aderenza a forme tradizionali fosse pi\u00f9 sentita.\nAl centro stavano le due figure perdute degli dei, che si distaccavano con movimenti divergenti; seguivano le due quadrighe, a sinistra con Hermes e Nike, che accompagnavano Atena, e a destra con Iris e Anfitrite, venuti con Poseidone. Iris \u00e8 raffigurata mentre sta salendo sull'Acropoli e la sua veste, scolpita molto realisticamente e aderente al corpo, era stretta in vita da una cintura di bronzo, oggi perduta. Negli spazi rimanenti si trovavano gli eroi attici delle famiglie di Cecrope (a sinistra) e Eretteo (a destra); le estremit\u00e0 mostrano figure sdraiate, di solito identificate come i fiumi personificati dell'Attica, Cefiso e Ilisso, quest'ultimo colto nell'atto di sollevarsi su una roccia.\nLa scena \u00e8 caratterizzata da moti drammatici contrapposti generati dalle due figure divine al centro, il cui impeto viene poi trasmesso agli altri personaggi. Anche i cavalli appaiono coinvolti nell'evento.\nIl panneggio anche qui \u00e8 finissimo e con effetti similari a quello dell'altro frontone; i nudi sono poderosi e di levatura eroica. Tra le figure pi\u00f9 note quella di Iride, che sconvolta dal sentimento si lancia in una concitata corsa, che riflette la tensione di tutti i personaggi."}
{"id": "3882352", "revid": "1315817", "url": "https://it.wikipedia.org/wiki?curid=3882352", "title": "Hubert van Giffen", "text": "Biografia.\nFiglio di un proprietario terriero olandese, fece studi di filologia e di diritto nell'universit\u00e0 di Lovanio, alla Sorbona e all'universit\u00e0 di Orl\u00e9ans. Nel 1565 accompagn\u00f2 in un viaggio di istruzione in Italia i tre figli di un ricco mercante di Anversa. L'anno successivo pubblic\u00f2 un'edizione critica del \"De rerum natura\" assieme a una biografia di Lucrezio. Divenne professore a Strasburgo nel 1571. Dal 1583 al 1590 fu professore di diritto all'Accademia di Altdorf, creata nel 1575 dalla libera citt\u00e0 imperiale di Norimberga per formare teologi luterani. Suo collega ad Altdorf era Hugues Doneau, col quale van Giffen ebbe contrasti religiosi i quali si trasmisero ai rispettivi studenti. Van Giffen era stato infatti accusato da Doneau di essere antitrinitario (o sociniano); gli studenti di Altdorf erano divisi pertanto fra \"donellisti\", cio\u00e8 seguaci di Doneau, e \"gifanisti\", seguaci di van Giffen. Ebbe la meglio il partito di Doneau e il 10 settembre 1590 van Giffen fu sostituito da Scipione Gentili, un allievo di Doneau. La sostituzione non fu del tutto pacifica: van Giffen fu addirittura tratto in arresto dalle autorit\u00e0 di Norimberga per costringerlo a restituire dei libri che aveva preso in prestito. Lasciata Altdor si rec\u00f2 a Ingolstadt, dove gli era stata offerta la cattedra, seguito da 24 dei suoi studenti di Altdorf, il pi\u00f9 famoso dei quali era Konrad Rittershausen. A Ingolstadt, la cui universit\u00e0 era il massimo centro culturale della Controriforma cattolica in Baviera, Gifanio si convert\u00ec al Cattolicesimo; ma una polemica con i Gesuiti, i quali gestivano l'universit\u00e0, lo spinse a lasciare Ingolstadt nel 1599 e recarsi a Praga come consigliere della Corte imperiale; rimase nella capitale boema fino alla morte.\nL'attivit\u00e0 di van Giffen \u00e8 stata importante sia in ambito filologico che in ambito giuridico. Gi\u00e0 da studente, nel 1566, pubblic\u00f2 una edizione critica di Lucrezio; pi\u00f9 tardi cur\u00f2 un'edizione di Omero. Come giurista, al pari del Doneau, van Giffen fu un fautore del pi\u00f9 moderno \"Mos gallicus\" (analisi dell'opera attraverso una rigorosa critica storico-filologica del testo, allo scopo di recuperarne lo spirito originario) e avversario del \"Mos italicus\" (scuola che considerare il diritto romano come diritto vivo, e pertanto ancora praticabile come tale). Doneau e Gifanio si differenziavano in quanto quest'ultimo era seguace della corrente filologico-antiquaria mentre Doneau era seguace della corrente sintetica."}
{"id": "3882355", "revid": "1305772", "url": "https://it.wikipedia.org/wiki?curid=3882355", "title": "Mario's Tennis", "text": "Mario's Tennis \u00e8 un videogioco del 1995 pubblicato da Nintendo per Virtual Boy. \u00c8 stato uno dei giochi pubblicato contemporaneamente al lancio della console ed era incluso in bundle nella versione americana della stessa. Fu il primo gioco di tennis con Mario, seguito da \"Mario Tennis\".\nModalit\u00e0 di gioco.\nIl gioco prevede due distinte modalit\u00e0, singolo e doppio, rispettivamente con sei livelli di difficolt\u00e0: facile, normale, difficile, facile speciale, normale speciale e infine difficile speciale a difficolt\u00e0 crescente.\nPrima dell'uscita del gioco fu anche annunciata una modalit\u00e0 a due giocatori, ma che poi non fu mai implementata, dal momento che il Virtual Boy non supportava questa funzione.\nLe partite possono essere impostate a uno o a tre set ed \u00e8 disponibile la possibilit\u00e0 di affrontare un torneo contro tutti gli altri personaggi gestiti dalla CPU, al termine del quale, dopo i titoli di coda, sar\u00e0 rivelato il codice per accedere ai livelli di difficolt\u00e0 speciali.\nPur essendo ambientato nell'universo di Mario questo gioco rispetta le regole fondamentali del tennis senza power-up o colpi speciali. Il pulsante A permette di effettuare un colpo corto mentre si usa B per un colpo lungo, se la palla \u00e8 sufficientemente alta con A si effettuer\u00e0 invece una schiacciata. La croce direzionale \u00e8 usata sia per il movimento sia per indirizzare il colpo.\nPersonaggi.\nI personaggi giocabili sono sette e provengono tutti dalla serie di Super Mario, sono:\nTutti differiscono per la velocit\u00e0, la potenza e per il raggio entro il quale possono sferrare il colpo."}
{"id": "3882369", "revid": "125879262", "url": "https://it.wikipedia.org/wiki?curid=3882369", "title": "I Am Omega", "text": "I Am Omega \u00e8 un film horror statunitense del 2007 prodotto da The Asylum e diretto da Griff Furst. \u00c8 un adattamento non ufficiale del romanzo \"Io sono leggenda\" di Richard Matheson, il cui titolo riprende per met\u00e0 quello di \"\" (\"The Omega Man\") e per met\u00e0 \"Io sono leggenda\" (\"I Am Legend\") di Francis Lawrence con Will Smith, uscito lo stesso anno.\nIl film \u00e8 stato intenzionalmente messo in commercio come \"mockbuster\" del lungometraggio di Lawrence per sfruttarne il successo, ed \u00e8 stato distribuito un mese prima.\nTrama.\nLa Terra viene colpita da un virus, che trasforma tutti gli umani in zombie carnivori. Passata l'epidemia, Renchard, l'unico cittadino di Los Angeles a non essere infetto, cerca di contattare su Internet altri eventuali sopravvissuti non infetti, intanto che combatte contro gli zombie grazie alle sue abilit\u00e0 nelle arti marziali. Un giorno, Renchard riceve sul computer un messaggio contenente un indirizzo corrispondente a una webcam, che apre involontariamente. Una volta aperta, scopre che una ragazza di nome Brianna \u00e8 sfuggita al contagio, e pare sia nascosta da qualche parte a Los Angeles.\nNel messaggio, Brianna chiede a Renchard di unirsi a lei e raggiungere Antiochia, un paesino abitato da tutte le persone sfuggite al contagio, ma egli rifiuta, poich\u00e9 ha deciso di portare avanti un compito: distruggere la citt\u00e0 usando una serie di cariche esplosive. Due militari, provenienti da Antiochia, giungono a casa di Renchard per aiutarlo a trovare Brianna, il cui sangue \u00e8 in grado di debellare il virus. Renchard rifiuta di unirsi a loro, ma cambia idea quando i due militari fanno saltare in aria la sua casa e lo minacciano con le armi; ha per\u00f2 disposizione solo 24 ore, prima che le cariche esplosive che ha piazzato esplodano distruggendo la citt\u00e0. Dopo un lungo viaggio, Renchard e Vincent, il sopravvissuto dei due militari (in quanto l'altro \u00e8 stato ucciso dagli zombie) riescono a trovare Brianna, ma Vincent rapidamente la rapisce e scappa, lasciando Renchard in balia degli zombie.\nSfuggitovi, Renchard insegue Vincent in auto, riuscendo a sfuggire all'esplosione della citt\u00e0, e riesce a raggiungerlo che sta violentando Brianna, e a ucciderlo. I due sopravvissuti, riunite di nuovo le forze, raggiungono Antiochia e, grazie al sangue di Brianna, viene prodotto un vaccino, usato prima su alcuni abitanti infetti presenti nel paesino, poi su tutto il mondo: una volta diffusa la cura su tutti gli zombie, la Terra torna quella di un tempo.\nProduzione.\nIl film fu prodotto da The Asylum e girato in California. Le musiche sono state firmate da Text Search.\nDistribuzione.\nIl film \u00e8 uscito direttamente in home video il:\n\u00c8 inedito in Italia."}
{"id": "3882370", "revid": "55935", "url": "https://it.wikipedia.org/wiki?curid=3882370", "title": "Hubertus Giphanius", "text": ""}
{"id": "3882374", "revid": "287204", "url": "https://it.wikipedia.org/wiki?curid=3882374", "title": "Christophe-Gabriel Allegrain", "text": "Figlio di Gabriel Allegrain (anch'egli scultore), fu allievo e assistente del celebre scultore Jean-Baptiste Pigalle.\nFu il principale scultore-decoratore del castello di Louveciennes, per il quale scolp\u00ec una magnifica \"Venere\"."}
{"id": "3882380", "revid": "7077", "url": "https://it.wikipedia.org/wiki?curid=3882380", "title": "Hestia", "text": ""}
{"id": "3882388", "revid": "838137", "url": "https://it.wikipedia.org/wiki?curid=3882388", "title": "Duma dei Bojari", "text": ""}
{"id": "3882389", "revid": "33689", "url": "https://it.wikipedia.org/wiki?curid=3882389", "title": "\u00c9tienne Allegrain", "text": "Paesista, si ispir\u00f2 alla maniera di Poussin.\nNel 1677 divenne socio dell'Accademia di scultura francese e alcune sue opere furono terminate e vendute dall'incisore G\u00e9rard Audran.\nEra padre dello scultore Gabriel Allegrain."}
{"id": "3882390", "revid": "767487", "url": "https://it.wikipedia.org/wiki?curid=3882390", "title": "The Divine Spark", "text": "The Divine Spark \u00e8 un film del 1935 diretto da Carmine Gallone.\n\u1e14 la versione inglese del film italiano \"Casta Diva\", diretto sempre da Gallone ma con Sandro Palmieri nel ruolo di Vincenzo Bellini. La storia racconta una vicenda (inventata) di un amore del musicista catanese che, per una ragazza napoletana, scrive \"Casta Diva\".\nProduzione.\nIl film fu prodotto dall'Alleanza Cinematografica Italiana (A.C.I.)\nDistribuzione.\nDistribuito dalla Gaumont British Distributors, il film usc\u00ec nelle sale cinematografiche britanniche nel giugno 1935. In Germania, dove usc\u00ec nell'ottobre 1935, venne distribuito con il titolo \"Maddalena\"."}
{"id": "3882392", "revid": "767487", "url": "https://it.wikipedia.org/wiki?curid=3882392", "title": "El\u00edas Ricardo Figueroa", "text": "Caratteristiche tecniche.\n\u00c8 un attaccante centrale."}
{"id": "3882396", "revid": "184755", "url": "https://it.wikipedia.org/wiki?curid=3882396", "title": "Gabriel Allegrain", "text": "Biografia.\nFu padre di Christophe-Gabriel Allegrain, anche lui scultore.\nOpere.\nLe sue numerose opere sono disseminate in vari musei della Francia, soprattutto a Versailles, Lilla e Troyes."}
{"id": "3882399", "revid": "1543377", "url": "https://it.wikipedia.org/wiki?curid=3882399", "title": "Cristo de los Faroles", "text": "Cristo de los Faroles (il italiano \"Cristo delle lanterne\") originalmente chiamato Cristo de los Desagravios y Misericordia (in italiano \"Cristo dell\u2019espiazione e della misericordia\") \u00e8 un grande Crocifisso collocato nella Plaza de los Capuchinos a Cordova, in Spagna.\nLa scultura \u00e8 stata realizzata nel 1794 dallo scultore Juan Navarro Le\u00f3n su commissione del cappuccino Diego Giuseppe da Cadice.\nIl suo nome popolare deriva dalle otto lanterne appoggiate su supporti di ferro che la illuminano. L'aspetto attuale della scultura si \u00e8 sviluppato con la costruzione di una recinzione nel XX secolo e la sostituzione delle lanterne con quelle pi\u00f9 scure nel 1984. "}
{"id": "3882401", "revid": "1305772", "url": "https://it.wikipedia.org/wiki?curid=3882401", "title": "Allegrain", "text": "Gli Allegrain furono una famiglia di pittori e scultori vissuti tra '600 e '700.\nI pi\u00f9 celebri sono:"}
{"id": "3882424", "revid": "438304", "url": "https://it.wikipedia.org/wiki?curid=3882424", "title": "Reiner Klimke", "text": "Biografia.\nOltre ai sei titoli olimpici in carriera ha conquistato altrettanti titoli mondiali ed otto titoli europei."}
{"id": "3882426", "revid": "253269", "url": "https://it.wikipedia.org/wiki?curid=3882426", "title": "Kathleen Lloyd", "text": "Biografia.\nConosciuta soprattutto per la sua partecipazione al film western del 1976 \"Missouri\", di Arthur Penn, girato accanto a Marlon Brando e Jack Nicholson, \u00e8 apparsa in oltre ottanta produzioni, soprattutto televisive.\nIn particolare ha ricoperto fra il 1983 ed il 1988 il ruolo dell'avvocatessa Carol Baldwin nella serie televisiva \"Magnum, P.I.\".\nNelle distribuzioni per l'Italia \u00e8 stata doppiata da Ludovica Modugno."}
{"id": "3882435", "revid": "686936", "url": "https://it.wikipedia.org/wiki?curid=3882435", "title": "Aldon Smith", "text": "Carriera professionistica.\nSan Francisco 49ers.\nStagione 2011.\nSmith non part\u00ec come titolare nella prima gara della stagione ma fece il suo debutto nella NFL contro i Seattle Seahawks. Nella gara coi Philadelphia Eagles nella settimana 4 registr\u00f2 il suo primo sack in carriera buttando a terra Michael Vick. Le due settimane successive Smith vinse il premio di miglior rookie della settimana nelle vittorie contro Tampa Bay Buccaneers e Detroit Lions. Dopo un ottimo mese di ottobre, Smith divenne il primo giocatore dei 49ers da Patrick Willis nel 2007 a vincere il titolo di rookie del mese, facendo registrare 13 tackle e 6,5 sack, compreso uno che forz\u00f2 una safety che aiut\u00f2 San Francisco a portarsi su un record di 6-1. Nella settimana 15, Smith registr\u00f2 2,5 sack contro i Pittsburgh Steelers. Egli sorpass\u00f2 inoltre Charles Haley per il record di franchigia dei 49ers per il maggior numero di sack compiuti da un rookie (13). Smith termin\u00f2 l'annata con 37 tackle totali, 4 passaggi deviati, due fumble forzati e 14 sack. Aldon fu a solo mezzo sack dal superare il record per un rookie detenuto da Jevon Kearse, malgrado non avesse iniziato una sola gara da titolare nella sua stagione di debutto. Pro Football Weekly e Pro Football Writers of America lo nominarono rookie dell'anno.\nStagione 2012.\nIl 9 settembre, nella prima gara della stagione 2012, la prima come titolare in carriera, Smith mise a segno un sack ai danni di Aaron Rodgers nella vittoria dei 49ers in casa dei Green Bay Packers. I 49ers vinsero anche nel turno successivo contro i Detroit Lions. Smith mise a segno 5 tackle e un sack su Matthew Stafford. I 49ers nella settimana 4 schiantarono per 34-0 in trasferta i New York Jets con Smith che mise a segno 2 sack su Mark Sanchez.\nNel Thursday Night Football della settimana 7, i 49ers vinsero contro i Seattle Seahawks nella gara che avrebbe assicurato al vincitore la leadership nella NFC West: Smith mise a segno un sack su Russell Wilson. Nella agevole vittoria del Monday Night della settimana 8 sui Cardinals, Aldon mise a segno due sack su John Skelton. Dopo la settimana di pausa, Niners e Rams pareggiarono la prima partita della NFL negli ultimi quattro anni: Smith mise a referto altri due sack arrivando a quota 9,5 in stagione.\nNel Monday Night Football della settimana 11, contro i quotati Chicago Bears, Smith gioc\u00f2 una prestazione di alto livello mettendo a segno 5,5 sack sul quarterback di riserva Jason Campbell (con cui forz\u00f2 anche due fumble e una safety). Con tale risultato super\u00f2 Von Miller in cima alla classifica parziale stagionale, stabil\u00ec il record assoluto per una gara del Monday Night e arriv\u00f2 a un totale di 28,5, il massimo di ogni tempo per un giocatore dopo le prime 26 gare della carriera da quando la lega inizi\u00f2 a tenere traccia della statistica dalla stagione . Dopo aver messo a referto anche 1,5 sack su Drew Brees, Smith fu premiato come miglior difensore del mese di novembre, periodo in cui totalizz\u00f2 ben 9 sack in sole tre partite.\nDicembre inizi\u00f2 per i Niners con una sconfitta a sorpresa contro i Rams, gara conclusa da Smith con un sack su Sam Bradford.\nCon due sack su Ryan Tannehill dei Miami Dolphins nella settimana 14, Smith stabil\u00ec il nuovo record di franchigia stagionale dei 49ers arrivando a 19,5\nNella settimana 15 Smith non mise a segno alcun sack ma comp\u00ec il primo intercetto in carriera ai danni di Tom Brady, coi Niners che ottennero un'importante vittoria in casa dei Patriots. Il 26 dicembre, Aldon fu convocato per il primo Pro Bowl in carriera. La sua stagione regolare si concluse al secondo posto nella NFL con 19,5 sack, oltre a 66 tackle e un intercetto. Il 12 gennaio 2013 fu inserito per la prima volta nel First-team All-Pro.\nNella finale della NFC in trasferta contro i numero 1 del tabellone, gli Atlanta Falcons, Smith recuper\u00f2 un fumble di Matt Ryan contribuendo alla vittoria dei Niners che raggiunsero il loro primo Super Bowl dal 1994. Nel Super Bowl XLVII Aldon mise a segno 2 tackle ma i 49ers furono sconfitti 34-31 dai Baltimore Ravens. A fine anno fu posizionato al numero 7 nella classifica dei migliori cento giocatori della stagione.\nStagione 2013.\nNella prima gara della stagione vinta contro i Packers, Smith mise a referto 1,5 sack. La settimana successiva Smith mise a segno altri due sack su Russell Wilson ma i Niners furono sconfitti in maniera netta dai Seahawks. Il venerd\u00ec successivo, Smith fu arrestato per guida in stato di ebbrezza. Dopo cinque tackle nella gara della domenica persa contro gli Indianapolis Colts, l'amministratore delegato dei Niners annunci\u00f2 che Smith sarebbe rimasto fuori dalla successiva partita contro i Rams e per un periodo indefinito, per sottoporsi volontariamente a un trattamento contro l'abuso di sostante alcoliche. Fece ritorno in campo con un ruolo limitato nella settimana 10 contro i Carolina Panthers e torn\u00f2 a giocare una gara degna della sua fama nella vittoria della settimana 12 sui Washington Redskins mettendo a segno due sack su Robert Griffin III. Tre settimane dopo fece registrare altri due sack nella vittoria esterna sui Tampa Bay Buccaneers.\nNel primo turno di playoff, i 49ers eliminarono i Packers al Lambeau Field grazie a un field goal negli ultimi secondi, in una gara in cui Smith mise a segno 1,5 sack su Aaron Rodgers. Dopo avere battuto in trasferta anche i Panthers, nella finale della NFC in casa dei rivali di division di Seattle, San Francisco fu sconfitta per 23-17 chiudendo la sua stagione, malgrado due sack e un fumble forzato di Smith. A fine stagione fu votato al 33\u00ba posto nella NFL Top 100 dai suoi colleghi.\nStagione 2014.\nIl 29 agosto 2014, Smith fu sospeso dalla lega per nove partite per i numerosi problemi legali riscontrati fuori dal campo nei precedenti due anni, inclusi il possesso illegale di armi, tre arresti per guida in stato di ebbrezza e l'essere stato indagato per avere provocato un falso allarme bomba in un aeroporto di Los Angeles, accusa quest'ultima poi caduta. Torn\u00f2 in campo nella settimana 11 contro i Giants e i primi due sack li mise a segno sette giorni dopo nella vittoria sui Redskins.\nIl 5 agosto 2015, Smith fu nuovamente arrestato, questa volta per avere provocato un incidente mentre guidava in stato di ebbrezza e vandalismo. Il giorno successivo fu svincolato dai 49ers.\nOakland Raiders.\nL'11 settembre 2015, Smith firm\u00f2 un contratto di un anno con gli Oakland Raiders. Dopo 9 partite e 3,5 sack, il 18 novembre fu nuovamente sospeso per un anno per abuso di sostanze dopanti.\nDallas Cowboys.\nIl 1\u00ba aprile 2020, dopo quattro anni fuori dal mondo del football, Smith firm\u00f2 con i Dallas Cowboys. Nella prima partita con la nuova maglia guid\u00f2 la squadra con 11 tackle e mise a segno il primo sack dal 2015 nella sconfitta contro i Los Angeles Rams. Nel terzo turno fece registrare 3 sack su Russell Wilson nella sconfitta in casa dei Seahawks. Nella settimana 14 vinta contro i Cincinnati Bengals ritorn\u00f2 un fumble avversario per 79 yard segnando il primo touchdown in carriera. La sua stagione si chiuse con 5 sack.\nSeattle Seahawks.\nIl 15 aprile 2021 Smith firm\u00f2 un contratto di un anno con i Seattle Seahawks. Fu svincolato il 12 agosto 2021 prima dell'inizio della pre-stagione.\nStatistiche.\nStagione regolare"}
{"id": "3882441", "revid": "114384907", "url": "https://it.wikipedia.org/wiki?curid=3882441", "title": "Mona Sax", "text": "Mona Sax \u00e8 un personaggio immaginario, protagonista dei primi due episodi della serie di videogiochi \"Max Payne\", \"Max Payne\" e \"\", alla fine del quale morir\u00e0. Nel film \u00e8 interpretata da Mila Kunis e doppiata da Laura Romano.\nMona \u00e8 la sorella gemella di Lisa Puncinello che verr\u00e0 uccisa nel capitolo \"Angelo della morte\", di \"Max Payne\", nella tenuta del marito. In \"Max Payne 2\", nella casa stregata di Mona, \u00e8 presente una sua foto con la sorella.\nIn \"Max Payne 2\" \u00e8 uno dei due personaggi giocabili assieme a Max Payne.\nNei videogiochi.\n\u00c8 apparsa per la prima volta in \"Max Payne\" nel capitolo \"Uno spietato vendicatore solitario\" della prima parte. Dopo che Payne ha ucciso Jack Lupino, Mona lo droga mettendogli una dose di valchiria nel bicchiere di whiskey. Payne si risveglia dall'incubo nei sotterranei del motel dei fratelli Finito, dove lo aspetta Frank \"Mazza\" Niagara, probabilmente Mona Sax aveva consegnato Payne l\u00ec.\nNel penultimo capitolo della terza parte, \"Niente da perdere\", \u00e8 un'assassina su commissione incaricata da Nicole Horne, a sua volta membro del \"Circolo Interno\", un'associazione mafiosa, di uccidere lo stesso Payne. La Sax decide di disobbedire agli ordini della Horne, risparmiando Payne ma prendendosi una pallottola in testa e scomparve dietro le porte dell'ascensore che si chiuse. Appena l'ascensore ritorn\u00f2, il corpo di Mona non c'era pi\u00f9, solamente una pozza di sangue e da allora non si ebbero pi\u00f9 sue notizie.\nIn questo primo capitolo, Mona appare solamente nei romanzi illustrati e non la si vede fisicamente nel gioco. Tuttavia, quando nel capitolo 7 parte 3 (\"Niente da perdere\"), si incontra Mona, anche se si preme il tasto pausa prima che l'ascensore si chiuda, \u00e8 possibile vedere solo la macchia di sangue e non il corpo.\nSolo due anni dopo con la pubblicazione di \"\", si scopre che Mona \u00e8 ancora viva: \u00e8 presente nel primo capitolo della prima parte, \"Le porte dell'ascensore\". Qui riesce a scappare dalla gang dei \"Ripulitori\". Mona Sax \u00e8 inizialmente ricercata dalla NYPD per l'omicidio del senatore Sebastian Gate. In \"Non c'\u00e8 nessun noi\", Mona va all'appartamento di Payne per poi scappare sfuggendo nuovamente alla gang dei \"Ripulitori\", che per ragioni non chiare, vuole eliminarla. Payne decide quindi di andare a trovarla nella sua \"casa stregata\" per unirsi a lei contro i \"Ripulitori\": in un edificio dell'Upper East Side, la Polizia viene attirata da una lunga sparatoria tra Payne - che sar\u00e0 guidato dalla Sax nell'edificio - e i ripulitori, che si concluder\u00e0 con l'arresto della Sax da parte della NYPD, la sospensione di Payne della NYPD stessa e la morte di Kaufman, il capo dei \"Ripulitori\". All'Upper East Side, ucciso dai \"Ripulitori\", muore anche Corcoran, uno dei pochi membri rimasti al Circolo Interno.\nArrestata viene accusata di aver partecipato ad una sparatoria contro la gang dei \"Ripulitori\" e di aver ucciso il senatore Gate. Riesce a scappare di galera, tornando a casa e aiutando ancora Payne nella sua crociata contro i \"Ripulitori\". Arrivata al cantiere, prima di incontrarsi con Payne viene arrestata dalla detective Valerie Winterson, collega di Payne. Payne uccide la Winterson cosicch\u00e9 la Sax possa scappare, fuggendo dagli agenti. Riappare nel quinto capitolo dell'ultima parte, \"Un gioco a perdere\", per salvare Payne e liberarlo mentre la sua \"casa stregata\" sta bruciando. Nel penultimo capitolo aiuta Payne ad entrare nella villa di Woden, e lo copre eliminando parte dei \"Ripulitori\". Payne per\u00f2 scopre che Mona Sax conosce la villa di Alfred Woden, e che quindi lavora come assassina su commissione per lo stesso Woden. Mona muore uccisa da Vladimir Lem, che in precedenza gli aveva offerto di lavorare assieme a lui. La Sax ha ucciso diversi membri del Circolo Interno avversi a Lem, anch'esso nell'associazione mafiosa, tra i quali anche Gate. Sopravvive invece se si finisce \"Max Payne 2\" in modalit\u00e0 esperto. Non \u00e8 quindi possibile stabilire se sia effettivamente morta.\nArmi.\nNel primo capitolo, Mona possiede solamente una Desert Eagle; nel secondo, possiede anche una Dragunov, un fucile di precisione.\n\"Max Payne 3\".\nMona apparve nella sezione Multiplayer di \"Max Payne 3\" grazie a un codice presente nella Collector's Edition del gioco, ma in seguito fu pubblicato anche come DLC acquistabile separatamente. Venne menzionata nel capitolo 8 della storia."}
{"id": "3882444", "revid": "1652635", "url": "https://it.wikipedia.org/wiki?curid=3882444", "title": "Geographic information system", "text": "Il Geographic Information System (GIS) (anche detto sistema informativo geografico o anche sistema informativo territoriale) \u00e8 un sistema informativo computerizzato che permette l'acquisizione, registrazione, analisi, visualizzazione, restituzione, condivisione e presentazione di informazioni derivanti da dati geografici (geo-riferiti). \n\u00c8 quindi un sistema informativo in grado di associare dei dati alla loro posizione geografica sulla superficie terrestre e di elaborarli per estrarne informazioni. Il suo principale utilizzo \u00e8 nella cartografia digitale, nella graficizzazione e nello studio di fenomeni umani e naturali terrestri.\nDescrizione.\nFunzionalit\u00e0 principali.\nLa tecnologia GIS integra in un unico ambiente le pi\u00f9 comuni operazioni legate all'uso di database (interrogazioni e analisi statistiche) con l'analisi geografica consentita dalle cartografie numeriche, sia raster che vettoriali. I GIS permettono di analizzare una entit\u00e0 geografica sia per la sua completa natura geometrica (e simbolica) sia per il suo totale contenuto informativo. Ci\u00f2 \u00e8 reso possibile dall'integrazione di due sistemi prima separati: i sistemi di disegno computerizzato (CAD-Computer Aided Design) e i database relazionali (DBMS-Data Base Management System). L'implementazione del GIS avviene tramite i sistemi informativi territoriali (SIT).\nIl GIS consente di mettere in relazione tra loro dati diversi, sulla base del loro comune riferimento geografico in modo da creare nuove informazioni a partire dai dati esistenti. Il GIS offre ampie possibilit\u00e0 di interazione con l'utente e un insieme di strumenti che ne facilitano la personalizzazione e l'adattamento alle problematiche specifiche dell'utente.\nI GIS presentano normalmente delle funzionalit\u00e0 di analisi spaziale ovvero di trasformazione ed elaborazione degli elementi geografici degli attributi. Esempi di queste elaborazioni sono:\nWebGIS.\nLe applicazioni webGIS permettono la distribuzione di dati geo-spaziali, in reti internet e intranet, sfruttando le analisi derivanti dai software GIS e per mezzo di classiche funzionalit\u00e0 di applicazioni web-based pubblicano informazioni geografiche nel World Wide Web. Un sistema webGIS si basa su normali funzionalit\u00e0 client-server, come una classica architettura Web. \nModello dei dati.\nPer la rappresentazione dei dati in un sistema informatico occorre formalizzare un modello rappresentativo flessibile che si adatti ai fenomeni reali. Nel GIS abbiamo tre tipi di informazioni:\nIl GIS prevede la gestione di queste informazioni in un database relazionale.\nL'aspetto che caratterizza il GIS \u00e8 quello geometrico: esso memorizza la posizione del dato impiegando un sistema di proiezione reale che definisce la posizione geografica dell'oggetto. Il GIS gestisce contemporaneamente i dati provenienti da diversi sistemi di proiezione e riferimento (es. UTM o Gauss Boaga)\nA differenza della cartografia su carta, la scala in un GIS \u00e8 un parametro di qualit\u00e0 del dato e non di visualizzazione. Il valore della scala esprime le cifre significative che devono essere considerate valide delle coordinate di georeferimento. Quando un sistema informativo territoriale pu\u00f2 essere utilizzato via Web viene considerato un webgis.\nTipologia di dati geografici.\nI dati possono essere correlati alla loro posizione geografica in due tipi principali: vettoriali e raster.\nI dati vettoriali sono costituiti da elementi semplici quali punti, linee e poligoni, codificati e memorizzati sulla base delle loro coordinate. Un punto viene individuato attraverso le sue coordinate reali (\"x1\", \"y1\"); una linea o un poligono attraverso la posizione dei suoi nodi (\"x1\", \"y1\"; \"x2\", \"y2\"; ...). A ciascun elemento \u00e8 associato un record del database che contiene tutti gli attributi dell'oggetto rappresentato.\nIl dato raster permette di rappresentare il mondo reale attraverso una matrice di celle, generalmente di forma quadrata o rettangolare, dette pixel. A ciascun pixel sono associate le informazioni relative a ci\u00f2 che esso rappresenta sul territorio. La dimensione del pixel (detta anche \"pixel size\"), generalmente espressa nell'unit\u00e0 di misura della carta (metri, chilometri, etc.), \u00e8 strettamente relazionata alla precisione del dato.\nI dati vettoriali e i dati raster si adattano ad usi diversi. La cartografia vettoriale \u00e8 particolarmente adatta alla rappresentazione di dati che variano in modo discreto (ad esempio l'ubicazione dei cassonetti dei rifiuti di una citt\u00e0 o la rappresentazione delle strade o una carta dell'uso del suolo), la cartografia raster \u00e8 pi\u00f9 adatta alla rappresentazione di dati con variabilit\u00e0 continua (ad esempio un modello digitale di elevazione o una carta di acclivit\u00e0 del versante).\nLicenze e GIS FLOSS.\nSviluppo e diffusione del formato ESRI Shapefile.\nDalla fine degli anni ottanta, con l'espansione dell'utilizzo dei PC, si diffonde il mercato dei programmi desktop; \nTra le societ\u00e0 di sviluppo software interessate allo sviluppo del settore GIS, alla sua diffusione e alla commercializzazione nel mondo vi \u00e8 la ESRI; questa azienda, nel Luglio 1998, ha sviluppato il formato vettoriale geometrico non topologico chiamato Esri shapefile e ha permesso il suo utilizzo anche ai software sviluppati da terze parti. La licenza del formato .shp \u00e8 ancora oggi propriet\u00e0 della Esri sebbene molti dei componenti che formano lo standard abbiano licenze \"open\" come ad esempio il formato file .dbf utilizzato sia dallo shapefile che da altri programmi, come ad esempio LibreOffice, per amministrare le informazioni in semplici database tabellari.\nIl rilascio del formato shapefile \u00e8 centrale per la diffusione nel mondo dei sistemi GIS \nDal \"free software\" alla OSGeo Foundation.\nDal 1998, una tappa importante della diffusione degli strumenti GIS \u00e8 stata il rilascio di GRASS GIS da parte dall'US Army Corps of Engineers (esercito degli Stati Uniti d'America), di pubblico dominio nel 1996, e dal 1999 rilasciata sotto GNU General Public License. GRASS GIS, nel suo sistema la visualizzazione, lettura e modifica vettoriale ha implementato anche la possibilit\u00e0 di uso dello standard .shp. \nIl punto di svolta per la comunit\u00e0 Free Libre and Open Source Software (FLOSS) si ha con la programmazione di Quantum Gis (dal 2013 QGIS), programmato da Gary Sherman inizialmente come visualizzatore dei layer del potente DBRMS PosrgreSQL nella sua estensione PostGIS. Il web 2.0 e lo sviluppo collaborativo hanno fatto nascere nel 2006 l'Open Source Geospatial Foundation OSGeo, organizzazione non-profit finalizzata al sostegno e alla promozione di tecnologie aperte e dati geospaziali. \nMotivi della diffusione globale del GIS FLOSS negli anni 2000.\nLa diffusione e dell'utilizzo di GRASS GIG, QGIS e altri software GIS FLOS (come Marble e gvSIG) \u00e8 aumentato fino al 2008 in maniera lenta e negli anni successivi in maniera esponenziale.\nRispetto ai prodotti sviluppati da ESRI, una grande spinta per i software riconosciuti dalla OSGeo \u00e8 stata il susseguirsi delle crisi economiche degli anni duemila, degli anni dieci e degli anni venti del XXI secolo, oltre che la gratuit\u00e0 dei software FLOSS.\nA ci\u00f2 si aggiunge la diffusione dei sistemi operativi UNIX e LINUX a partire dagli anni 2000, a discapito del monopolio detenuto fino agli anni novanta dal sistema Microsoft Windows. I sistemi ESRI, detentori della maggior fetta di mercato globale dei sistemi GIS fino al 2013, sono sviluppati principalmente per utenti Windows.\nAltri progetti sviluppati da case software proprietarie e dalla OSGeo \"Foundation\", in ordine di diffusione e utilizzo, sono elencati di seguito:\nStato attuale e prospettive.\nAll'inizio degli anni venti del XXI secolo, i software riconosciuti dalla OSGeo Foundation coprono oltre il 50% dei download mondiali di software GIS e 32 capitoli nazionali.\nLa versatilit\u00e0, l'utilit\u00e0 e la gratuit\u00e0 dei software riconosciuti dalla OSGeo hanno avuto una decisa diffusione negli anni 2010, anche presso gli utenti di sistemi CAD proprietari. L'incremento in questo campo si \u00e8 mitigato all'inizio negli anni 2020 con lo sviluppo e l'implementazione dei sistemi BIM proprietari e ora \u00e8 in fase di discesa dato il lento sviluppo dei sistemi di visualizzazione e analisi 3D dei sistemi GIS Open.\nSoftware.\nGli elementi fondamentali di un GIS sono:\nI principali software GIS proprietari sono:\nI principali software GIS open source sono:\nUtilizzo in astronomia.\nNonostante lo studio dei fenomeni terrestri sia mediamente il motivo di utilizzo pi\u00f9 diffuso dei sistemi GIS, esso non \u00e8 l'unico: sulle pi\u00f9 diffuse piattaforme GIS vi \u00e8 infatti la possibilit\u00e0 di utilizzo dei sistemi di riferimento dei principali pianeti del Sistema Solare e dei loro principali satelliti, raccolti assieme ai sistemi di coordinate terrestri nel database SRID dell'European Petroleum Survey Group (EPSG).\nL'utilizzo del GIS consente alle Agenzie Spaziali e agli astronomi di pianificare e studiare la superficie dei pianeti del Sistema Solare utilizzando le medesime metodologie terrestri."}
{"id": "3882446", "revid": "481666", "url": "https://it.wikipedia.org/wiki?curid=3882446", "title": "M\u00e1rtha Eggerth", "text": ""}
{"id": "3882449", "revid": "599013", "url": "https://it.wikipedia.org/wiki?curid=3882449", "title": "Darko Spalevi\u0107", "text": ""}
{"id": "3882454", "revid": "36426", "url": "https://it.wikipedia.org/wiki?curid=3882454", "title": "Kresilas", "text": ""}
{"id": "3882456", "revid": "344503", "url": "https://it.wikipedia.org/wiki?curid=3882456", "title": "Andrew Weisblum", "text": "\u00c8 collaboratore abituale dei registi Wes Anderson e Darren Aronofsky. Per un film diretto da quest'ultimo, \"Il cigno nero\", \u00e8 stato candidato all'Oscar al miglior montaggio."}
{"id": "3882460", "revid": "1543377", "url": "https://it.wikipedia.org/wiki?curid=3882460", "title": "Working on the Highway", "text": "Working on the Highway \u00e8 un singolo di Bruce Springsteen, pubblicato sull'album \"Born in the U.S.A.\".\nCome alcune delle canzone dell'album, il brano doveva essere registrato in una versione acustica.\nLa versione del brano che fu pubblicata su \"Born in the U.S.A.\" fu registrata nel maggio del 1982 alla Power Station a New York."}
{"id": "3882465", "revid": "54253", "url": "https://it.wikipedia.org/wiki?curid=3882465", "title": "Montechino frazione di Gropparello", "text": ""}
{"id": "3882467", "revid": "118542094", "url": "https://it.wikipedia.org/wiki?curid=3882467", "title": "Antico tempio di Atena Poli\u00e0s", "text": "L'antico tempio di Atena Poli\u00e0s fu un tempio greco arcaico situato sull'Acropoli di Atene. Fino alla sua distruzione da parte dei Persiani nel 480 a.C., fu il santuario di Atena \"Poli\u00e0s\" (o Poliade), la divinit\u00e0 protettrice della citt\u00e0 di Atene, e venne in seguito sostituito dal Partenone. Si trovava al centro del pianoro dell'Acropoli, probabilmente sui resti di un palazzo miceneo. Fu dissotterrato nel 1885. Oltre alle sue fondazioni \"in situ\", sono stati rinvenuti numerosi elementi architettonici di ordine dorico appartenenti alle sue diverse fasi di costruzione. Il complesso \u00e8 talvolta descritto come \"fondazioni D\u00f6rpfeld\", dal nome dell'archeologo Wilhelm D\u00f6rpfeld che per primo lo identific\u00f2 e lo studi\u00f2, e fu anche soprannominato \"hekat\u00f3npedon\", ovvero \u00abtempio di 100 piedi\u00bb.\nDescrizione.\nLe fondazioni suggeriscono la seguente descrizione di base: il tempio misurava 21,3 per 43,15 metri, con un orientamento est-ovest. Era circondato da una peristasi di 6 per 12 colonne. La distanza tra gli assi delle colonne era 4,04 m, ridotta di 0,31 m agli angoli. Lo stilobate era leggermente curvo, sebbene rimanga incerto se questo valesse anche per la sovrastruttura. Nel pronao e nell'opistodomo due colonne ciascuna si trovavano tra due corte \"ante\". La cella era molto corta, in effetti quasi quadrata, e suddivisa in tre navate da due file di tre colonne ciascuna. Il retro del tempio era suddiviso in un ampio opistodomo rettangolare seguito da una coppia di camere per lato. Le fondazioni erano composte di diversi materiali e costruite con varie tecniche. Mentre le parti portanti e i sostegni interni erano realizzati in pietra calcarea azzurra dell'Acropoli, le fondazioni della peristasi circostante erano di calcare locale \"poros\". Sovrastruttura e parti decorative appaiono a loro volta costruite con vari materiali, tra cui \"poros\" e marmo pario.\nA causa di queste variazioni, la ricostruzione della storia architettonica del tempio rimane controversa. Wilhelm D\u00f6rpfeld assume che la struttura originale fosse un tempio doppio \"in antis\" risalente a circa il 570 a.C. ed esteso con l'aggiunta della peristasi sotto Pisistrato, tra il 529 e il 520 a.C. Quest'idea ha portato a una suddivisione delle fondazioni in una struttura interna pi\u00f9 piccola nota come \"H-Architektur\" (\"architettura ad H\") e considerata la parte pi\u00f9 antica dell'edificio, seguita da una struttura tuttora descritta come l'\"antico tempio di Atena\", che incorpora la \"H-Architektur\" cos\u00ec come la peristasi.\nL\"'H-Architektur\" viene considerata circa del 570 a.C. Sulla base delle sue dimensioni, sono stati attribuiti ad essa elementi architettonici come la sima dritta e quella diagonale di marmo pario, capitelli nonch\u00e9 un \"geison\" raffigurante uccelli in volo, di \"poros\". Ulteriori elementi attribuibili alla prima struttura per dimensioni e stile sono le metope di marmo pario, i frontoni monumentali di \"poros\" raffiguranti leoni che lottano e la figura \"dal triplice corpo\" sulla destra. \u00c8 inoltre attribuito alla struttura iniziale un gruppo di capitelli molto tozzi e ampi, con un ampio echino, suggerendo che avesse una peristasi esastila.\nL'antico tempio di Atena come struttura separata viene spesso datato all'incirca al 510/500 a.C. Le sue dimensioni sono identificate come quelle della totalit\u00e0 delle fondazioni scavate da D\u00f6rpfeld. Funzioni attribuite ad essa sono: trabeazione e sima di marmo pario, capitelli in \"poros\" con un echino pi\u00f9 ripido, un fregio marmoreo raffigurante una processione e doccioni in marmo in ciascuno dei quattro angoli, a forma di leoni e teste di arieti. Le sculture dei frontoni, ora autoreggenti per la prima volta, raffiguravano una gigantomachia nella parte orientale e una scena di leoni che uccidono un toro ad occidente. Della gigantomachia si sono conservate parti delle figure di Atena, di Zeus e di un nemico cadente.\nIl tempio, che conteneva l'antico \"xoanon\" o statua lignea di Atena, che si ritiene fosse caduta dal cielo, fu distrutto nel sacco persiano del 480 a.C. Rimane controverso se fosse seguito un parziale restauro. Erodoto menziona un \"m\u00e9garon\" rivolto a occidente sull'Acropoli. Questo riferimento, cos\u00ec come una struttura elencata in un'iscrizione sono state interpretate come la prova che l'opistodomo del Tempio Antico era rimasto in piedi durante il quinto secolo. Senofonte afferma che l'antico tempio di Atena bruci\u00f2 nel 406/405 a.C., ma con questo potrebbe anche fare riferimento all'Eretteo, che aveva assunto le funzioni del Tempio Antico e ospitava il \"xoanon\". A partire dal IV secolo a.C. non vi sono riferimenti possibili al Tempio Antico, Pausania non era a conoscenza della sua esistenza.\nLa sua funzione venne in seguito assunta dall'Eretteo, iniziato nel 421 a.C.."}
{"id": "3882468", "revid": "121552991", "url": "https://it.wikipedia.org/wiki?curid=3882468", "title": "Diesel and Dust", "text": "Diesel and Dust \u00e8 l'ottavo album in studio del gruppo musicale Midnight Oil, pubblicato nel 1987. Il disco \u00e8 un concept album sullo sfruttamento delle risorse del nostro pianeta e pi\u00f9 nello specifico in Australia. Nella versione LP statunitense e canadese \u00e8 stato pubblicato privo della traccia \"Gunbarrel Highway\"."}
{"id": "3882469", "revid": "1318658", "url": "https://it.wikipedia.org/wiki?curid=3882469", "title": "Beato Renano", "text": "Il padre, Antonio Bild, era un macellaio relativamente agiato ma con scarsa istruzione. Originario di Rhinau (da cui il soprannome di \"Rhinower\", che il figlio latinizzer\u00e0 in \"Rhenanus\"), si trasfer\u00ec a S\u00e9lestat, del quale divenne cittadino e poi uno dei borgomastri.\nBiografia.\nIl giovane Beat Bild comp\u00ec i suoi studi presso l\"'\u00c9cole Latine\" di de S\u00e9lestat, nota per il suo alto livello, con maestri famosi come Crato Hofmann e Hieronymus Gebwiler. Diventatone prefetto, dopo tre anni si trasfer\u00ec a Parigi (1503), ove ebbe fra gli altri insegnanti Charles de Bovelles. A Parigi ottenne il baccalaureato e lavor\u00f2 in seguito come correttore presso l'editore Henri Estienne, continuando i suoi studi all'Universit\u00e0 ed ottenendone la licenza nel 1507.\nNello stesso anno torn\u00f2 a S\u00e9lestat per poi installarsi a Strasburgo, ove divenne correttore per l'editore Mathias Schurer, facendo conoscenza con i grandi umanisti alsaziani quali Jacques Wimpfeling, Geiler de Kaysersberg, Sebastian Brandt. Dal settembre 1508 esord\u00ec come scrittore redigendo la prefazione delle \"Lettres proverbiales et morales\" del suo maestro parigino Faustus Andrelinus, finch\u00e9 nel 1509 diede alle stampe gli \"Adages d'\u00c9rasme\" e l'anno successivo \"La Vie de Geiler\" (La vita di Geiler di Kaysersberg), il grande predicatore dell'epoca che sarebbe morto di l\u00ec a poco.\nNel 1511 si trasfer\u00ec a Basilea, ove segu\u00ec corsi di greco ed inizi\u00f2 presto a far stampare dall'editore Johann Froben autori neolatini quali Gregorio Nazianzeno (1512), Georges de Trap\u00e9zonte (1513) e poi i latini Plinio il Giovane e Svetonio (1514), Seneca (1515), Velleio Patercolo (1516).\nNel 1513 fece la conoscenza di Erasmo da Rotterdam, che esercit\u00f2 su di lui una profonda influenza e del quale divent\u00f2 amico fedele. Di Erasmo pubblic\u00f2 \"Scarabeo\" e successivamente una serie di autori greci, latini o contemporanei, da Omero e Massimo di Tiro e Tacito, Tommaso Moro e Lutero. Divenne cos\u00ec un ardente propagandista delle idee di quest'ultimo e si leg\u00f2 a Zwinglio, del quale condivise il desiderio di riforma.\nLasciata Basilea a causa della peste nell'agosto del 1519, vi torn\u00f2 un anno dopo e pubblic\u00f2 panegirici antichi e lo storico latino Velleio Patercolo, poi, nel 1521, Erasmo e Tertulliano. Cacciato da S\u00e9lestat nel 1523 a causa di disordini politici, pubblic\u00f2 a Basilea le sue \"Storie ecclesiastiche\". Fu allora che venne onorato dalle \u00abLettere di nobilt\u00e0\u00bb. Nel 1524, all'et\u00e0 di 39 anni, intervenne efficacemente nella vita politica della sua citt\u00e0 natale, S\u00e9lestat, quando vi fu il complotto di Schutz de Traubach. Durante la guerra dei contadini tedeschi (1525) egli riprese i suoi studi ed il lavoro sulla sua futura edizione di Plinio il Vecchio. \u00c8 alla fine del medesimo anno che ruppe con Bucer e i Riformati.\nNel 1526 pubblic\u00f2 l\"'Historia naturalis\" di Plinio il Vecchio e nel 1528 una \"Storia ecclesiastica\". Poi, dopo una seconda edizione di Plinio il Vecchio, essendosi esaurita la prima per il successo, si rec\u00f2 in visita, nella citt\u00e0 tedesca di Augusta a Konrad Peutinger ed assistette ad una seduta della Dieta di Augusta, al momento in cui vi viene elaborata la \"Confessione augustana\", professione di fede dei luterani.\nNel 1531 vede la luce la pubblicazione della sua \"Storia della Germania\", \"Rerum Germanicarum Libri III\", ed un'edizione della \"Storia dei Goti\" di Procopio di Cesarea, mentre nel 1533 pubblic\u00f2 le opere di Tacito e, nel 1535, quelle di Tito Livio.\nLa morte d'Erasmo, avvenuta nel 1536, lo condusse a pubblicare una \"Vita d'Erasmo\" e due cataloghi delle sue opere. Poi, nel 1537, pubblic\u00f2 una seconda edizione di Tito Livio e nel 1539 una terza, pubblicando, nello stesso tempo, una terza edizione di Tertulliano ed una quarta delle sue \"Storie ecclesiastiche\" (Quest'ultima verr\u00e0 poi ancora pubblicata, per la quinta volta, nel 1541 e per la sesta nel 1544, mentre quella di Tertulliano per la quarta nel 1543).\nLa sua salute vacill\u00f2 nel 1546 ed egli volle curarsi alle terme di Bad Wildbad ma troppo ammalato, ritorn\u00f2 a casa sua. Nel ritorno si ferm\u00f2 a Strasburgo, ove mor\u00ec circondato da pastori protestanti. Fu seppellito a S\u00e9lestat, secondo la sua volont\u00e0, nella chiesa cattolica della sua parrocchia.\nLa sua \"Storia della Germania\" verr\u00e0 ancora stampata nel 1551, accompagnata da una sua biografia di Jean Sturm e la sua ultima opera, \"Le province illiriche\", nel 1552.\nEgli lasci\u00f2 la sua ricca biblioteca in eredit\u00e0 alla citt\u00e0 natale ed oggi essa \u00e8 custodita presso la Biblioteca Umanistica di S\u00e9lestat. Nel 2011 essa \u00e8 stata inserita dall'UNESCO nell'Elenco delle memorie del mondo."}
{"id": "3882476", "revid": "767487", "url": "https://it.wikipedia.org/wiki?curid=3882476", "title": "Addio mia regina (film)", "text": "Addio mia regina (\"Les Adieux \u00e0 la Reine\") \u00e8 un film del 2012, diretto da Beno\u00eet Jacquot e basato sull'omonimo romanzo di Chantal Thomas. Il film \u00e8 una co-produzione franco-spagnola. \u00c8 stato presentato il 9 febbraio 2012 come film di apertura in concorso per l'Orso d'oro al 62\u00ba Festival internazionale del cinema di Berlino.\nTrama.\nA Versailles, nel luglio del 1789, c'\u00e8 una crescente agitazione negli ambienti vicini alla corona: nonostante nessuno creda davvero che l'ordine costituito stia per essere spezzato, si fanno piani di fuga in caso di necessit\u00e0. Tra le dame della regina Maria Antonietta c'\u00e8 Sidonie Laborde, che viene incaricata dalla sovrana di un piano rischioso: dovr\u00e0 vestire i panni della favorita della regina, la duchessa de Polignac, mentre quest'ultima tenta la fuga.\nPromozione.\nQuattro sequenze del film sono state pubblicate il 31 gennaio 2012. Il primo trailer \u00e8 uscito il 10 febbraio 2012.\nDistribuzione.\nIn Italia \u00e8 arrivato con cinque anni di ritardo, trasmesso direttamente in televisione su Sky Cinema Cult il 14 novembre 2017 e quindi distribuito da Eagle Pictures in DVD e Blu-ray Disc il 28 novembre successivo.\nRiconoscimenti.\nIl film ha ricevuto dieci candidature ai Premi C\u00e9sar 2013, compresa quella per il miglior film, vincendo tre premi tecnici (migliore fotografia, migliore scenografia e migliori costumi)."}
{"id": "3882478", "revid": "110157", "url": "https://it.wikipedia.org/wiki?curid=3882478", "title": "Blue Sky Mining", "text": "Blue Sky Mining \u00e8 il nono album in studio del gruppo musicale Midnight Oil, pubblicato nel 1990."}
{"id": "3882480", "revid": "37401", "url": "https://it.wikipedia.org/wiki?curid=3882480", "title": "Sistema modale", "text": ""}
{"id": "3882491", "revid": "287204", "url": "https://it.wikipedia.org/wiki?curid=3882491", "title": "Giffen", "text": "Per Giffen si pu\u00f2 intendere:"}
{"id": "3882492", "revid": "116649060", "url": "https://it.wikipedia.org/wiki?curid=3882492", "title": "NES Open Tournament Golf", "text": "NES Open Tournament Golf \u00e8 un videogioco sportivo sviluppato e pubblicato da Nintendo per il Nintendo Entertainment System nel 1991. \u00c8 il secondo gioco di golf pubblicato per NES (il primo fu \"Golf\").\nCome la maggior parte dei giochi di Mario pubblicati in quel periodo, il giocatore 1 gioca come Mario, mentre il secondo come Luigi. In alcuni momenti durante il gioco, a Mario e Luigi vengono dati suggerimenti dalle loro caddies Daisy e Peach.\nNes Open Tournament Golf \u00e8 spesso considerato identico alla versione giapponese per Famicom: \"Mario's Open Golf\", poich\u00e9 sono entrambi strutturati nello stesso modo e non differiscono per grafica; tuttavia ci sono molte differenze tra i due giochi. Per prima cosa \"Mario's Open Golf\" conta cinque buche, contro le tre di NES Open Tournament Golf; la melodia di sottofondo, inoltre, \u00e8 diversa tra i due giochi. \"Mario's Open Golf\", poi, \u00e8 pi\u00f9 difficile della sua controparte nipponica: le buche, infatti, contano pi\u00f9 ostacoli.\nNES Open Tournament Golf \u00e8 uno dei 10 giochi scaricabili dal Nintendo eShop che rientra nel Programma Fedelt\u00e0 del Nintendo 3DS."}
{"id": "3882495", "revid": "1543377", "url": "https://it.wikipedia.org/wiki?curid=3882495", "title": "Mikl\u00f3s Varga", "text": "Carriera pugilistica.\n\u00c8 stato cinque volte campione ungherese nella categoria dei pesi leggeri, nel 2006, 2007, 2008, 2009, 2010, e una volta nella categoria dei pesi piuma, nel 2005.\nRisultati alle Olimpiadi.\nPechino 2008.\n\u00c8 stato eliminato ai quarti di finale nella categoria dei pesi leggeri al torneo di pugilato delle Olimpiadi di Pechino del 2008.\nRisultati ai Mondiali.\nChicago 2007.\n\u00c8 stato eliminato ai trentaduesimi di finale nella categoria dei pesi leggeri ai mondiali di Chicago 2007.\nMilano 2009.\nAi mondiali di Milano 2009 \u00e8 stato eliminato ai sedicesimi di finale nella categoria dei pesi leggeri.\nBaku 2011.\n\u00c8 stato eliminato ai quarti di finale nella categoria dei pesi leggeri ai mondiali di Baku 2011.\nRisultati agli Europei.\nLiverpool 2008.\nHa vinto la medaglia di bronzo nella categoria dei pesi leggeri agli europei di Liverpool 2008.\nMinsk 2013.\nHa vinto la medaglia di bronzo nella categoria dei pesi leggeri agli europei di Minsk 2013.\nWorld Series of Boxing.\nNel dicembre 2011 \u00e8 stato ingaggiato dalla squadra dei Dolce &amp; Gabbana Milano Thunder, con i quali combatte nella categoria dei pesi leggeri alle World Series of Boxing."}
{"id": "3882502", "revid": "110157", "url": "https://it.wikipedia.org/wiki?curid=3882502", "title": "Earth and Sun and Moon", "text": "Earth and Sun and Moon \u00e8 il decimo album in studio del gruppo musicale Midnight Oil, pubblicato nel 1993."}
{"id": "3882511", "revid": "122351", "url": "https://it.wikipedia.org/wiki?curid=3882511", "title": "Anne V. Coates", "text": "\u00c8 stata sposata con Douglas Hickox con il quale ha avuto i figli Anthony (regista), James (regista, montatore e attore) e Emma (montatrice)."}
{"id": "3882513", "revid": "1504506", "url": "https://it.wikipedia.org/wiki?curid=3882513", "title": "Modulo di deformazione lineare", "text": "In cartografia, il modulo di deformazione lineare \u00e8 l'indice di deformazione degli elementi lineari sulla carta ed \u00e8 espresso mediante il rapporto tra la distanza di due punti su una carta geografica rispetto alla loro distanza sulla sfera rappresentativa. Esso dipende sia dalla posizione del punto che dalla direzione lungo la quale \u00e8 calcolato. Si parla di \"deformazione lineare\" in quanto proiettando delle distanze da una superficie sferoidale (costituita dalla Terra) ad una superficie piana (costituita dal foglio di carta) si ha (sul piano) una deformazione, che viene detta appunto \"deformazione lineare\".\nSe indichiamo con formula_1 un archetto infinitesimo di geodetica sull'ellissoide e con formula_2 il corrispondente sulla carta, il rapporto\nformula_3\nviene detto \"modulo di deformazione lineare.\"\nCi\u00f2 implica che ad un cerchio infinitesimo tracciato sull'ellissoide corrisponda un\u2019ellisse infinitesima sul piano della carta (detta ellisse indicatrice di Tissot o ellisse indicatrice dei moduli perch\u00e9 indica le modifiche subite nei dintorni di un punto formula_4 a seguito della rappresentazione cartografica). In ogni punto il raggio vettore dell\u2019ellisse rappresenta l\u2019inverso del modulo di deformazione lineare, per cui le direzioni degli assi di questa ellisse sono quelle in cui formula_5 assume valore massimo e minimo. Tale modulo dipende sia dalla scala di rappresentazione sia dal tipo di proiezione cartografica adottata per la rappresentazione.\nNella Rappresentazione di Gauss il modulo di deformazione lineare formula_6 (diverso da punto a punto) \u00e8 uguale in tutte le direzioni uscenti da un punto (ovvero modulo di deformazione costante nell'intorno infinitesimo del punto) ed \u00e8 uguale a:\nformula_7 ,\ndove:\n- \u03bb: Longitudine ellissoidica: angolo diedro che si forma tra il piano meridiano di riferimento e il piano meridiano passante per formula_4;\n- formula_9: Latitudine ellissoidica: angolo che la normale n all\u2019ellissoide, passante per formula_4, forma con il piano equatoriale.\nDimostrazione matematica.\nData la definizione di modulo di deformazione lineare pari a:\nformula_11 \nNotiamo che le grandezze che entrano in gioco sono l'arco di dimensione infinitesime sull'ellissoide e la relativa rappresentazione sulla carta.\nUtilizzando il teorema di Pitagora posso ricavare i seguenti valori delle grandezze: \ndove formula_9 \u00e8 uguale alla Latitudine, formula_17 corrisponde alla Longitudine.\nPer\u00f2 la rappresentazione sul piano dell'ellissoide \u00e8 data da formula_18\nQuindi per la distanza infinitesima sulla carta avr\u00f2 formula_19\nOra posso sostituire formula_20 e formula_21 nella equazione di formula_22\nPerci\u00f2 formula_23\nformula_24\nformula_25\nformula_26\nI parametri formula_27, formula_28 ed formula_29 prendono il nome di elementi fondamentali gaussiani.\nPerci\u00f2 sostituendo nella definizione di partenza avr\u00f2 formula_30\nPer\u00f2 nota la tangente della direzione per cui si vuole calcolare il modulo di deformazione: formula_31\nSi pu\u00f2 sostituire formula_32 in formula_33 ottenendo formula_34\ne sostituendo formula_35 a numeratore formula_36\nformula_37\nSemplificando formula_38 trovo che il valore del modulo di deformazione lineare \u00e8 uguale a:\nformula_39\nCome si pu\u00f2 notare dalla formula finale, il valore di formula_5 dipende da due parametri differenti:\nEsempio.\nSi consideri una proiezione stereografica polare, che come si vedr\u00e0 serve alla rappresentazione delle calotte polari da \u00b180\u00b0 sino ai due rispettivi poli. La proiezione \u00e8 conforme e la sua equazione \u00e8 la seguente:\nformula_44\nformula_45\nEliminando \u03c6 dalle equazioni precedenti e dividendo membro a membro, si ottiene:\nformula_46 che \u00e8 l'equazione di una retta e indica che i meridiani si trasformano, sul piano cartografico, in rette.\nSe invece si elimina \u03bb , si eleva al quadrato e si somma membro a membro, si ottiene:\nformula_47 che \u00e8 l'equazione di un cerchio; quindi le trasformate dei paralleli sono circonferenze concentriche. In particolare, l'equatore \u00e8 sulla carta una circonferenza di raggio pari a 2R; infatti il modulo di deformazione lineare \u00e8 dato da:\nformula_48 e come ben si vede vale 2 all'equatore (cio\u00e8 per \u03c6=0\u00b0), \u00e8 invece piccolo e pari a 1,00765 per \u03c6=80\u00b0 e questa \u00e8 la ragione per cui la proiezione stereografica polare \u00e8 usata dal polo sino a quella latitudine."}
{"id": "3882518", "revid": "729019", "url": "https://it.wikipedia.org/wiki?curid=3882518", "title": "Friedrich Hensel", "text": "Biografia.\nFriedrich Hensel, capitano del Genio militare nell'esercito imperiale austriaco, fu colui che costru\u00ec il forte di Malborghetto, ne comand\u00f2 le truppe e vi mor\u00ec eroicamente combattendo contro le truppe napoleoniche nel 1809.\nL'Arciduca Giovanni d'Austria, generale del Genio e del sistema di fortificazioni, nel 1808 decise la costruzione di un forte a Malborghetto in Val Canale e nomin\u00f2 il ventisettenne ingegnere capitano Friedrich Hensel direttore dei lavori. La Val Canale e il passo del Predil erano punti chiave al confine meridionale dell'Impero e da l\u00ec part\u00ec l'Arciduca contro le truppe francesi attestate sull'Isonzo.\nDurante l'inverno 1808-1809 i lavori furono interrotti finch\u00e9 in seguito alla battaglia di Eggm\u00fchl la situazione strategica cambi\u00f2 drasticamente e si rese necessaria la ritirata dell'esercito meridionale verso l'Austria interna. La fortezza divenne cos\u00ec estremamente importante nella difesa dell'Impero.\nHensel, che era a Malborghetto dall'11 maggio 1809, fece il possibile per far avanzare i lavori e ne fu nominato comandante dall'Arciduca Giovanni. Le truppe francesi, 15000 uomini agli ordini del Vicer\u00e9 Eugenio di Beauharnais, tentarono invano per tre giorni, dal 14 al 17 maggio, di passare, impediti dalla strenua difesa dei 390 austriaci dotati di 10 fra obici e cannoni. Infine, nonostante le enormi perdite francesi (1300 uomini il solo 17 maggio) la piccola guarnigione fu sopraffatta, con la perdita di 350 uomini, tra cui il comandante Hensel e altri quattro ufficiali.\nIl giorno successivo cadde al passo Predil il camerata di Hensel, capitano ingegnere Johann Hermann von Hermannsdorf.\nAnni dopo l'Imperatore Ferdinando I dedic\u00f2 ai due giovani eroi un monumento, oggi curato dal governo italiano, poich\u00e9 grazie alla loro eroica resistenza fu possibile la vittoria di Aspern.\nNel 1882 il forte di Malborghetto fu intitolato al capitano Hensel.\nNel 1911 una strada di Vienna, la Malborgethgasse, fu cos\u00ec denominata in ricordo della battaglia."}
{"id": "3882521", "revid": "1543377", "url": "https://it.wikipedia.org/wiki?curid=3882521", "title": "Uovo dell'alloro", "text": "L'Uovo dell'alloro, conosciuto anche come Uovo albero d'arancio, \u00e8 una delle uova imperiali Faberg\u00e9, un uovo di Pasqua gioiello che l'ultimo Zar di Russia, Nicola II don\u00f2 a sua madre, l'Imperatrice vedova Marija il 12 aprile 1911.\nFu fabbricato, probabilmente, a San Pietroburgo nel 1911 per conto del gioielliere russo Peter Carl Faberg\u00e9, della Faberg\u00e8.\nIspirato ad un carillon francese del XVIII secolo a forma di albero d'arancio, per molto tempo \u00e8 stato erroneamente etichettato come tale, la conferma che si tratta invece di un alloro \u00e8 venuta dall'esame dell'originale fattura di Faberg\u00e9:\nFu l'uovo pi\u00f9 costoso fino a quel momento.\nProprietari.\nDopo la caduta della dinastia Romanov nel 1917 l'uovo fu confiscato dal Governo Provvisorio Russo e dal Palazzo Ani\u010dkov, portato al Palazzo dell'Armeria; nel 1922 fu trasferito, insieme ad altri preziosi, al Sovnarkom; attorno al 1927 fu una delle nove uova vendute dall'\"Antikvariat\" ad Emanuel Snowman della gioielleria Wartski.\nDopo essere passando per cinque diversi proprietari, nel 1965 fu venduto a Malcolm Forbes per 35.000 dollari, equivalenti a 212.634 dollari del 2004.\nIl 4 febbraio 2004 la casa d'aste Sotheby's ha annunciato che, senza passare per una pubblica asta, la \"Forbes Magazine Collection\" era stata acquistata da Viktor Vekselberg per quasi 100 milioni di dollari, in questo modo pi\u00f9 di 180 opere d'arte Faberg\u00e9, incluso l'Uovo dell'alloro e altre otto delle rare uova imperiali, dopo circa ottant'anni sono tornate nel loro paese d'origine dove dal novembre 2013 sono esposte al Museo Faberg\u00e9 di San Pietroburgo.\nDescrizione.\nLa natura di uovo di pasqua \u00e8 evocata dalla chioma dell'albero, ancorch\u00e9 non ovoidale ma foggiata come una sfera prodotto dell'arte topiaria, \u00e8 formata da una profusione di foglie finemente venate scolpite in nefrite su una intricata struttura di rami; i frutti sono diamanti champagne, ametiste, rubini pallidi e citrini mentre i fiori sono di smalto bianco con pistilli di diamanti.\nIl tronco d'oro, cesellato ad imitazione della corteccia, \u00e8 piantato nel terreno d'oro contenuto in un vaso rettangolare di quarzo bianco, che ha una perla sopra ogni angolo ed \u00e8 sorretto da quattro piedi sui quali sono applicate rosette d'oro cesellate, con rubini cabochon al centro e diamanti.\nUn reticolo d'oro, con rosette cesellate alle intersezioni, copre i lati del vaso che sono inoltre decorati da ghirlande d'alloro in smalto verde traslucido con bacche d'oro, appese a rubini cabochon e con rubini centrali contornati da diamanti.\nIl tutto poggia su una base quadrata di nefrite, a due livelli, con ad ogni angolo una colonna in miniatura pure di nefrite, fissata su un supporto d'oro cesellato, con decorazioni d'oro sul fusto e un cappuccio in oro rigato, sormontato da una perla annidata tra foglie di smalto verde traslucido; tra le colonne oscillano catene d'oro formate da fiori di perle e foglie di smalto traslucido verde.\nSul uno dei bordi inferiori della vasca \u00e8 inscritto in cirillico il nome Faberg\u00e9 e la data 1911.\nSorpresa.\nTra le foglie di alloro sono nascosti il buco di una serratura ed una piccola leva camuffata come un frutto, che apre una sezione circolare, incernierata sulla sommit\u00e0 dell'albero, dalla quale emerge un uccellino coperto di vere piume che batte le ali, gira la testa, apre il becco e grazie ad un piccolo mantice all'interno, canta mentre l'intero albero ruota sul suo tronco.\nQuando la melodia finisce, l'uccello scompare automaticamente."}
{"id": "3882522", "revid": "76963", "url": "https://it.wikipedia.org/wiki?curid=3882522", "title": "Ned Wertimer", "text": "Ha riscosso molto successo nella fortunata serie televisiva \"I Jefferson\", interpretando il personaggio Ralph Hart, il portiere del palazzo dove vivono la famiglia Jefferson e gli altri personaggi della sit-com.\nMorte.\n\u00c8 morto il 2 gennaio 2013 al Sherman Village Healthcare Center, nella citt\u00e0 di Los Angeles, in seguito alle complicazioni di una caduta."}
{"id": "3882524", "revid": "1573940", "url": "https://it.wikipedia.org/wiki?curid=3882524", "title": "Gnathonaroides", "text": "Gnathonaroides \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita negli USA e in Canada, in localit\u00e0 ad est delle Montagne Rocciose.\nTassonomia.\nA dicembre 2011, si compone di una specie:"}
{"id": "3882528", "revid": "4175", "url": "https://it.wikipedia.org/wiki?curid=3882528", "title": "Tobias Botes", "text": ""}
{"id": "3882538", "revid": "1305772", "url": "https://it.wikipedia.org/wiki?curid=3882538", "title": "Cristofaro Grasso", "text": "Biografia.\nNativo della Val Polcevera, iscritto all\"'arte dei pittori\" di Genova, Grasso fu prettamente un pittore di soggetti navali.\n\u00c8 ricordato principalmente per il dipinto noto come \"Veduta di Genova nell'anno 1481\", opera che riprendeva un quadro di anonimo del 1488 andato perduto. Rispetto all'opera originale il pittore, che si vide assegnare la commissione dai Padri del Comune, furono i navigli, che ritrasse come quelli a s\u00e9 contemporanei, e le migliorie apportate dai Padri del Comune al porto di Genova. \nGrasso usava firmarsi nelle sue opere \"Cristophorus De Grassis\". "}
{"id": "3882547", "revid": "4175", "url": "https://it.wikipedia.org/wiki?curid=3882547", "title": "Benetton Rugby Treviso 2010-2011", "text": ""}
{"id": "3882548", "revid": "125335626", "url": "https://it.wikipedia.org/wiki?curid=3882548", "title": "Miss Universo 2012", "text": "Miss Universo 2012 \u00e8 stata la sessantunesima edizione di Miss Universo che si \u00e8 tenuta il 19 dicembre 2012 presso il PH Live di Las Vegas, Nevada negli Stati Uniti d'America. Leila Lopes dell'Angola ha incoronato la vincitrice Olivia Culpo degli Stati Uniti d'America alla fine della manifestazione.\nLa competizione preliminare e quella dei costumi nazionali sono state trasmesse sul sito ufficiale di Miss Universo e su Xbox Live. Shamcey Supsup, quarta classificata a Miss Universo 2011, ha presentato i contenuti ufficiali sul web. La finale \u00e8 stata presentata da Andy Cohen e Giuliana Rancic. I Train sono stati ospiti della serata, suonando durante la competizione in abito da sera.\nConcorrenti.\nCrossover.\nLe concorrenti che hanno precedentemente partecipato ad altri concorsi:"}
{"id": "3882550", "revid": "1305772", "url": "https://it.wikipedia.org/wiki?curid=3882550", "title": "Essen (disambigua)", "text": ""}
{"id": "3882551", "revid": "799504", "url": "https://it.wikipedia.org/wiki?curid=3882551", "title": "Amazzone Mattei", "text": "L'Amazzone Mattei \u00e8 la migliore copia esistente di un originale perduto di Fidia, realizzato in bronzo nella seconda met\u00e0 del V secolo a.C. \u00c8 in marmo (h 211\u00a0cm) ed \u00e8 conservata nel Museo Pio-Clementino nei Musei Vaticani.\nStoria.\nLe fonti ricordano come Fidia, in competizione con Policleto, Kresilas e Phradmon, realizz\u00f2 un'Amazzone ferita per Efeso, tra il 440 e il 430 a.C.. \nPlinio il Vecchio (\"Naturalis Historia\" XXXIV, 53) ricord\u00f2 la vittoria di Policleto, la cui opera fu rimase nel santuario di Efeso. Generalmente, la migliore copia della perduta opera di Policleto \u00e8 ritenuta la cosiddetta \"Amazzone ferita di tipo Sosikles\" (dal nome del copista) e si trova ai Musei Capitolini. Pare che la testa della versione \"Mattei\" sia relativa proprio alla versione \"Sosikles\".\nDell'amazzone scolpita da Fidia, anch'essa perduta, le migliori repliche giunte fino a noi sono ritenute l'Amazzone rinvenuta a Villa Adriana, e oggi conservata ai musei capitolini, e l'Amazzone cosiddetta Mattei, in quanto rimase nelle collezioni della famiglia Mattei per quasi due secoli. \nSulla base si trova un'iscrizione () che \u00e8 stata interpretata come la memoria di un trasferimento dai giardini del cardinale Alessandro de' Medici vicino a Santa Maria Nova avvenuto tra il 1612 e il 1613, forse tramite Cassiano Dal Pozzo.\nNell'inventario del 1613 delle collezioni di Villa Mattei, dove rimase fino al 1770 quando l'acquist\u00f2 Clemente XIV. Dal 1800 al 1815 fu a Parigi tra le prede delle spoliazioni napoleoniche.\nDescrizione e stile.\nL'amazzone doveva essere rappresentata nell'atto di saltare a cavallo facendo leva sulla lunga lancia. Lo scultore la ritrasse come una fanciulla vestita da un corto chitone senza maniche cinto in vita da un kolpos, che le lascia un seno scoperto, con il braccio destro sollevato e lo sguardo concentrato prima del balzo. Probabilmente la lancia era tenuta da entrambe le mani, come testimonia Luciano e alcune riproduzioni (\"Gemma Natter\"), e la presenza dell'arco, che si vede in alcune copie, sarebbe solo un'interpolazione pi\u00f9 tarda.\nLa gamba destra \u00e8 sostenuta da un puntello a forma di tronco d'albero. In un chiasmo di sapore policleteo, la figura poggia sulla destra e tiene la sinistra flessa, mentre, riguardo alle braccia, sollevata \u00e8 la destra e adagiata la sinistra. Il movimento appare cos\u00ec equilibratamente ritmato.\nIl panneggio, dalle piccole pieghe ravvicinate e aderenti al corpo, \u00e8 tipicamente fidiaco, a \"effetto bagnato\". Il volto \u00e8 leggermente inclinato all'indietro, con capigliatura ondulata scriminata al centro e rigonfia ai lati. Sul fianco sinistro si trova la faretra. Vicino al puntello si trova la pelta e, accanto al piede sinistro, l'elmo con cimiero adagiato in terra."}
{"id": "3882553", "revid": "36426", "url": "https://it.wikipedia.org/wiki?curid=3882553", "title": "Cassiano Dal Pozzo", "text": ""}
{"id": "3882555", "revid": "135491", "url": "https://it.wikipedia.org/wiki?curid=3882555", "title": "Anne Coates", "text": ""}
{"id": "3882558", "revid": "125774566", "url": "https://it.wikipedia.org/wiki?curid=3882558", "title": "Gianni De Martino", "text": "Biografia.\nNel 1967 \u00e8 stato redattore-capo della rivista \"Mondo Beat\", di cui ha curato il num.5 con\u00a0 l'editore Giangiacomo Feltrinelli affinch\u00e9 questo ultimo numero fosse stampato in una delle sue tipografie e distribuito nella rete nazionale. Dopo aver viaggiato per alcuni anni tra il Marocco e l'India, ha pubblicato \"Marocco e Nordafrica. Una guida diversa per viaggiare differente\" e curato i racconti di Paul Bowles &amp; Mohamed M'Rabet, \"M'ashish. Cento cammelli nel cortile\". Nel 1988 ha esordito nella narrativa con il romanzo \"Hotel Oasis\" \u2013 nella collana \u00abMouse to Mouse\u00bb della Mondadori, curata da Pier Vittorio Tondelli..\nNel 1992 ha vinto il \"Premio Gutenberg-Avvenire\" con il racconto \"La veglia di Eric\". Altri suoi racconti sono pubblicati nel volume \"Il viaggio\". Narratori italiani contemporanei da Edizioni Nuove Scritture e in riviste letterarie, tra cui Panta (Bompiani) e Temporali.\nDal 1988 al 1996 \u00e8 stato critico letterario e teatrale del quotidiano \"Il Mattino\" e occasionalmente ha scritto anche per altri giornali e periodici, quali \"Pianeta fresco, Re nudo, Lotta Continua, Il Manifesto, Babilonia, Rolling Stones, Rinascita, Alfabeta, Panta, L'Erba voglio, Abstracta, Altrove, Il piccolo Hans, Mondo e Missione, Quaderni asiatici, Occidente buddhista, Gai Hebdo Pied\", \"Pratiques de Formation-Analyse\" e \"Psychologie Magazine\".\n\u00c8 stato direttore di \u201cMandala. Quaderni d'oriente e d'occidente\u201d e ha curato, tra l'altro: il \"Saggio sulla trance\" di Georges Lapassade; \"Sabba negro\" di Georges Lapassade, pubblicato den 1980 da Mozzi; i libri di Lama Yeshe \"Il suono del silenzio\" (Chiara Luce edizioni, Pomaia, 1985) e \"Buddhismo in Occidente\" (Chiara Luce edizioni, Pomaia, 1990); \"Il mio Aids\" di Jean Paul Aron edito da Tullio Pironti; \"La cultura dell'harem\" di Malek Chebel (Bollati Boringhieri, 2000); \"L'interprete delle passioni\" di Ibn \u2018Arabi (in collaborazione con Roberto Rossi Testi, Apogeo, 2008). Ha pubblicato in seguito i saggi \"Odori\" (Urra-Apogeo 1997, 2006), \"I Capelloni\"; \"Arabi e noi\"; \"Viaggi e profumi\" e \"Capelloni &amp; Ninfette\" (Costa &amp; Nolan, 2008). \nI suoi libri, dei quali alcuni tradotti in francese, tedesco, inglese e turco."}
{"id": "3882562", "revid": "1543377", "url": "https://it.wikipedia.org/wiki?curid=3882562", "title": "Pseudohydromys berniceae", "text": "Pseudohydromys berniceae () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 70 e 80\u00a0mm, la lunghezza della coda tra 79 e 88\u00a0mm, la lunghezza del piede tra 18 e 20\u00a0mm, la lunghezza delle orecchie tra 9,0 e 11\u00a0mm.\nAspetto.\nLa pelliccia \u00e8 corta. Il corpo \u00e8 completamente grigio-brunastro scuro. Le orecchie sono grigio scure, gli occhi sono relativamente piccoli. Le parti dorsali delle zampe sono bianche. La coda \u00e8 pi\u00f9 lunga della testa e del corpo, uniformemente marrone scura con la punta bianca. Sono presenti 15-18 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nell'Owen Stanley Range, nell'estrema parte orientale della cordigliera centrale della Nuova Guinea.\nVive nelle foreste muschiose montane tra 590 e 1.570 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3882564", "revid": "1543377", "url": "https://it.wikipedia.org/wiki?curid=3882564", "title": "Dave Fortman", "text": "\u00c8 membro fondatore della band Ugly Kid Joe. Ha lavorato con band come Superjoint Ritual, Watership Down, Eyehategod, Mudvayne, Otep, Slipknot, Simple Plan, Evanescence e Godsmack."}
{"id": "3882566", "revid": "1543377", "url": "https://it.wikipedia.org/wiki?curid=3882566", "title": "Pseudohydromys carlae", "text": "Pseudohydromys carlae () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 89 e 103\u00a0mm, la lunghezza della coda tra 84 e 92\u00a0mm, la lunghezza del piede tra 21 e 22\u00a0mm, la lunghezza delle orecchie tra 9 e 12\u00a0mm e un peso fino a 15\u00a0g.\nAspetto.\nLa pelliccia \u00e8 soffice e densa. Il colore generale del corpo \u00e8 grigio fumo. Le orecchie e il dorso delle zampe sono pi\u00f9 chiari. La coda \u00e8 pi\u00f9 corta lunga della testa e del corpo, \u00e8 uniformemente chiara, finemente ricoperta di piccoli peli e rivestita da 15-17 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella Penisola di Huon, Papua Nuova Guinea nord-orientale.\nVive nelle foreste muschiose montane tra 2.560 e 3.000 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3882567", "revid": "121407732", "url": "https://it.wikipedia.org/wiki?curid=3882567", "title": "Sepolcro di Roberto d'Angi\u00f2", "text": "Il sepolcro di Roberto d'Angio \u00e8 un monumento funebre dedicato a re Roberto d'Angi\u00f2 scolpito dagli scultori fiorentini Giovanni e Pacio Bertini tra il 1343 ed il 1345 per la basilica di Santa Chiara a Napoli.\nL'aspetto del sontuoso monumento in stile gotico, tipico del periodo angioino; pur mutilo e frammentario, rappresenta uno dei pi\u00f9 grandi monumenti funebri della citt\u00e0.\nStoria e descrizione.\nIl monumento \u00e8 conservato sulla parete principale della basilica, immediatamente alle spalle dell'altare maggiore.\nI materiali utilizzati dai fratelli toscani furono il marmo bianco ed il marmo dipinto. La scultura \u00e8 alta 15 metri e, a causa di alcuni danni provocati da un incendio che colp\u00ec la basilica nel 1943, il suo aspetto ha subito qualche alterazione rispetto al disegno originale. Di fatto gli elementi decorativi che lo caratterizzano ed anche alcuni affreschi trecenteschi si sono conservati, mentre risultano completamente persi gli elementi della parte superiore del monumento raffiguranti probabilmente la salita in cielo di Roberto.\nNella base del monumento sono raffigurate sei sculture di \"Virt\u00f9\" che sorreggono l'opera; nella parte centrale-inferiore del monumento \u00e8 il re, posto nel mezzo della scena, raffigurato al centro con tutta la famiglia: a sinistra ci sono Maria di Durazzo, Maria figlia di Carlo duca di Calabria, il figlio secondogenito Ludovico; a destra invece la prima moglie Violante d'Aragona, Carlo duca di Calabria, Maria di Valois, il figlio di Carlo di Calabria, Ludovico ed infine l'altro figlio del re angioino, Martino.\nPi\u00f9 in alto re Roberto \u00e8 rappresentato giacente nel sepolcro vestito con il saio francescano e contornato dalle figure allegoriche del trivio e quadrivio. Ancora pi\u00f9 in alto invece vede il re sedere sul trono con ai piedi un'incisione scolpita che recita probabilmente le parole che il Petrarca spese nei confronti del sovrano:\nNel coro delle monache della stessa basilica \u00e8 invece conservato l'\"arcosolio\" del re, opera sempre dei fratelli Bertini."}
{"id": "3882568", "revid": "1543377", "url": "https://it.wikipedia.org/wiki?curid=3882568", "title": "Pseudohydromys eleanorae", "text": "Pseudohydromys eleanorae () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 94 e 103\u00a0mm, la lunghezza della coda tra 89 e 92\u00a0mm, la lunghezza del piede tra 18,5 e 19,5\u00a0mm e la lunghezza delle orecchie tra 9,0 e 12\u00a0mm.\nAspetto.\nLa pelliccia \u00e8 corta e densa. Le parti superiori sono grigie, mentre le parti ventrali sono grigie. Le vibrisse sono corte, gli occhi sono piccoli. Le parti dorsali delle zampe sono chiare, ricoperte da piccoli peli argentati. La coda \u00e8 pi\u00f9 corta della testa e del corpo, uniformemente marrone, con la punta bianca.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centro-orientale della cordigliera centrale della Nuova Guinea.\nVive nelle foreste muschiose montane tra 2.440 e 3.050 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3882569", "revid": "1543377", "url": "https://it.wikipedia.org/wiki?curid=3882569", "title": "Pseudohydromys ellermani", "text": "Pseudohydromys ellermani () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 85 e 103\u00a0mm, la lunghezza della coda tra 90 e 113\u00a0mm, la lunghezza del piede tra 19 e 23\u00a0mm, la lunghezza delle orecchie tra 10 e 12\u00a0mm e un peso fino a 21\u00a0g.\nAspetto.\nLa pelliccia \u00e8 soffice e densa. Le parti superiori sono grigio-fumo, mentre le parti ventrali sono leggermente pi\u00f9 chiare, occasionalmente con una macchia bianca sul petto. Le orecchie sono giallognole o grigio chiare. Il dorso delle zampe \u00e8 giallastro e ricoperte di piccoli peli biancastri. La coda \u00e8 pi\u00f9 lunga della testa e del corpo, \u00e8 uniformemente marrone, spesso chiazzata di bianco e rivestita di 15-18 anelli di scaglie per centimetro.\nBiologia.\nComportamento.\n\u00c8 una specie terricola. Esemplari sono stati catturati sotto tronchi di alberi caduti.\nAlimentazione.\nSi nutre principalmente di Lepidotteri ed in misura minore di parti vegetali e funghi.\nDistribuzione e habitat.\nQuesta specie \u00e8 diffusa nella parte orientale della cordigliera centrale della Nuova Guinea.\nVive nelle foreste muschiose montane tra 1.200 e 3.000 metri di altitudine\nStato di conservazione.\nLa IUCN Red List, considerato il vasto areale sebbene sia conosciuto da pochi individui, classifica \"P.ellermani\" come specie a rischio minimo (LC)."}
{"id": "3882570", "revid": "1543377", "url": "https://it.wikipedia.org/wiki?curid=3882570", "title": "Pseudohydromys fuscus", "text": "Pseudohydromys fuscus () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 80 e 110\u00a0mm, la lunghezza della coda tra 72 e 90\u00a0mm, la lunghezza del piede tra 20 e 25\u00a0mm, la lunghezza delle orecchie tra 11 e 14\u00a0mm e un peso fino a 25,5\u00a0g.\nAspetto.\nLe parti superiori sono grigie, talvolta con dei riflessi bruno-rossicci, mentre le parti ventrali sono grigio chiare. Le orecchie sono grigio chiaro. Il dorso delle zampe \u00e8 bianco.. La coda \u00e8 pi\u00f9 corta lunga della testa e del corpo, \u00e8 uniformemente chiara, ricoperta di chiazze scure e bianche, e talvolta con l'estremit\u00e0 bianca. Sono presenti 16-17 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centro-orientale della cordigliera centrale della Nuova Guinea.\nVive nelle foreste muschiose montane tra 1.600 e 3.660 metri di altitudine.\nStato di conservazione.\nLa IUCN Red List, considerato il vasto areale e la popolazione numerosa, classifica \"P.fuscus\" come specie a rischio minimo (LC)."}
{"id": "3882571", "revid": "36426", "url": "https://it.wikipedia.org/wiki?curid=3882571", "title": "Museo Filatelico e Numismatico", "text": ""}
{"id": "3882572", "revid": "1543377", "url": "https://it.wikipedia.org/wiki?curid=3882572", "title": "Pseudohydromys germani", "text": "Pseudohydromys germani () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 87 e 105\u00a0mm, la lunghezza della coda tra 95 e 103\u00a0mm, la lunghezza del piede tra 20 e 22\u00a0mm, la lunghezza delle orecchie tra 11 e 12,6\u00a0mm e un peso fino a 29,5\u00a0g.\nAspetto.\nLa pelliccia \u00e8 lunga, soffice e densa. Le parti superiori sono grigio-fumo, mentre le parti ventrali sono pi\u00f9 chiare. Le orecchie sono grigio scure. La coda \u00e8 lunga come la testa e il corpo, \u00e8 uniformemente grigio scura, occasionalmente ricoperta da chiazze biancastre e con l'estremit\u00e0 distintamente bianca. Sono presenti 14-18 anelli di scaglie per centimetro.\nBiologia.\nComportamento.\n\u00c8 una specie terricola.\nRiproduzione.\nSi nutre di insetti e vermi.\nDistribuzione e habitat.\nQuesta specie \u00e8 diffusa nell'Owen Stanley Range, nell'estrema parte orientale della cordigliera centrale della Nuova Guinea.\nVive nelle foreste muschiose montane tra 1.300 e 1.570 metri di altitudine.\nStato di conservazione.\nLa IUCN Red List, considerato che questa specie \u00e8 conosciuta da pochi individui e ci sono poche informazioni sull'areale, la popolazione e le possibili minacce, classifica \"P.germani\" come specie con dati insufficienti (DD)."}
{"id": "3882573", "revid": "36426", "url": "https://it.wikipedia.org/wiki?curid=3882573", "title": "Museo Missionario-Etnologico", "text": ""}
{"id": "3882575", "revid": "1543377", "url": "https://it.wikipedia.org/wiki?curid=3882575", "title": "Pseudohydromys murinus", "text": "Pseudohydromys murinus () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 70 e 105\u00a0mm, la lunghezza della coda tra 81 e 102\u00a0mm, la lunghezza del piede tra 18 e 22\u00a0mm, la lunghezza delle orecchie tra 9 e 13\u00a0mm e un peso fino a 19,9\u00a0g.\nAspetto.\nLa testa ed il corpo sono snelli. Le parti superiori sono grigio-brunastro scuro, solitamente con una macchia dorsale pi\u00f9 chiara, mentre le parti ventrali sono pi\u00f9 chiare. Gli occhi sono molto piccoli. Le orecchie sono grigio scure. Il dorso delle zampe \u00e8 nerastro. La coda \u00e8 lunga come la testa e il corpo, \u00e8 uniformemente marrone scuro o nera, talvolta con chiazze biancastre e rivestita da 17-23 anelli di scaglie per centimetro.\nBiologia.\nComportamento.\n\u00c8 una specie terricola.\nAlimentazione.\nSi nutre di insetti\nDistribuzione e habitat.\nQuesta specie \u00e8 diffusa nella parte orientale della cordigliera centrale della Nuova Guinea.\nVive nelle foreste muschiose montane tra 1.570 e 3.400 metri di altitudine.\nStato di conservazione.\nLa IUCN Red List, considerato il vasto areale e la popolazione numerosa, classifica \"P.murinus\" come specie a rischio minimo (LC)."}
{"id": "3882576", "revid": "1543377", "url": "https://it.wikipedia.org/wiki?curid=3882576", "title": "Pseudohydromys musseri", "text": "Pseudohydromys musseri () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 108\u00a0mm, la lunghezza della coda di 101\u00a0mm, la lunghezza del piede di 22\u00a0mm, la lunghezza delle orecchie di 13\u00a0mm.\nAspetto.\nLa pelliccia \u00e8 corta. Le parti superiori sono marrone brillanti, mentre le parti ventrali sono bruno-rossastre. Le orecchie sono grigio scure. Il dorso delle zampe \u00e8 bianco. La coda \u00e8 pi\u00f9 corta lunga della testa e del corpo, \u00e8 uniformemente scura con diverse chiazze chiare.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa sulle Montagne Torricelli, nel versante settentrionale della parte centrale della cordigliera centrale della Nuova Guinea.\nVive nelle foreste muschiose montane a 1.350 metri di altitudine.\nStato di conservazione.\nLa IUCN Red List, considerato che non ci sono informazioni recenti sull'areale e lo stato della popolazione, classifica \"P.musseri\" come specie con dati insufficienti (DD)."}
{"id": "3882577", "revid": "1543377", "url": "https://it.wikipedia.org/wiki?curid=3882577", "title": "Pseudohydromys occidentalis", "text": "Pseudohydromys occidentalis () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 87 e 115\u00a0mm, la lunghezza della coda tra 85 e 95\u00a0mm, la lunghezza del piede tra 19 e 21,5\u00a0mm, la lunghezza delle orecchie tra 8 e 12\u00a0mm.\nAspetto.\nLa pelliccia \u00e8 lunga e densa. Le parti superiori sono grigio-brunastro scuro, mentre le parti ventrali sono grigio chiaro. Le labbra sono ricoperte di piccoli peli argentati. Le orecchie sono chiare. Le zampe anteriori sono ricoperte di piccoli peli argentati, i piedi sono chiari. La coda \u00e8 pi\u00f9 corta della testa e del corpo,\u00e8 uniformemente chiara e finemente ricoperta di piccoli peli neri e argentati. Sono presenti 12-16 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centro-occidentale della cordigliera centrale della Nuova Guinea.\nVive nelle foreste muschiose montane tra 2.300 e 3.800 metri di altitudine.\nStato di conservazione.\nLa IUCN Red List, considerato che non ci sono informazioni recenti sull'areale e sulla popolazione, classifica \"P.occidentalis\" come specie con dati insufficienti (DD)."}
{"id": "3882580", "revid": "1543377", "url": "https://it.wikipedia.org/wiki?curid=3882580", "title": "Pseudohydromys patriciae", "text": "Pseudohydromys patriciae () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 99 e 100\u00a0mm, la lunghezza della coda tra 85 e 86\u00a0mm, la lunghezza del piede tra 20 e 21\u00a0mm, la lunghezza delle orecchie tra 11,6 e 12\u00a0mm e un peso fino a 24\u00a0g.\nAspetto.\nLe parti superiori sono grigio-brunastro chiaro, mentre le parti ventrali hanno una tonalit\u00e0 brunastra chiara ed una macchia biancastra che attraversa la parte mediana della gola fino al ventre. Le vibrisse sono corte. Gli occhi sono piccoli. Le parti dorsali delle zampe sono chiare e ricoperte di piccoli peli argentati. La coda \u00e8 pi\u00f9 corta della testa e del corpo, uniformemente chiara. Sono presenti 13 anelli di scaglie per centimetro. Le femmine hanno un solo paio di mammelle inguinali. Gli artigli sono bianchi.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto da due individui catturati vicino al Lago Habbema, nella parte occidentale della cordigliera centrale della Nuova Guinea.\nVive nelle foreste muschiose montane a 2.800 metri di altitudine.\nStato di conservazione.\nessendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3882582", "revid": "1543377", "url": "https://it.wikipedia.org/wiki?curid=3882582", "title": "Pseudohydromys pumehanae", "text": "Pseudohydromys pumehanae () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 96 e 101\u00a0mm, la lunghezza della coda tra 100 e 103\u00a0mm, la lunghezza del piede tra 21 e 23\u00a0mm, la lunghezza delle orecchie tra 11 e 12\u00a0mm e un peso fino a 20\u00a0g.\nAspetto.\nLa pelliccia \u00e8 corta, soffice e densa. Le parti superiori sono grigio-fumo, pi\u00f9 scure sul capo, sui lati del muso e lungo la spina dorsale, mentre le parti ventrali sono pi\u00f9 chiare. Le orecchie sono chiare. Il dorso delle zampe \u00e8 ricoperto da piccoli peli argentati. La coda \u00e8 pi\u00f9 lunga della testa e del corpo, \u00e8 uniformemente grigio scura, con una banda pi\u00f9 chiara nella parte centrale, finemente ricoperta di peli e rivestita da 16 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centro-orientale della cordigliera centrale della Nuova Guinea.\nVive nelle foreste muschiose montane tra 1.550 e 2.100 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3882585", "revid": "1543377", "url": "https://it.wikipedia.org/wiki?curid=3882585", "title": "Mestaruussarja 1957", "text": "La Mestaruussarja 1957 fu la quarantottesima edizione della massima serie del campionato finlandese di calcio, la ventisettesima come Mestaruussarja. Il campionato, con il formato a girone unico e composto da dieci squadre, venne vinto dall'HPS.\nClassifica finale.\nLegenda:\nNote:"}
{"id": "3882587", "revid": "528319", "url": "https://it.wikipedia.org/wiki?curid=3882587", "title": "Proteste in Algeria del 2010-2011", "text": ""}
{"id": "3882589", "revid": "287204", "url": "https://it.wikipedia.org/wiki?curid=3882589", "title": "Esser", "text": ""}
{"id": "3882595", "revid": "1543377", "url": "https://it.wikipedia.org/wiki?curid=3882595", "title": "Mestaruussarja 1956", "text": "La Mestaruussarja 1956 fu la quarantasettesima edizione della massima serie del campionato finlandese di calcio, la ventiseiesima come Mestaruussarja. Il campionato, con il formato a girone unico e composto da dieci squadre, venne vinto dal KuPS.\nClassifica finale.\nLegenda:\nNote:"}
{"id": "3882598", "revid": "1543377", "url": "https://it.wikipedia.org/wiki?curid=3882598", "title": "Pseudohydromys sandrae", "text": "Pseudohydromys sandrae () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 102\u00a0mm, la lunghezza della coda di 95\u00a0mm, la lunghezza del piede di 21\u00a0mm, la lunghezza delle orecchie di 10,5\u00a0mm e un peso fino a 20\u00a0g.\nAspetto.\nLa pelliccia \u00e8 corta. Le parti superiori sono grigio-brunastre chiare, mentre le parti ventrali sono bianche. La linea di demarcazione lungo i fianchi \u00e8 netta. Le orecchie sono grigie. Il dorso delle zampe \u00e8 bianco. La coda \u00e8 pi\u00f9 corta della testa e del corpo, \u00e8 uniformemente chiara, con chiazze biancastre ed \u00e8 rivestita da 17 anelli di scaglie per centimetro.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto da un maschio adulto catturato nella Provincia degli Altopiani del Sud di Papua Nuova Guinea.\nVive nelle foreste muschiose montane tra 800 e 850 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3882599", "revid": "1543377", "url": "https://it.wikipedia.org/wiki?curid=3882599", "title": "Mestaruussarja 1955", "text": "La Mestaruussarja 1955 fu la quarantaseiesima edizione della massima serie del campionato finlandese di calcio, la venticinquesima come Mestaruussarja. Il campionato, con il formato a girone unico e composto da dieci squadre, venne vinto dal KIF.\nClassifica finale.\nLegenda:\nNote:"}
{"id": "3882600", "revid": "767487", "url": "https://it.wikipedia.org/wiki?curid=3882600", "title": "Valderaduey", "text": "Il Valderaduey \u00e8 un fiume della Spagna centrale, affluente da destra del Duero.\nEtimologia.\nStoricamente, il fiume di chiam\u00f2 Aratol che poi divent\u00f2 Araduey e successivamente \u00abVal d\u00b4Aratol\u00bb e \u00abValderaduey\u00bb.\nGeografia.\nIl Valderaduey nasce in localit\u00e0 Vallehondo, sul confine tra le province di Le\u00f3n, nel monte di Riocamba, e Palencia, nel territorio del comune di Mantinos, comunit\u00e0 autonoma di Castiglia e Le\u00f3n. Attraversa anche le province di Valladolid e Zamora.\nAffluenti.\nI principali affluenti sono i fiumi Valdehunco, Navajos (conosciuto anche come arroyo Bustillo o Ahogaborricos), Salado e Sequillo. Senza l'apporto di quest'ultimo rimarrebbe senz'acqua in provincia di Zamora.\nLocalit\u00e0 attraversate.\nAttraversa i comuni di Sahag\u00fan, Becilla de Valderaduey e Villalpando. Sbocca da destra nel Duero, all'altezza di Villagodio, a circa 3\u00a0km del nucleo urbano di Zamora, anche se dentro dei confini comunali."}
{"id": "3882601", "revid": "1573940", "url": "https://it.wikipedia.org/wiki?curid=3882601", "title": "Strix occidentalis", "text": "L'allocco macchiato (Strix occidentalis ) \u00e8 un rapace notturno della famiglia degli Strigidi originario del Nordamerica.\nDistribuzione e habitat.\nL'allocco macchiato ha una popolazione di circa 15.000 esemplari, suddivisa in quattro sottospecie: \"S. o. caurina\", con una popolazione minima di 3778 coppie e 1001 esemplari territoriali, \u00e8 diffusa dalla Columbia Britannica sud-occidentale (Canada) alla California settentrionale (USA), ma in passato si spingeva a sud fino alla Bassa California (Messico); \"S. o. lucida\", con una popolazione minima di 777-1554 esemplari, \u00e8 diffusa da Utah e Colorado fino ad Arizona, Nuovo Messico e all'estremit\u00e0 occidentale del Texas (USA), ma si incontra anche negli stati messicani di Sonora, Chihuahua e Nuevo Le\u00f3n, fino a Jalisco, Durango, Michoac\u00e1n e Guanajuato; e \"S. o. juanaphillipsae\", recentemente descritta, anch'essa originaria del Messico. Le popolazioni messicane sono stabili, poich\u00e9 in questo Paese lo sfruttamento forestale tende a modificare, piuttosto che a distruggere, l'habitat della specie. Quasi tutte le altre popolazioni sono in diminuzione e, in alcuni casi, il declino \u00e8 accelerato sempre pi\u00f9 dall'abbattimento delle foreste su scala industriale. In Canada la sottospecie \"S. o. occidentalis\" \u00e8 molto vicina all'estinzione.\nTassonomia.\nAttualmente, gli studiosi riconoscono quattro sottospecie di allocco macchiato:"}
{"id": "3882612", "revid": "402993", "url": "https://it.wikipedia.org/wiki?curid=3882612", "title": "Palacastellotti", "text": ""}
{"id": "3882613", "revid": "1543377", "url": "https://it.wikipedia.org/wiki?curid=3882613", "title": "Mestaruussarja 1954", "text": "La Mestaruussarja 1954 fu la quarantacinquesima edizione della massima serie del campionato finlandese di calcio, la ventiquattresima come Mestaruussarja. Il campionato, con il formato a girone unico e composto da dieci squadre, venne vinto dal Pyrkiv\u00e4 Turku.\nClassifica finale.\nLegenda:\nNote:"}
{"id": "3882614", "revid": "110157", "url": "https://it.wikipedia.org/wiki?curid=3882614", "title": "Crisis/4RT S", "text": "Crisis/4RT_S \u00e8 un singolo split degli Aucan e dei Talking Dead Goats \"45, pubblicato su vinile dalla Stiff Slack nel 2010.\nIl brano \"Crisis\" \u00e8 tratto dall'EP degli Aucan dello stesso anno, \"DNA\"."}
{"id": "3882619", "revid": "1543377", "url": "https://it.wikipedia.org/wiki?curid=3882619", "title": "Mestaruussarja 1953", "text": "La Mestaruussarja 1953 fu la quarantaquattresima edizione della massima serie del campionato finlandese di calcio, la ventitreesima come Mestaruussarja. Il campionato, con il formato a girone unico e composto da dieci squadre, venne vinto dal dopo lo spareggio contro il J\u00e4ntev\u00e4.\nClassifica finale.\nLegenda:\nNote:"}
{"id": "3882620", "revid": "110157", "url": "https://it.wikipedia.org/wiki?curid=3882620", "title": "Ixil", "text": "Ixil \u00e8 una regione del Guatemala nel dipartimento di Quich\u00e9, abitata da circa 150\u00a0000 persone della comunit\u00e0 Maya. Le citt\u00e0 principali di questa zona sono Santa Mar\u00eda Nebaj, San Juan Cotzal e San Gaspar Chajul. Il nome di questa zona \u00e8 dato principalmente dal nome degli abitanti di questa comunit\u00e0, chiamati \"Ixiles\".\nLa popolazione Ixil \u00e8 in conflitto con la multinazionale italiana Enel Green Power, societ\u00e0 del gruppo Enel che tratta l'energia prodotta da fonti rinnovabili (acqua, vento, sole, calore della terra) a causa della costruzione di un nuovo impianto idroelettrico a Palo Viejo in cui gli accordi iniziali con la popolazione per non alterare il paesaggio non sono stati rispettati, nonostante le forti proteste della popolazione."}
{"id": "3882622", "revid": "22475", "url": "https://it.wikipedia.org/wiki?curid=3882622", "title": "Liceo classico Tommaso Campailla", "text": "L'istituto d'istruzione superiore \"Galilei-Campailla\" \u00e8 un'istituzione scolastica sita a Modica, che comprende gli indirizzi classico (ex liceo Tommaso Campailla), artistico e scientifico (ex liceo Galileo Galilei).\nStoria del liceo.\nIl Liceo \u201cCampailla\u201d \u00e8 il pi\u00f9 antico liceo classico della provincia di Ragusa e a lungo il pi\u00f9 frequentato della Provincia di Siracusa, cui apparteneva Modica all'epoca della sua istituzione. Venne fondato nel 1878 come \"Regio Ginnasio-Liceo\" e dedicato al filosofo, poeta e medico modicano Tommaso Campailla (1668 - 1740).\nL'aspirazione ad avere un liceo emerse concretamente a Modica, allora quarta citt\u00e0 della Sicilia e capoluogo di circondario, nel 1844, ma n\u00e9 in quell'anno n\u00e9 nel 1848 (quando l'abate Giuseppe De Leva Gravina, vicario foraneo e deputato al Parlamento, propose di aprire un liceo con i beni del disciolto Collegio dei Gesuiti) si riusc\u00ec nell'intento.\nAvendo preferito costituire un Istituto Tecnico, Modica attese fino al 1878 per completare col triennio l'istruzione ginnasiale: nacque cos\u00ec il Regio Ginnasio-Liceo, affidato alla direzione del prof. Vincenzo Giardina, che ebbe come vice il grande etnologo Serafino Amabile Guastella.\nSignificativamente, venne allocato nell'antico palazzo del \"Real Collegio S. Ignazio degli Studi Secondari Superiori\", un istituto fondato nel 1630 dalla contessa di Modica Vittoria Colonna de Cabrera e che aveva la facolt\u00e0 di attribuire la laurea in teologia e filosofia morale. Si volle in tal modo rimarcare la continuit\u00e0 ideale tra una piccola \"universit\u00e0\" di provincia e la nuova, prestigiosa scuola voluta dall'\u00e9lite di una importante citt\u00e0 siciliana gi\u00e0 allora nota come capitale culturale della Sicilia sud-orientale.\nA partire dagli anni Sessanta del Novecento il \"Tommaso Campailla\" ha dato origine a diversi altri istituti: il Liceo scientifico \"Galileo Galilei\", il Liceo classico \"Quintino Cataudella\" di Scicli e, a fine anni Novanta, il Liceo Artistico Statale.\nLa normativa scolastica vigente, che prevede una soglia minima di 600 unit\u00e0 per garantire l'autonomia di un istituto, ha portato all'accorpamento del \"Campailla\", a partire dall'a.s. 2013/2014, col liceo scientifico \"Galileo Galilei\" di Modica."}
{"id": "3882623", "revid": "1543377", "url": "https://it.wikipedia.org/wiki?curid=3882623", "title": "Mestaruussarja 1952", "text": "La Mestaruussarja 1952 fu la quarantatreesima edizione della massima serie del campionato finlandese di calcio, la ventiduesima come Mestaruussarja. Il campionato, con il formato a girone unico e composto da dieci squadre, venne vinto dal KTP per la seconda edizione consecutiva.\nClassifica finale.\nLegenda:\nNote:"}
{"id": "3882624", "revid": "6923", "url": "https://it.wikipedia.org/wiki?curid=3882624", "title": "Scoglio Spinazzola", "text": "Lo Scoglio Spinazzola \u00e8 uno scoglio italiano appartenente all'arcipelago delle isole Eolie, in Sicilia. Appartiene amministrativamente a Lipari, comune italiano della citt\u00e0 metropolitana di Messina\n\u00c8 classificato nella lista \"Italian Islands Award\" (IIA) stilata dall'Associazione Radioamatori Italiani con il codice E014.\nGeografia.\nL'isolotto, ampio 5.500 metri quadrati () e alto 79 metri, si trova accanto all'isola di Basiluzzo, nel miniarcipelago dell'isola di Panarea, ed \u00e8 caratterizzato da ripide scogliere a picco sul mare, tanto che non ci sono punti per lo sbarco n\u00e9 terreno coltivabile. \u00c8 popolato dalla lucertola campestre (\"Podarcis sicula\").\nStoria.\nLo scoglio Spinazzola si \u00e8 formato circa 50.000 anni fa, ed \u00e8 molto probabile che in epoca antica esso fosse unito al vicino Basiluzzo, prima che l'erosione degli agenti atmosferici lo separasse in un'isoletta autonoma. Nel 1991 \u00e8 stato dichiarato Riserva naturale integrale, insieme agli altri scogli di Panarea, con divieto di sbarco se non per scopi scientifici.\nSpinazzola \u00e8 salito agli onori delle cronache nel settembre 1997, quando si diffuse la notizia (rivelatasi poi infondata) che lo scoglio stesse per essere intitolato alla principessa Diana Spencer, morta pochi giorni prima, che pi\u00f9 volte si era tuffata da quello scoglio durante le sue visite alle Eolie."}
{"id": "3882627", "revid": "767487", "url": "https://it.wikipedia.org/wiki?curid=3882627", "title": "Lucas Favalli", "text": "Carriera.\nHa giocato pi\u00f9 di 100 partite nella massima serie del campionato greco."}
{"id": "3882628", "revid": "1543377", "url": "https://it.wikipedia.org/wiki?curid=3882628", "title": "Mestaruussarja 1951", "text": "La Mestaruussarja 1951 fu la quarantaduesima edizione della massima serie del campionato finlandese di calcio, la ventunesima come Mestaruussarja. Il campionato, con il formato a girone unico e composto da dieci squadre, venne vinto dal KTP, prima squadra appartenente alla Suomen Ty\u00f6v\u00e4en Urheiluliitto (TUL) a vincere la Mestaruussarja, e vide la retrocessione dell'Ilves-Kissat, vincitore della precedente edizione.\nClassifica finale.\nLegenda:\nNote:"}
{"id": "3882636", "revid": "1543377", "url": "https://it.wikipedia.org/wiki?curid=3882636", "title": "Mestaruussarja 1950", "text": "La Mestaruussarja 1950 fu la quarantunesima edizione della massima serie del campionato finlandese di calcio, la ventesima come Mestaruussarja. Il campionato, con il formato a girone unico e composto da dieci squadre, venne vinto dall'Ilves-Kissat.\nClassifica finale.\nLegenda:\nNote:"}
{"id": "3882638", "revid": "339392", "url": "https://it.wikipedia.org/wiki?curid=3882638", "title": "Giorgos Barkoglou", "text": ""}
{"id": "3882639", "revid": "1543377", "url": "https://it.wikipedia.org/wiki?curid=3882639", "title": "Mestaruussarja 1949", "text": "La Mestaruussarja 1949 fu la quarantesima edizione della massima serie del campionato finlandese di calcio, la diciannovesima come Mestaruussarja. Il campionato, con il formato a girone unico e composto da dodici squadre, venne vinto dal TPS. Il campionato rappresentava il ritorno al formato a girone unico e comprendeva anche squadre appartenenti alla Suomen Ty\u00f6v\u00e4en Urheiluliitto (TUL).\nClassifica finale.\nLegenda:\nNote:"}
{"id": "3882641", "revid": "287204", "url": "https://it.wikipedia.org/wiki?curid=3882641", "title": "Baia di Biafra", "text": ""}
{"id": "3882643", "revid": "287204", "url": "https://it.wikipedia.org/wiki?curid=3882643", "title": "Golfo del Coquivacoa", "text": ""}
{"id": "3882644", "revid": "287204", "url": "https://it.wikipedia.org/wiki?curid=3882644", "title": "Golfo del Maracaibo", "text": ""}
{"id": "3882645", "revid": "339392", "url": "https://it.wikipedia.org/wiki?curid=3882645", "title": "Golfo di Eilat", "text": ""}
{"id": "3882647", "revid": "767487", "url": "https://it.wikipedia.org/wiki?curid=3882647", "title": "Mestaruussarja 1947-1948", "text": "La Mestaruussarja 1947-1948 fu la trentanovesima edizione della massima serie del campionato finlandese di calcio, la diciottesima come Mestaruussarja. Il titolo di campione di Finlandia venne assegnato con un torneo a sedici squadre, composto da otto squadre appartenenti dalla SPL e otto squadre appartenenti alla Suomen Ty\u00f6v\u00e4en Urheiluliitto (TUL), e venne assegnato al VPS. Questo campionato segn\u00f2 il passaggio al formato a girone unico includendo anche le squadre del TUL.\nCampionato SPL.\nLegenda:\nNote:\nFase finale per il titolo.\nClassifica finale.\nLegenda:\nNote:"}
{"id": "3882649", "revid": "287204", "url": "https://it.wikipedia.org/wiki?curid=3882649", "title": "Golfo di Actio", "text": ""}
{"id": "3882650", "revid": "287204", "url": "https://it.wikipedia.org/wiki?curid=3882650", "title": "Golfo Amvrakikos", "text": ""}
{"id": "3882651", "revid": "287204", "url": "https://it.wikipedia.org/wiki?curid=3882651", "title": "Mar de Cort\u00e9s", "text": ""}
{"id": "3882652", "revid": "287204", "url": "https://it.wikipedia.org/wiki?curid=3882652", "title": "Baia di Mirabella", "text": ""}
{"id": "3882653", "revid": "287204", "url": "https://it.wikipedia.org/wiki?curid=3882653", "title": "Baia di Annesley", "text": ""}
{"id": "3882654", "revid": "287204", "url": "https://it.wikipedia.org/wiki?curid=3882654", "title": "GERL", "text": ""}
{"id": "3882656", "revid": "124123", "url": "https://it.wikipedia.org/wiki?curid=3882656", "title": "Moriteru Ueshiba", "text": "\u00c8 un maestro di aikid\u014d e nipote di Morihei Ueshiba, il fondatore dell'aikido e figlio di Kisshomaru Ueshiba. Ueshiba \u00e8 il terzo ed attuale \"Doshu\" (capo ereditario) dell'Aikikai."}
{"id": "3882657", "revid": "287204", "url": "https://it.wikipedia.org/wiki?curid=3882657", "title": "E415", "text": ""}
{"id": "3882658", "revid": "287204", "url": "https://it.wikipedia.org/wiki?curid=3882658", "title": "Gomma gutta", "text": ""}
{"id": "3882659", "revid": "287204", "url": "https://it.wikipedia.org/wiki?curid=3882659", "title": "Gommaspugna", "text": ""}
{"id": "3882661", "revid": "287204", "url": "https://it.wikipedia.org/wiki?curid=3882661", "title": "Gonadotropine corioniche", "text": ""}
{"id": "3882662", "revid": "21583", "url": "https://it.wikipedia.org/wiki?curid=3882662", "title": "Confalone", "text": ""}
{"id": "3882669", "revid": "729019", "url": "https://it.wikipedia.org/wiki?curid=3882669", "title": "Ferrovia Tralee-Dingle", "text": "La ferrovia Tralee\u2013Dingle (in lingua inglese \"Tralee and Dingle Light Railway\") fu una linea ferroviaria economica irlandese che colleg\u00f2 tra il 1891 e il 1953 la citt\u00e0 di Tralee ai paesi sorti lungo la penisola di Dingle, tra cui l'omonimo villaggio e Castlegregory, ubicato sulla baia di Tralee.\nStoria.\nIl consiglio privato di sua maest\u00e0 approv\u00f2 il progetto di una linea ferroviaria tra Tralee e Dingle nel 1884, tuttavia fu solo grazie all'intervento del cavaliere di Kerry, sir Maurice Fitzgerald, che i lavori poterono essere finanziati quattro anni dopo. Nello stesso periodo fu istituita la Tralee And Dingle Light Railway (TDR) che inizi\u00f2 i lavori all'altezza di Biennerville. Per decisione di Robert Worthington, il contraente principale, la ferrovia fu costruita a scartamento ridotto da 3 piedi (914 mm).\nLa linea, comprensiva della diramazione verso Castlegregory, fu aperta il 1\u00ba aprile 1891.\nNel 1925, l'esercizio pass\u00f2 alla Great Southern Railways (GSR) che chiuse il servizio passeggeri il 17 aprile 1939, sopprimendo contestualmente anche quello merci lungo il ramo di Castelgregory. Durante la fase pi\u00f9 acuta della seconda guerra mondiale, nel 1944, fino al 1947, il trasporto di merci dovette essere effettuato solo in casi eccezionali. Dopo il 1947 fino alla chiusura definitiva della linea, avvenuta nel 1953, il servizio merci fu impiegato esclusivamente per un unico treno che si espletava l'ultimo sabato di ogni mese per il trasporto di bestiame alla fiera di Dingle.\nDurante i primi anni novanta del XX secolo fu riposizionato un tratto di binario tra Blennerville e la periferia sud di Tralee. Nel 1993 l'ufficio turistico di Tralee avvi\u00f2 un servizio turistico lungo il breve tracciato impiegando una locomotiva a vapore che in origine aveva prestato servizio proprio lungo la ferrovia: la TDR 5. Il servizio fu sospeso nel 2006. Durante il 2009 fu ripreso impiegando una locomotiva diesel imprestata dalla West Clare Heritage Line.\nCaratteristiche.\nLa linea era una ferrovia a binario semplice con scartamento di 914 mm. La velocit\u00e0 massima fu stabilita a 12 miglia all'ora per via dei numerosi attraversamenti stradali, circa settanta, la maggior parte privi di barriere.\nLa trazione rimase a vapore per tutto il periodo di attivit\u00e0.\nBibliografia.\n(Ulteriori approfondimenti, non utilizzati nella stesura di questa voce):"}
{"id": "3882670", "revid": "287204", "url": "https://it.wikipedia.org/wiki?curid=3882670", "title": "Ghanjawiyyu", "text": ""}
{"id": "3882671", "revid": "287204", "url": "https://it.wikipedia.org/wiki?curid=3882671", "title": "Gonzalo Pi\u00f1a Ludue\u00f1a", "text": ""}
{"id": "3882673", "revid": "767487", "url": "https://it.wikipedia.org/wiki?curid=3882673", "title": "Mestaruussarja 1943-1944", "text": "La Mestaruussarja 1943-1944 fu la trentacinquesima edizione della massima serie del campionato finlandese di calcio, la quattordicesima come Mestaruussarja. Il campionato, con il formato a girone unico e composto da dieci squadre, ripart\u00ec dall'esito della Mestaruussarja 1940-1941 e venne vinto dal , dopo lo spareggio contro il TPS. Il campionato non venne concluso nel 1944 a causa della Guerra di continuazione, cos\u00ec le restanti partite vennero disputate nella primavera del 1945. Per la prima volta parteciparono due squadre appartenenti alla Suomen Ty\u00f6v\u00e4en Urheiluliitto (TUL), ma entrambe (TPV e MKV) si ritirarono prima della ripresa delle partite nel 1945 e vennero cos\u00ec escluse dalla classifica finale.\nClassifica finale.\nLegenda:\nNote:\nSpareggio.\nPoich\u00e9 al termine della stagione regolare c'erano tre squadre a pari punti in testa alla classifica, venne tenuto uno spareggio tra le migliori due, il VIFK e il TPS."}
{"id": "3882676", "revid": "1305772", "url": "https://it.wikipedia.org/wiki?curid=3882676", "title": "Hugo Plomteux", "text": "Docente presso l'Universit\u00e0 Cattolica di Lovanio, \u00e8 apprezzato in particolare per le sue opere riguardanti il patrimonio culturale e linguistico ligure. Ha infatti dedicato varie opere alla descrizione della vita contadina e della lingua della Liguria, in particolare quella riguardante l'area della Val Graveglia, nell'entroterra lavagnese. A riconoscenza dei suoi studi, nel 1978 \u00e8 stato insignito del premio Luigi De Martini da parte della storica associazione genovese A Compagna.\nLa prematura scomparsa ha portato vari studiosi a dedicare studi alla sua memoria. Nel 2011, a Ne, uno dei luoghi della Val Graveglia amati e studiati dal Plomteux, \u00e8 stata intitolata una biblioteca a suo nome.\nBiografia.\nFrequent\u00f2 studi classici al St. Stanislas College di Anversa, interessandosi di paleoslavo e greco moderno, e in seguito, a partire dal 1957, frequent\u00f2 la Facolt\u00e0 di Filologia Romanza all'Universit\u00e0 Cattolica di Lovanio. Nel 1963 present\u00f2 la sua tesi di laurea, dal titolo \"Les d\u00e9nominations de batraciens anoures en Italie\", scritta sotto la guida del linguista rumeno Sever Pop. Nel settembre 1965 presenzi\u00f2 al II Congresso Internazionale di Dialettologia a Marburgo, in qualit\u00e0 di assistente del prof. A. Van Windekens.&lt;br&gt;\nNel maggio 1972, dopo aver gi\u00e0 insegnato nella sezione universitaria di Kortrijik ed essere diventato titolare dei corsi di linguistica italiana, ottenne il dottorato in filogia romanza, con una tesi dal titolo \"Il lessico della Val Graveglia. Contributo alla descrizione dei dialetti liguri\". Nel 1978 divenne professore ordinario di linguistica italiana.\nOpere dedicate a Plomteux.\nAA. VV., \"Studi di etnografia e dialettologia ligure in memoria di Hugo Plomteux\", a cura di Lorenzo C\u00f2veri e Diego Moreno,SAGEP Editrice, Genova 1983.&lt;br&gt;\nAA. VV., \"Langue, dialecte, litt\u00e9rature. \u00c9tudes romanes \u00e0 la m\u00e9morie de Hugo Plomteux\", Leuven University Press, Lovanio 1983.&lt;br&gt;\nF.J. Mertens, \"In Memoria Hugo Plomteux (1937-1981). Publications scientifiques de Hugo Plomteux.\"&lt;br&gt;\nM. Cortelazzo, \"Hugo Plomteux e l'\u00ab Atlante Linguistico Mediterraneo \u00bb.\""}
{"id": "3882677", "revid": "104458", "url": "https://it.wikipedia.org/wiki?curid=3882677", "title": "Marie Dorin Habert", "text": ""}
{"id": "3882678", "revid": "486946", "url": "https://it.wikipedia.org/wiki?curid=3882678", "title": "Voice Action", "text": ""}
{"id": "3882680", "revid": "287204", "url": "https://it.wikipedia.org/wiki?curid=3882680", "title": "Gopuram", "text": ""}
{"id": "3882681", "revid": "767487", "url": "https://it.wikipedia.org/wiki?curid=3882681", "title": "Jigoku", "text": " \u00e8 un film del 1960 diretto da Nobuo Nakagawa.\nIl ricorso ad elementi gore fu un tentativo del regista di realizzare un film che si distanziasse da tutti gli altri J-Horror di quel periodo, come \"Kwaidan\" ed \"Onibaba - Le assassine\".\nTrama.\nUna notte Shiro, uno studente universitario, investe ed uccide con la propria auto un ubriaco. Da quel momento la vita di Shiro viene sconvolta da tutta una serie di episodi, pi\u00f9 o meno fortuiti, che causeranno la morte sua e di tutti i suoi conoscenti e parenti pi\u00f9 stretti. Si ritroveranno tutti, dopo essere morti, all'Inferno, a patire le pene pi\u00f9 atroci per i peccati che ciascuno di loro ha commesso in vita.\nProduzione.\nIl titolo originario doveva essere \"Paradiso ed Inferno\", per volont\u00e0 del produttore Mitsugu Okura. Lo stesso Okura si infuri\u00f2 con lo sceneggiatore Ichir\u00f4 Miyagawa dopo aver letto la sceneggiatura ed aver constatato che il film parlava soltanto dell'Inferno; Miyagawa gli rispose sarcasticamente che avrebbe trattato il Paradiso nel sequel del film.\nIl film fu l'ultima produzione degli studi Shin-Toho, che si trovavano in grosse difficolt\u00e0 finanziarie; \"Jigoku\" fu girato velocemente, con un bassissimo budget e si narra che molti degli attori del film abbiano partecipato all'allestimento del set dell'Inferno, pur di completare il film. Il film venne portato a termine, ma non riusc\u00ec comunque a salvare gli \"Studios\" dalla bancarotta.\nRemake.\nSono stati girati tre remake di questo film: due giapponesi (1979 e 1999) ed uno thailandese (2005)."}
{"id": "3882683", "revid": "1543377", "url": "https://it.wikipedia.org/wiki?curid=3882683", "title": "Mestaruussarja 1940-1941", "text": "La Mestaruussarja 1940-1941 fu la trentatreesima edizione della massima serie del campionato finlandese di calcio, la dodicesima come Mestaruussarja. Il campionato, con il formato a girone unico e composto da otto squadre, ripart\u00ec dall'esito della Mestaruussarja 1939 e venne vinto del TPS. Il campionato non venne concluso a causa dell'imminente scoppio della Guerra di continuazione, la classifica venne considerata comunque definitiva anche se incompleta. Il , che disput\u00f2 l'intero torneo ad Helsinki essendo Viipuri teatro di guerra, fu l'unica squadra a disputare tutte e 14 le partite in programma.\nClassifica finale.\nLegenda:\nNote:"}
{"id": "3882684", "revid": "287204", "url": "https://it.wikipedia.org/wiki?curid=3882684", "title": "Internazionale a nove birilli", "text": ""}
{"id": "3882685", "revid": "287204", "url": "https://it.wikipedia.org/wiki?curid=3882685", "title": "Gordynia", "text": ""}
{"id": "3882686", "revid": "287204", "url": "https://it.wikipedia.org/wiki?curid=3882686", "title": "Gortynium", "text": ""}
{"id": "3882687", "revid": "287204", "url": "https://it.wikipedia.org/wiki?curid=3882687", "title": "Gosudarstvenny Komitet po Planirovaniyu", "text": ""}
{"id": "3882688", "revid": "486946", "url": "https://it.wikipedia.org/wiki?curid=3882688", "title": "Gottorf", "text": ""}
{"id": "3882689", "revid": "287204", "url": "https://it.wikipedia.org/wiki?curid=3882689", "title": "An Act for the Better Government of India", "text": ""}
{"id": "3882690", "revid": "1543377", "url": "https://it.wikipedia.org/wiki?curid=3882690", "title": "Mestaruussarja 1939", "text": "La Mestaruussarja 1939 fu la trentunesima edizione della massima serie del campionato finlandese di calcio, la decima come Mestaruussarja. Il campionato, con il formato a girone unico e composto da otto squadre, venne vinto del TPS. Il campionato non venne concluso a causa dell'imminente scoppio della Guerra d'inverno, la classifica venne considerata comunque definitiva anche se incompleta.\nClassifica finale.\nLegenda:\nNote:"}
{"id": "3882691", "revid": "30610", "url": "https://it.wikipedia.org/wiki?curid=3882691", "title": "Synn\u00f8ve Solemdal", "text": "Biografia.\nIn Coppa del Mondo ha esordito il 19 marzo 2009 a Trondheim (61\u00aa), ha ottenuto il primo podio l'11 dicembre 2010 a Hochfilzen (3\u00aa) e la prima vittoria esattamente un anno dopo, nella medesima localit\u00e0.\nIn carriera ha preso parte a due edizioni dei Giochi olimpici invernali, (35\u00aa nella sprint, 36\u00aa nell'inseguimento) e (50\u00aa nella sprint, 41\u00aa nell'inseguimento, 40\u00aa nell'individuale), e a sei dei Campionati mondiali, vincendo sei medaglie.\nHa annunciato il ritiro al termine della stagione 2019-2020.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPU = inseguimento\nRL = staffetta"}
{"id": "3882692", "revid": "287204", "url": "https://it.wikipedia.org/wiki?curid=3882692", "title": "Sistema Insei", "text": ""}
{"id": "3882696", "revid": "1543377", "url": "https://it.wikipedia.org/wiki?curid=3882696", "title": "Mestaruussarja 1938", "text": "La Mestaruussarja 1938 fu la trentesima edizione della massima serie del campionato finlandese di calcio, la nona come Mestaruussarja. Il campionato, con il formato a girone unico e composto da otto squadre, venne vinto dell'HJK.\nClassifica finale.\nLegenda:\nNote:\nSpareggi.\nSpareggio salvezza.\nLo spareggio salvezza si disput\u00f2 tra la settima classificata in Mestaruussarja (il KPT Kuopio) e la perdente dello spareggio promozione di It\u00e4\u2013L\u00e4nsi-sarja (il KIF)."}
{"id": "3882697", "revid": "1745361", "url": "https://it.wikipedia.org/wiki?curid=3882697", "title": "Forcidi", "text": ""}
{"id": "3882700", "revid": "1543377", "url": "https://it.wikipedia.org/wiki?curid=3882700", "title": "Mestaruussarja 1937", "text": "La Mestaruussarja 1937 fu la ventinovesima edizione della massima serie del campionato finlandese di calcio, l'ottava come Mestaruussarja. Il campionato, con il formato a girone unico e composto da otto squadre, venne vinto dell'HIFK.\nClassifica finale.\nLegenda:\nNote:\nSpareggio.\nLo spareggio si disput\u00f2 tra la settima classificata in Mestaruussarja (il VIFK) e la perdente dello spareggio promozione di It\u00e4\u2013L\u00e4nsi-sarja (il VPS)."}
{"id": "3882704", "revid": "1543377", "url": "https://it.wikipedia.org/wiki?curid=3882704", "title": "Mestaruussarja 1936", "text": "La Mestaruussarja 1936 fu la ventottesima edizione della massima serie del campionato finlandese di calcio, la settima come Mestaruussarja. Il campionato, con il formato a girone unico e composto da otto squadre, venne vinto dell'HJK.\nClassifica finale.\nLegenda:\nNote:"}
{"id": "3882705", "revid": "300067", "url": "https://it.wikipedia.org/wiki?curid=3882705", "title": "Travis Leslie", "text": ""}
{"id": "3882707", "revid": "287204", "url": "https://it.wikipedia.org/wiki?curid=3882707", "title": "Grammatica diacronica", "text": ""}
{"id": "3882708", "revid": "599013", "url": "https://it.wikipedia.org/wiki?curid=3882708", "title": "Mestaruussarja 1935", "text": "La Mestaruussarja 1935 fu la ventisettesima edizione della massima serie del campionato finlandese di calcio, la sesta come Mestaruussarja. Il campionato, con il formato a girone unico e composto da otto squadre, venne vinto dell'HPS per la seconda edizione consecutiva.\nClassifica finale.\nLegenda:\nNote:"}
{"id": "3882710", "revid": "287204", "url": "https://it.wikipedia.org/wiki?curid=3882710", "title": "Grammatica generativo-trasformazionale", "text": ""}
{"id": "3882711", "revid": "287204", "url": "https://it.wikipedia.org/wiki?curid=3882711", "title": "Grammy per la miglior canzone hard rock", "text": ""}
{"id": "3882712", "revid": "287204", "url": "https://it.wikipedia.org/wiki?curid=3882712", "title": "Best Hard Rock Performance With Vocal", "text": ""}
{"id": "3882714", "revid": "287204", "url": "https://it.wikipedia.org/wiki?curid=3882714", "title": "Doney's", "text": ""}
{"id": "3882716", "revid": "287204", "url": "https://it.wikipedia.org/wiki?curid=3882716", "title": "Gran Canale della Cina", "text": ""}
{"id": "3882717", "revid": "287204", "url": "https://it.wikipedia.org/wiki?curid=3882717", "title": "Gran Canale Jing-Hang", "text": ""}
{"id": "3882718", "revid": "256896", "url": "https://it.wikipedia.org/wiki?curid=3882718", "title": "Junjichu", "text": ""}
{"id": "3882719", "revid": "287204", "url": "https://it.wikipedia.org/wiki?curid=3882719", "title": "Gran Premio del Caesar's Palace", "text": ""}
{"id": "3882721", "revid": "599013", "url": "https://it.wikipedia.org/wiki?curid=3882721", "title": "Mestaruussarja 1934", "text": "La Mestaruussarja 1934 fu la ventiseiesima edizione della massima serie del campionato finlandese di calcio, la quinta come Mestaruussarja. Il campionato, con il formato a girone unico e composto da otto squadre, venne vinto dell'HPS.\nClassifica finale.\nLegenda:\nNote:"}
{"id": "3882722", "revid": "124123", "url": "https://it.wikipedia.org/wiki?curid=3882722", "title": "Sidney Rice", "text": " Fu scelto dai Minnesota Vikings nel secondo giro del Draft NFL 2007. Al college ha giocato a football alla University of South Carolina.\nCarriera professionistica.\nMinnesota Vikings.\nDopo essere stato scelto dai Vikings nel draft del 2007, Rice firm\u00f2 un contratto quadriennale. Divenne il titolare nel corso della sua seconda stagione ma alcuni infortuni misero in discussione questo ruolo fino all'inizio della stagione 2009 quando, grazie all'intesa col nuovo quarterback Brett Favre, ebbe una stagione stellare e venne convocato per l'annuale Pro Bowl. Nei playoff i Vikings giunsero a giocarsi la finale della NFC perdendo coi New Orleans Saints. Proprio in quella gara, Rice soffr\u00ec un infortunio all'anca e la conseguente operazione lo tenne fuori dai campi per tutta la prima parte della stagione 2011.\nSeattle Seahawks.\nDopo la fine del lockout NFL del 2011, Rice firm\u00f2 un quinquennale da 43 milioni di dollari coi Seattle Seahawks di cui 18 garantiti. A Seattle si riun\u00ec col coordinatore offensivo Darrell Bevell ed il quarterback Tarvaris Jackson, entrambi membri dei Vikings durante il periodo in cui anche Rice si trovava l\u00ec.\nDopo 9 partite con 2 touchdown, Rice fu inserito nella lista delle riserve infortunate il 30 novembre 2011.\nIl 9 settembre 2012, nel debutto stagionale dei Seahawks, sconfitti dagli Arizona Cardinals 16-20, Rice segn\u00f2 un touchdown su un passaggio del nuovo quarterback Russell Wilson. I Seahawks rimontarono 13 punti ai New England Patriots nella settimana 6 portandosi su un record di 4-2 con Rice che complet\u00f2 la rimonta segnando un touchdown a 78 secondi dal termine, oltre a ricevere 81 yard. Nella settimana 8, i Seahawks scesero a un record di 4-4 perdendo all'ultimo minuto contro i Detroit Lions con Rice che ricevette 55 yard segn\u00f2 un touchdown.\nI Seahawks vinsero la quarta gara in casa in altrettante partite nella settimana 9 contro i Minnesota Vikings: Rice ricevette 54 yard e segn\u00f2 un touchdown e nell'azione che precedette la marcatura complet\u00f2 anche tentativo di passaggio da 24 yard.\nNella settimana 10 i Seahawks vinsero la quinta partita su cinque in casa superando facilmente i New York Jets dove Rice segn\u00f2 altri due touchdown.\nNella settimana 13 i Seahawks ottennero una fondamentale vittoria all'overtime contro i Chicago Bears al Soldier Field grazie al touchdown decisivo di Rice nei supplementari. La sua stagione si concluse giocando come titolare tutte le 16 partite, con 50 ricezioni per 748 yard e 7 touchdown.\nI primi due touchdown della stagione 2013, Rice li segn\u00f2 nella agevole vittoria della settimana 3 sui Jacksonville Jaguars e il secondo nella settimana 7 contro i Cardinals contribuendo a far partire Seattle con un record di 6-1, il miglior inizio della storia della franchigia. Il 28 ottobre Rice prese parte al Monday Night vinto dai Seahawks 14-9 contro i St. Louis Rams, ma non mise a referto alcuna statistica uscendo nel corso del 2\u00ba quarto. Il giorno seguente gli venne diagnosticata la lesione del legamento crociato anteriore che lo costrinse a perdere tutto il resto della stagione. Il 28 febbraio 2014, Rice fu svincolato dai Seahawks con cui per\u00f2 rifirm\u00f2 un contratto annuale il 16 aprile 2014. Il 23 luglio 2014, tuttavia, Rice annunci\u00f2 il suo ritiro, all'et\u00e0 di soli 27 anni."}
{"id": "3882728", "revid": "599013", "url": "https://it.wikipedia.org/wiki?curid=3882728", "title": "Mestaruussarja 1933", "text": "La Mestaruussarja 1933 fu la venticinquesima edizione della massima serie del campionato finlandese di calcio, la quarta come Mestaruussarja. Il campionato, con il formato a girone unico e composto da otto squadre, venne vinto dell'HIFK.\nClassifica finale.\nLegenda:\nNote:"}
{"id": "3882730", "revid": "124892525", "url": "https://it.wikipedia.org/wiki?curid=3882730", "title": "SEAT Mii", "text": "La SEAT Mii \u00e8 un'autovettura superutilitaria prodotta dalla casa automobilistica spagnola SEAT dal 2011 al 2021.\nContesto.\nCon la Mii, SEAT torna a proporre una city car dopo quasi un decennio di assenza da questo segmento: era infatti dal 2004, dall'uscita di produzione della Arosa, che la casa spagnola non aveva a listino un simile modello. \u00c8 stata sviluppata dal gruppo Volkswagen sulla base del pianale \"MQB\" (\"Modular Transverse Matrix\"), condiviso con le \"sorelle\" Volkswagen up! e \u0160koda Citigo, e viene prodotta assieme a esse nello stabilimento del gruppo a Bratislava.\nNella intenzioni della SEAT, il nome \"Mii\" non ha un significato vero e proprio, a parte l'idea di identificare l'auto come qualcosa di personale, con la seconda \"i\" volta a dare un tocco di modernit\u00e0; il nome richiama comunque molto esplicitamente i Mii, ovvero gli avatar utilizzabili nei videogiochi delle \"console\" 3DS e Wii di Nintendo.\nCaratteristiche.\nRispetto a up! e Citigo, la Mii si differenzia adottando un design pi\u00f9 sportivo e \"latino\", tipico del \"family-feeling\" della casa iberica, che d\u00e0 alla vettura una linea semplice ma al contempo solida ed equilibrata, strizzando maggiormente l'occhio alla clientela giovanile. L'auto \u00e8 disponibile negli allestimenti Reference, Style, Chic e Mii by Mango, a 3 o 5 porte, in questa configurazione la Mii mantiene gli ingombri della 3 porte, con le due portiere posteriori che vengono camuffate nella linea complessiva della vettura.\nNel frontale spicca la moderna calandra trapezoidale (ripresa dalla quarta serie della Ibiza), un elemento definito dal designer Alejandro Mesonero-Romanos \u00abmoderno, di forte personalit\u00e0, ma non troppo vistoso\u00bb. Degni di nota anche i grandi fanali che vanno a lambire i passaruota, e l'ampia presa d'aria. L'andamento della linea di cintura riprende quello della Citigo, con finestratura dritta, che ha il pregio di dare slancio alla fiancata. Il posteriore si caratterizza invece per l'adozione di una fanaleria dal particolare disegno \"a freccia\".\nGli interni, nonostante l'abbondante presenza di lamiere a vista, lasciano trasparire una soddisfacente qualit\u00e0 percepita grazie all'utilizzo di plastiche di buona fattura, che contribuiscono a creare un abitacolo ben organizzato e rifinito nei dettagli.\nMotorizzazioni.\nLa Mii \u00e8 stata prodotta dal 2011 nella versione con motore a benzina, e dal 2013 nella versione Ecofuel a doppia alimentazione metano/benzina. Dal 2020 \u00e8 disponibile esclusivamente a propulsione elettrica."}
{"id": "3882732", "revid": "481666", "url": "https://it.wikipedia.org/wiki?curid=3882732", "title": "Burton L. King", "text": "Biografia.\nNato nell'Ohio nel 1877, cominci\u00f2 a lavorare nel cinema negli anni dieci del Novecento per la Broncho Film Company. \nNella sua carriera diresse 141 film dal 1913 al 1934. Produsse pi\u00f9 di trenta film e ne interpret\u00f2 una ventina. Lavor\u00f2 anche come sceneggiatore e direttore di produzione. Nei primi anni venti, collabor\u00f2 con il famoso \"mago\" Harry Houdini, che diresse in due film, \"The Master Mystery\" del 1920 e \"The Man from Beyond\" del 1922."}
{"id": "3882733", "revid": "599013", "url": "https://it.wikipedia.org/wiki?curid=3882733", "title": "Mestaruussarja 1932", "text": "La Mestaruussarja 1932 fu la ventiquattresima edizione della massima serie del campionato finlandese di calcio, la terza come Mestaruussarja. Il campionato, con il formato a girone unico e composto da otto squadre, venne vinto dell'HPS.\nClassifica finale.\nLegenda:\nNote:"}
{"id": "3882735", "revid": "767487", "url": "https://it.wikipedia.org/wiki?curid=3882735", "title": "La grande avventura di Jungle Jack", "text": "La grande avventura di Jungle Jack (\"Jungledyret\") \u00e8 un film d'animazione danese del 1993, scritto e diretto da Flemming Quist M\u00f8ller. Jungle Jack ha ottenuto grande successo nel suo paese d'origine. Nel 1996 ne \u00e8 uscito un sequel intitolato \"Jungle Jack - Il grande film del piccolo Ugo!\".\nTrama.\nJungle Jack \u00e8 un insolito piccolo animale che vive nella giungla e trascorre le sue giornate a giocare con i suoi due amici scimmie Zick e Zack. Ma Gertrude Scorpio, un'attrice stanca degli animali convenzionali di sua propriet\u00e0, incarica il suo produttore e marito Conrad Cupmann di catturare Jack. Il raro animaletto viene quindi catturato ma riesce a fuggire dallo yacht dell'attrice e, tentando di sfuggirle in acqua, viene portato via dalla corrente di una cascata. In seguito, trova rifugio su un banano, prima di finire chiuso in una sacca che lo porta su una nave di banane diretta a Copenaghen in Danimarca. Sulla nave, Jack incontra il cuoco Charlie Polpetta, con cui fa subito amicizia. Gertrude e Conrad si trovano sulla stessa imbarcazione e la donna ordina a Charlie di darle Jack, ma il cuoco rifiuta cacciandola via dalla cambusa. Charlie decide in seguito di affidare l'animaletto a un zoo presente a Copenaghen, ritendendo che li star\u00e0 pi\u00f9 al sicuro. Jack presto si sente a disagio tra il mondo civilizzato, ma incontra Rita, una volpacchiotta selvatica che diverr\u00e0 la sua nuova amica. Durante la notte, Jack sta per essere catturato da un ladro mandato da Conrad e, riuscito a sfuggire subito dalla cattura, si trova solo nel cuore di Copenaghen.\nJack passa la notte sul tetto di un edificio e, la seguente mattina, assaggiando alcuni frutti di un'ortofrutta incontra la barboncina Sabina Song (Tifti per gli amici). Jack poi si nasconde nella borsa della padrona di Sabina e arriva a casa di quest'ultima. Dopo essere salito su di un armadio con un balzo, Sabina pensa che egli sia un gatto e lo intima di andarsene via. Jack riesce a liberarsi di Sabina rompendo alcuni Trofei e facendo ricadere la colpa su di lei, che viene cos\u00ec buttata fuori di casa dalla padrona per punizione. La figlia di quest'ultima trova Jack e decide di giocare con lui, vestendolo e trattandolo come se fosse una bambola. Riuscito a fuggire dalla casa, nelle ore serali, Jack ritrova Rita, che lo porta ad un bidone della spazzatura per trovare qualcosa per alleviare la sua fame. Non potendo sopportare il cibo rancido del bidone, Jack viene portato da Rita alla porta di un ristorante situato su un territorio di gatti, che non accettano questa intrusione. Mentre Jack sta per essere ucciso da uno di loro, Rita salva l'animaletto con lo skateboard che lei e lui avevano utilizzato in precedenza per muoversi. Rita decide cos\u00ec di portare Jack nella sua tana a dormire per la notte. Il giorno dopo, Jack annuncia a Rita di voler raggiungere il porto per trovare la nave e tornare nella giungla. Rita vorrebbe accompagnarlo, ma la madre della volpacchiotta non \u00e8 d'accordo e decide di portare lei stessa Jack al porto. Tuttavia, la madre di Rita \u00e8 costretta ad abbandonare Jack alla persecuzione di tre uomini incaricati da Conrad e Gertrude per trovare il raro animaletto. Trovatosi in una discarica, Jack vede riapparire in suo aiuto proprio Rita, ma insieme vengono circondati dai gatti del ristorante della sera precedente, che vengono ben presto poi fatti fuggire dagli abbai del cane di uno degli uomini incaricati da Gertrude e Conrad. Jack e Rita arrivano al porto attraverso le condutture fognarie e, in uscita da un tombino, trovano la nave giusta.\nTentando di confessare i suoi sentimenti a Rita, Jack viene di nuovo interrotto dagli uomini di Conrad. Grazie a Rita, che lo avverte, evita la cattura e raggiunge di corsa la nave. A quel punto, Conrad decide di cessare la cooperazione con Gertrude, che comincia a costargli troppo, abbandonando definitivamente la donna. Al momento della partenza, Rita appare su una gru e chiede a Jack di tornare presto appena entrambi saranno pi\u00f9 grandi.\nSulla nave, Jack ritrova Charlie Polpetta che questa volta riporta l'animaletto salvato nella giungla.\nDistribuzione.\nUscito in Danimarca il 10 dicembre 1993, il film \u00e8 uscito in Italia direttamente in VHS dall'Alfadedis Entertainment in dicembre 1995."}
{"id": "3882738", "revid": "599013", "url": "https://it.wikipedia.org/wiki?curid=3882738", "title": "Mestaruussarja 1931", "text": "La Mestaruussarja 1931 fu la ventitreesima edizione della massima serie del campionato finlandese di calcio, la seconda come Mestaruussarja. Il campionato, con il formato a girone unico e composto da otto squadre, venne vinto dell'HIFK per la seconda edizione consecutiva.\nClassifica finale.\nLegenda:\nNote:"}
{"id": "3882744", "revid": "729019", "url": "https://it.wikipedia.org/wiki?curid=3882744", "title": "UFC 110", "text": "UFC 110: Nogueira vs. Velasquez \u00e8 stato un evento di arti marziali miste tenuto dalla Ultimate Fighting Championship il 21 febbraio 2010 all'Acer Arena di Sydney, Australia.\nRetroscena.\nL'evento fu il primo dell'UFC in Australia e registr\u00f2 un incasso record di 2,5 milioni di dollari per i quasi 18.000 biglietti venduti pi\u00f9 540.000$ dal merchandising: venne quindi battuto il record di 498.000$ per l'incasso dal merchandising di un singolo evento UFC (il record in precedenza era dell'evento \"UFC 83: Serra vs St-Pierre 2\") e il record di incassi di biglietteria dell'Acer Arena, prima detenuto da un concerto degli Iron Maiden.\nWanderlei Silva avrebbe dovuto lottare contro Yoshihiro Akiyama, un match tanto atteso da molti fan delle arti marziali miste, ed invece il giapponese venne sostituito da Michael Bisping.\nNate Marquardt e Chael Sonnen dovevano affrontarsi in questo evento, ma il loro incontro venne anticipato all'evento \"UFC 109: Relentless\".\nKeith Jardine venne inizialmente associato ad un confronto con Rich Franklin, ma successivamente si opt\u00f2 perch\u00e9 sfidasse Ryan Bader.\nChris Lytle avrebbe dovuto vedersela con Kim Dong-Hyun ma quest'ultimo salt\u00f2 la sfida per infortunio.\nAvrebbe dovuto essere anche il primo evento a presentare una sfida tutta australiana tra Elvis Sinosic e Chris Haseman, ma il primo si infortun\u00f2 e il match venne cancellato.\nDi australiani nell'ottagono venne inserito Anthony Perosh a sostituire l'indisponibile Ben Rothwell nella sfida contro Mirko Filipovi\u0107.\nPremi.\nAi vincitori sono stati assegnati 50.000$ per i seguenti premi:"}
{"id": "3882746", "revid": "110157", "url": "https://it.wikipedia.org/wiki?curid=3882746", "title": "Ta\u00e7a de Portugal 1960-1961", "text": "La Ta\u00e7a de Portugal 1960-1961 fu la 21\u00aa edizione della Coppa di Portogallo. Il Leix\u00f5es conquist\u00f2 il suo primo titolo nazionale della sua storia, battendo in finale il Porto.\nSquadre partecipanti.\nIn questa edizione erano presenti tutte le squadre di Primeira Divis\u00e3o e di Segunda Divis\u00e3o e i campioni di Madera e di Mozambico i quali andarono direttamente ai quarti."}
{"id": "3882748", "revid": "599013", "url": "https://it.wikipedia.org/wiki?curid=3882748", "title": "Mestaruussarja 1930", "text": "La Mestaruussarja 1930 fu la ventiduesima edizione del campionato finlandese di calcio, la prima come Mestaruussarja e con il formato a girone unico, composto da otto squadre. Il titolo fu vinto dell'HIFK.\nClassifica finale.\nLegenda:\nNote:"}
{"id": "3882755", "revid": "115292460", "url": "https://it.wikipedia.org/wiki?curid=3882755", "title": "Accademia del Platano", "text": "L'Accademia del Platano fu un'accademia letteraria fondata a Roma nel 1688 da appartenenti all'Accademia degli Infecondi.\nL'insegna dell'accademia era un platano con il motto \"Sub Umbra\"."}
{"id": "3882757", "revid": "46993773", "url": "https://it.wikipedia.org/wiki?curid=3882757", "title": "Microtorrent", "text": ""}
{"id": "3882763", "revid": "838137", "url": "https://it.wikipedia.org/wiki?curid=3882763", "title": "Calzecchi Onesti", "text": ""}
{"id": "3882765", "revid": "46993919", "url": "https://it.wikipedia.org/wiki?curid=3882765", "title": "Mutorrent", "text": ""}
{"id": "3882766", "revid": "339392", "url": "https://it.wikipedia.org/wiki?curid=3882766", "title": "I\u00ba Gran Premio di Torino", "text": ""}
{"id": "3882767", "revid": "339392", "url": "https://it.wikipedia.org/wiki?curid=3882767", "title": "3\u00ba Gran Premio del Valentino", "text": ""}
{"id": "3882768", "revid": "124861022", "url": "https://it.wikipedia.org/wiki?curid=3882768", "title": "Virginio Quartuccio", "text": "Carriera.\nArbitro.\nPromosso nel ruolo CAN A/B nel 1987, fece l'esordio assoluto il 20 settembre 1987 nella gara di Serie B -, mentre in Serie A esord\u00ec il 15 maggio 1988 dirigendo -.\nA fine stagione vinse il Premio Giuseppe Ferrari Aggradi come miglior arbitro esordiente. Arbitr\u00f2 in tale categoria per nove stagioni, fino al 1996, dirigendo 54 gare, decret\u00f2 168 ammonizioni, 12 espulsioni e fischi\u00f2 16 calci di rigore. Nella sua carriera ha diretto anche 106 gare in Serie B in cui decret\u00f2 48 espulsioni e 24 gare di Coppa Italia in cui decret\u00f2 24 ammonizioni e 3 espulsioni. \nSempre per la CAN A ha ricoperto anche il ruolo di guardalinee. Ha diretto anche incontri internazionali sia di squadre di club che di nazionali.\nDirigente.\nNel 1998 crea l'organico dell'attuale Commissione Arbitri Nazionale del Calcio a 5 ovvero la CAN 5,sempre nella stagione sportiva 1998-1999 diventa componente della CAN C.Nella stagione 1999-2000 diventa commissario CAN D fino alla stagione 2000-2001.Nella stagione 2001-2002 diventa membro del settore tecnico e dal 2001 al 2006 ricopre anche il ruolo di osservatore arbitrale alla CAN C. \nDal 2009 al 2013 ricopre il ruolo di Presidente della Commissione disciplinare della Campania.\nIl 4 luglio 2013 viene nominato dal Presidente dell'AIA nuovo Presidente pro-tempore del Comitato Regionale Arbitri Campano. Viene riconfermato in qualit\u00e0 di presidente del Comitato Regionale Arbitri Campano anche per la stagione 2018-2019.Al termine della stagione sportiva 2019-2020 lascia la presidenza del Comitato Regionale arbitri Campano e per la stagione sportiva 2020-2021 diventa osservatore arbitrale nella neo formata CAN A-B."}
{"id": "3882769", "revid": "287204", "url": "https://it.wikipedia.org/wiki?curid=3882769", "title": "Caserma Nino Bixio", "text": ""}
{"id": "3882771", "revid": "486946", "url": "https://it.wikipedia.org/wiki?curid=3882771", "title": "RGD1", "text": ""}
{"id": "3882775", "revid": "287204", "url": "https://it.wikipedia.org/wiki?curid=3882775", "title": "Terminus Corallo", "text": ""}
{"id": "3882776", "revid": "287204", "url": "https://it.wikipedia.org/wiki?curid=3882776", "title": "GPWC", "text": ""}
{"id": "3882777", "revid": "287204", "url": "https://it.wikipedia.org/wiki?curid=3882777", "title": "Grande Bulgaria Antica", "text": ""}
{"id": "3882779", "revid": "287204", "url": "https://it.wikipedia.org/wiki?curid=3882779", "title": "La Grande Cospirazione di New York", "text": ""}
{"id": "3882780", "revid": "287204", "url": "https://it.wikipedia.org/wiki?curid=3882780", "title": "Mare Sabbioso Occidentale", "text": ""}
{"id": "3882781", "revid": "287204", "url": "https://it.wikipedia.org/wiki?curid=3882781", "title": "Grand glacier de Verraz", "text": ""}
{"id": "3882782", "revid": "486946", "url": "https://it.wikipedia.org/wiki?curid=3882782", "title": "Guerra Biker della Scandinavia", "text": ""}
{"id": "3882785", "revid": "287204", "url": "https://it.wikipedia.org/wiki?curid=3882785", "title": "Stato del Grande Libano", "text": ""}
{"id": "3882786", "revid": "287204", "url": "https://it.wikipedia.org/wiki?curid=3882786", "title": "Ulu Camii", "text": ""}
{"id": "3882787", "revid": "287204", "url": "https://it.wikipedia.org/wiki?curid=3882787", "title": "Bil\u0101d al-Sh\u0101m", "text": ""}
{"id": "3882789", "revid": "339392", "url": "https://it.wikipedia.org/wiki?curid=3882789", "title": "Trianon di marmo", "text": ""}
{"id": "3882791", "revid": "339392", "url": "https://it.wikipedia.org/wiki?curid=3882791", "title": "Ugor\u0161ina", "text": ""}
{"id": "3882796", "revid": "31886", "url": "https://it.wikipedia.org/wiki?curid=3882796", "title": "Dormitori del MIT", "text": "L'edificio che ospita i dormitori del MIT (noti anche con il nome \"Baker House\") \u00e8 situato al di l\u00e0 degli alberi e di una strada dal Fiume Charles; progettato dall'architetto finlandese Alvar Aalto, si trova all'interno di un complesso edilizio a servizio delL'universit\u00e0 di Cambridge nel Massachusetts, Stati Uniti d'America.\nDescrizione.\nNel 1940 Aalto fu nominato \"research fellow\" presso il Massachusetts Institute of Technology di Cambridge.\nNel 1946 ottenne l'incarico di realizzare l'edificio ospitante i dormitori della Baker House, la nuova casa dello studente per gli allievi iscritti all'ultimo anno accademico (il cosiddetto \"Seniors Dormitory\"). Una struttura che doveva ospitare 318 studenti divisi in camere singole, doppie, triple e quadruple.\nLa costruzione era da erigersi all'interno di in un lotto lungo e stretto contiguo al fiume Charles e all'intensissima viabilit\u00e0 di Memorial Drive, asse stradale di quattro corsie dal notevole impatto visivo e sonoro. \n\u00c8 in questo modo che Aalto, partendo dallo spunto progettuale di due blocchi sfalsati disposti lungo un asse obliquo, per i dormitori del MIT d\u00e0 vita a una stecca edilizia che si sviluppa sul terreno con un andamento sinusoidale. Quest'edificio cos\u00ec plastico e anticonvenzionale, dalle brune facciate di mattoni refrattari, chiude \u00aba fondale di roccia\u00bb la zona industriale sul retro e riesce a offrire agli studenti un rifugio abitativo dove ripararsi dalle insidie dell'area circostante, caratterizzata da condizioni ambientali quasi insopportabili. Ciascuna stanza, infatti, \u00e8 dotata di un gradevole affaccio sulla sponda del fiume Charles: Memorial Drive scompare quasi totalmente alla vista dello studente del MIT, che pu\u00f2 osservarla solo da visuali allungate (e non ad angolo retto) e pertanto decisamente pi\u00f9 tollerabili. La facciata, con il suo corso flessuoso e irregolare che sembra quasi rinviare metaforicamente al profilo del fiume Charles, spoglia l'organismo edilizio di qualsiasi accento di istituzionalit\u00e0 e spezza non solo la monotonia del resto degli edifici universitari, resi con un pretenzioso stile neoclassico, bens\u00ec anche l'iperrazionale aridit\u00e0 propria del Razionalismo.\nPer massimizzare l'illuminazione nel complesso edilizio Aalto ha spostato la mensa e la caffetteria dal fabbricato principale a una piccola ala appartata dalla forma squadrata contigua all'ingresso, affacciata sul fiume e illuminata da una griglia di lucernari cilindrici aperti sulla copertura, sul tipo di quelli gi\u00e0 usati presso la biblioteca di Viipuri. Molto interessante anche la soluzione delle scale che partono dall'atrio, in due rampe divergenti e aggettanti che salgono lungo la facciata posteriore dell'edificio creando una \u00abcorridoio ascendente\u00bb che, ai vari piani, amplia gli spazi comuni e li dirige geometricamente: il rivestimento originario in piastrelle delle scale, dalle ricche tessiture materiche, \u00e8 stato purtroppo sacrificato per ragioni economiche con una pi\u00f9 conveniente rifinitura a intonaco. Sempre per motivi finanziari si \u00e8 rinunciato alla realizzazione del rivestimento arbustivo della facciata meridionale dell'ala principale, la quale - secondo le intenzioni iniziali del progettista - doveva essere adornata da edera rampicante."}
{"id": "3882804", "revid": "1486495", "url": "https://it.wikipedia.org/wiki?curid=3882804", "title": "40 Winks", "text": "40 Winks, anche noto come 40 Winks: Conquer Your Dreams, \u00e8 un videogioco a piattaforme sviluppato da Eurocom e pubblicato per PlayStation da GT Interactive. \nTrama.\nNitekap, un uomo amareggiato e privato del suo sonno, decide di liberare il mondo dai bei sogni rapendo piccole creature note come \"Winks\", responsabili della realizzazione di bei sogni. Con il rapimento degli Winks, i tirapiedi di Nitekap conosciuti come \"Hood-winks\" sono in grado di trasformare tutti i bei sogni in incubi.\nNel ruolo di Ruff o Tumble, il giocatore deve salvare tutti i quaranta Winks rapiti che sono imprigionati in sei diversi \"mondi onirici\". Il giocatore viaggia attraverso ogni mondo e salva gli Winks durante l'avventura. Alla fine di ogni mondo, il giocatore combatte e sconfigge il compagno di Nitekap, un orsacchiotto antropomorfo chiamato Threadbear. Dopo aver salvato tutti i quaranta Winks, Ruff e Tumble si confrontano con lo stesso Nitekap. Nitekap invia il Threadbear per fermarli, ma viene sconfitto ancora una volta. Threadbear accetta la sconfitta e sollecita Nitekap a fare lo stesso, ma Nitekap lo getta in strada, rifiutandosi di arrendersi. Threadbear dice a Ruff e Tumble che Nitekap non \u00e8 in grado di dormire a causa di un orologio rumoroso presente in casa sua. Dopo che Ruff e Tumble hanno distrutto l'orologio, Nitekap riesce finalmente a dormire, sentendosi felice al risveglio al mattino. Il gioco termina con Nitekap che tenta di sbarazzarsi di un Hood-winks.\nModalit\u00e0 di gioco.\nIl giocatore prende il controllo di Ruff o Tumble, un fratello e una sorella che stanno dormendo e cercano di liberare 40 Winks da un uomo di nome Nitekap e dal suo complice Threadbear. Gli \"Winks\" sono piccole creature bianche che permettono di fare bei sogni, mentre gli \"Hoodwinks\", verdi e di dimensioni simili, sono i responsabili di eventuali incubi.\nDurante il videogioco, il giocatore pu\u00f2 raccogliere gettoni a forma di luna che vengono utilizzati per urlare alle apparizioni oniriche e gettoni a forma di Z che impediscono al personaggio del giocatore di svegliarsi. Devono essere raccolti anche degli ingranaggi fluttuanti che servono per aprire le porte. In ciascuno dei tre livelli di ogni mondo, il giocatore deve raccogliere quattro chiavi dei sogni da posizionare sul quadrante dell'orologio al fine di sfidare il boss, prima di passare al mondo successivo. Il personaggio viaggia attraverso mondi da sogno (Incubo, Sott'acqua, Spazio, Preistorico, Castello e Pirata). Il giocatore pu\u00f2 anche trasformarsi in vari tipi di esseri: Cavernicolo, Robot, Giullare (solo Ruff), Fata (solo Tumble) e Ninja.\nSviluppo.\nIl videogioco \u00e8 stato sviluppato da Eurocom e pubblicato da GT Interactive per Playstation nel novembre 1999. Nel dicembre 1999, GT Interactive ha dichiarato che la produzione stava discutendo se pubblicare o meno il videogioco su Nintendo 64, nonostante fosse gi\u00e0 disponibile e in attesa di spedizione. Il videogioco \u00e8 stato recensito dalle riviste \"Official Nintendo Magazine\" e \"Nintendo Power\" (il cui numero di gennaio 2000 conteneva una guida strategica), tuttavia \u00e8 stato cancellato all'ultimo momento per le difficolt\u00e0 finanziarie di GT Interactive.\nIl 29 gennaio 2008, un prototipo quasi terminato di \"40 Winks\" per Nintendo 64 \u00e8 stata reso disponibile su internet dall'utente Gorgyrip. La versione \u00e8 datata 7 ottobre 1999 ed \u00e8 stata prelevata direttamente dal file sorgente.\nIl 12 febbraio 2018, Piko Interactive ha lanciato una campagna Kickstarter confermando che la versione inedita per Nintendo 64 avrebbe visto una data d'uscita assieme ad una versione per Microsoft Windows tramite la piattaforma Steam. Entrambi i port sono stati finanziati quello stesso giorno.\nAccoglienza.\nL'uscita del videogioco per Playstation ha avuto risultati poco impressionanti, non riuscendo a classificarsi nella Top 30. \"40 Winks\" ha ricevuto successivamente un voto sufficiente da GameRankings: 66,12%."}
{"id": "3882806", "revid": "113661031", "url": "https://it.wikipedia.org/wiki?curid=3882806", "title": "Episodi di Fish Hooks - Vita da pesci (seconda stagione)", "text": "La seconda stagione di Fish Hooks - Vita da pesci viene trasmessa su Disney Channel il 4 novembre 2011. In Italia \u00e8 stata trasmessa un'anteprima della serie l'11 febbraio 2012, mentre la regolare messa in onda \u00e8 cominciata il 19 febbraio 2012 su Disney Channel Italia. Gli ultimi cinque episodi non sono mai stati trasmessi, salvo poi essere pubblicati su Disney+ nel 2020. In chiaro la serie \u00e8 stata mandata in onda su Rai 2 a partire da novembre 2012."}
{"id": "3882808", "revid": "132266", "url": "https://it.wikipedia.org/wiki?curid=3882808", "title": "Contratto Collettivo Nazionale di Lavoro", "text": ""}
{"id": "3882810", "revid": "3115", "url": "https://it.wikipedia.org/wiki?curid=3882810", "title": "Accademia dei Pellegrini", "text": "Col nome di Accademia dei Pellegrini sono note diverse accademie letterarie sorte in diverse parti d'Italia, e segnatamente a Venezia (fondata nella met\u00e0 del XVI secolo), Roma (fondata nel 1694), Trani (fondata nella met\u00e0 del XVII secolo), Parma (notizie met\u00e0 XVI secolo).\nL'Accademia dei Pellegrini di Venezia.\nAnche conosciuta come \"Accademia dei Peregrini\" e \"Academia Peregrina\", fu fondata verso la met\u00e0 del XVI secolo (forse proprio nel 1550 o nel 1553) e aveva lo scopo di sostenere i letterati indigenti. In alcuni periodi dell'anno gli affiliati si riunivano anche presso i giardini di Murano per tenere i loro incontri. Tra i fondatori vi fu Anton Francesco Doni e tra gli affiliati Enea Vico e Francesco Marcolini.\nL'Accademia dei Pellegrini di Roma.\nFu fondata nel 1694 da appartenenti all'Accademia degli Infecondi.\nL'Accademia dei Pellegrini di Trani.\nFondata a met\u00e0 del XVII secolo, a questo sodalizio si deve la nascita del primo teatro di Trani nel 1722."}
{"id": "3882812", "revid": "61051", "url": "https://it.wikipedia.org/wiki?curid=3882812", "title": "Aereo ambulanza", "text": ""}
{"id": "3882813", "revid": "686936", "url": "https://it.wikipedia.org/wiki?curid=3882813", "title": "Marcell Dareus", "text": "Carriera universitaria.\nAl college, Dareus ha giocato a football alla Universit\u00e0 dell'University of Alabama, nel ruolo di defensive end nella difesa 3-4 dei Crimson Tide. Ha guidato la Southeastern Conference in sack nella stagione 2009 ed \u00e8 stato nominato MVP difensivo del BCS National Championship Game 2010\nCarriera professionistica.\nBuffalo Bills.\nAl draft NFL 2011, Dareus fu selezionato come 3 scelta assoluta dai Bills, scegliendo il numero di maglia 99. Il 29 luglio 2011 firm\u00f2 un contratto di 4 anni per un totale di 20,4 milioni di dollari. Il debutto nella NFL avvenne l'11 settembre 2011 a Kansas City contro i Chiefs. Nella sua stagione da rookie disput\u00f2 come titolare in tutte le 16 gare della stagione regolare dei Bills, facendo registrare 5,5 sack, il massimo per un esordiente dei Bills dai tempi di Aaron Schobel, malgrado abbia sofferto di infortuni alla spalla e alla mano durante l'annata.\nNella sua seconda stagione, Dareus mise a segno altre 5,5 sack, oltre a 39 tackle e 6 passaggi deviati.\nNella settimana 4 della stagione 2013, Dareus mise a segno due sack su Joe Flacco, contribuendo alla vittoria sui Baltimore Ravens. La sua stagione si concluse con i nuovi primati in carriera di tackle (71), sack (7,5) e fumble forzati (1), venendo convocato per il suo primo Pro Bowl al posto dell'infortunato Justin Smith dei San Francisco 49ers. Fu inoltre votato al 62\u00ba posto nella NFL Top 100 dai suoi colleghi.\nNella settimana 5 del 2014, Dareus fece registrare un nuovo primato personale, mettendo a segno 3 sack su Matthew Stafford, nella vittoria in rimonta sui Lions, oltre a nove tackle e un fumble forzato che gli valsero il premio di miglior difensore della AFC della settimana. A fine stagione fu convocato per il secondo Pro Bowl in carriera e inserito nel First-team All-Pro. Inoltre fu classificato al 53\u00ba posto nella NFL Top 100.\nIl 21 maggio 2015, Dareus fu sospeso per la prima gara della stagione per abuso di sostanze dopanti. Il 10 settembre firm\u00f2 un rinnovo contrattuale di sei anni del valore di 100 milioni di dollari. Il 16 agosto 2016 fu nuovamente sospeso per quattro partite per avere fallito un test antidoping.\nJacksonville Jaguars.\nIl 27 ottobre 2017, Dareus fu scambiato con i Jacksonville Jaguars per una scelta del sesto giro del Draft 2018."}
{"id": "3882814", "revid": "484362", "url": "https://it.wikipedia.org/wiki?curid=3882814", "title": "Televisiva", "text": ""}
{"id": "3882815", "revid": "767487", "url": "https://it.wikipedia.org/wiki?curid=3882815", "title": "Cecca", "text": "Biografia.\n\u00c8 conosciuto e citato nelle Vite del Vasari come architetto e ingegnere impiegato spesso dalla Signoria di Firenze in tempo di pace per migliorare le fortificazioni cittadine. Tra le macchine da guerra sviluppate dal Cecca sono ricordate dal Vasari in particolare le scale per salire sulle mura delle citt\u00e0, gli arieti in grado di rompere le mura e le difese per i soldati. Personalit\u00e0 dall'ingegno affine a quello del pi\u00f9 giovane Leonardo da Vinci il Cecca metteva inoltre a disposizione la sua inventiva per la realizzazione di meccanismi impiegati nelle feste religiose della citt\u00e0 nella tradizione di quelli precedenti di Filippo Brunelleschi. In tali \"apparati\" si potevano ammirare delle versioni meccanizzate di cherubini che venivano animate sopra nuvole di bambagia fino ad omaggiare un simulacro di Cristo. \nIl 17 aprile 1488 la Repubblica fiorentina lo nomim\u00f2 con il Francione architetto militare con una provvigione mensile di 6 fiorini.\nIl Cecca mor\u00ec appena quarantenne trafitto dalla freccia di una balestra sul campo di battaglia dove stava assistendo con le sue invenzioni l'esercito fiorentino."}
{"id": "3882816", "revid": "80598", "url": "https://it.wikipedia.org/wiki?curid=3882816", "title": "Enzo Micocci", "text": ""}
{"id": "3882820", "revid": "729019", "url": "https://it.wikipedia.org/wiki?curid=3882820", "title": "Type 2 Ho-I", "text": "Il Type 2 Ho-I \u00e8 stato un mezzo corazzato costruito dall'Impero giapponese nella prima met\u00e0 della seconda guerra mondiale per adempiere a missioni di supporto ravvicinato ai soldati. Solo una piccola serie di mezzi fu completata e nessuno di questi ebbe mai modo di scendere operativamente in campo.\nStoria.\nSviluppo.\nAlla fine degli anni trenta l'esercito imperiale nipponico s'avvide che nella sua arma corazzata mancava un vero e proprio carro d'accompagnamento, visto che carro medio standard, il Type 97 Chi-Ha, stava evolvendosi in un mezzo specifico per il contrasto dei corazzati e l'arma prevista non sarebbe stata molto efficace nel fornire supporto alle truppe con proietti HE (\"High Explosive\"). I progettisti ricevettero le specifiche per un carro da appoggio fanteria e decisero di assumere lo stesso Type 97 come piattaforma per estrapolarne un mezzo del genere: sullo scafo di un Type 97 modificato all'uopo venne installato un cannone da montagna Type 41 da 75\u00a0mm, ma le prove evidenziarono che questa artiglieria mal si adattava alla base semovente. Nell'aprile del 1941 l'armamento fu sostituito da un cannone pari calibro Type 99 e il prototipo cos\u00ec ottenuto fu accettato con la designazione \"Type 2 Ho-I\".\nProduzione.\nDiversamente dal modello guida, fu pianificato di fabbricare i Type 2 sullo scafo del blindato medio Type 1 Chi-He, un progetto portato a termine verso la fine del 1941 e decisamente pi\u00f9 avanzato di quello del Type 97. La produzione fu demandata alla Mitsubishi e all'arsenale dell'esercito di Sagamihara: tra il 1944 e il 1945 furono costruiti soltanto tra i 30 e i 33 esemplari. Una fonte attesta che furono consegnati 30 veicoli e un'altra, che conferma questo dato, riporta ciononostante che la produzione sarebbe iniziata nel 1942.\nImpiego.\nA partire dal 1943 l'esercito riorganizz\u00f2 la struttura dei propri reparti corazzati, inserendo in ogni reggimento carri una quinta compagnia dalla forza nominale di 10 Type 2 Ho-I: uno era assegnato al quartier generale della compagnia (assieme a due carri leggeri), gli altri erano suddivisi in tre plotoni. A causa dell'irrisorio numero di Type 2 disponibili, quasi tutti i reggimenti li dovettero sostituire con i datati Type 97 Chi-Ha.\nLa totalit\u00e0 degli esemplari prodotti venne tenuta in riserva in Giappone poich\u00e9 il Gran Quartier Generale imperiale era al corrente che gli Stati Uniti stavano programmando l'invasione del paese: tuttavia il conflitto fin\u00ec nell'agosto 1945, prima che il grande attacco anfibio si potesse attuare, e cos\u00ec nessuno dei trenta Type 2 Ho-I fu utilizzato in battaglia.\nCaratteristiche.\nIl Type 2 Ho-I era formato dallo scafo del carro medio Type 1 e da una torretta ruotabile manualmente per 360\u00b0 di nuova concezione. La base semovente presentava una corazzatura meglio disegnata, pi\u00f9 spessa e in gran parte ottenuta mediante saldatura rispetto a quella rivettata del Type 97: sul frontale le protezioni arrivavano a 50\u00a0mm, i fianchi misuravano 25\u00a0mm e il retro 20\u00a0mm; il valore minimo delle corazze era di 12\u00a0mm. L'apparato di moto sistemato nel vano posteriore, d'ideazione abbastanza recente, era un Mitsubishi diesel Type 100 da 12 cilindri a V con alesaggio di 120\u00a0mm e corsa pari a 160\u00a0mm; la potenza sviluppata arrivava a 240\u00a0hp a 2.400 giri al minuto e la cilindrata a 21,7 litri. L'albero motore lo collegava alla trasmissione e al cambio anteriori, con quattro marce avanti e una retromarcia; esso era ingranato alla ruota motrice a doppia corona dentata, sempre anteriore. Infatti la meccanica originale non aveva subito modifiche, poich\u00e9 la sua affidabilit\u00e0 era gi\u00e0 stata provata negli anni precedenti: le doppie ruote d'appoggio erano sei e quelle centrali erano accoppiate tramite due carrelli, nel retro era imperniata la doppia ruota di rinvio e i rulli superiori reggicingolo erano tre (quello centrale singolo, i due esterni doppi). Le sospensioni erano a bracci oscillanti longitudinali, uno per ciascuno dei carrelli e delle due ruote portanti indipendenti: quelli centrali erano vincolati alle estremit\u00e0 di una molla elicoidale montata in parallelo al terreno; quelli esterni erano dotati ognuno di una molla elicoidale poggiante sui bracci interni.\nAll'interno dello scafo, a destra, si trovava la postazione del pilota, la cui guida avveniva con l'uso di due leve direzionali da impiegare di concerto alla frizione e al freno. A sinistra sedeva un mitragliere addetto a una Type 97 da 7,7\u00a0mm su affusto a sfera e rifornita da oltre cartucce. La torretta a pianta esagonale, sede del comandante, del cannoniere e del caricatore, ospitava l'armamento principale, un cannone Type 99 da 75\u00a0mm lungo 23 calibri (L/23) la cui velocit\u00e0 alla volata arrivava a 445\u00a0m/s: i proiettili esplosivi utilizzati pesavano 6,6 chili. In seguito, i giapponesi produssero proietti perforanti per impiegare il Type 2 quale cacciacarri, avvantaggiato in tale compito grazie alla torretta ruotabile.\nNon si sa di preciso quanto pesasse il veicolo, poich\u00e9 le fonti sono in disaccordo indicando quando 15,4 tonnellate, quando cifre oscillanti tra le 15,4 e le 16,7 tonnellate, o ancora 16,1 tonnellate. Grazie al serbatoio capace di 235 litri di gasolio e al peso relativamente moderato, il Type 2 Ho-I poteva raggiungere su strada i 44\u00a0km/h e godeva di un'autonomia operativa pari a 210 chilometri; era altres\u00ec in grado di superare fossati larghi fino 2,50 metri, riusciva a sormontare ostacoli alti 0,90 metri e a guadare 1 metro d'acqua. Una fonte attesta invece che il raggio operativo massimo non superasse i 100 chilometri."}
{"id": "3882821", "revid": "287204", "url": "https://it.wikipedia.org/wiki?curid=3882821", "title": "Gr\u00e0nico", "text": ""}
{"id": "3882822", "revid": "287204", "url": "https://it.wikipedia.org/wiki?curid=3882822", "title": "Biga \u00c7ay\u0131", "text": ""}
{"id": "3882823", "revid": "287204", "url": "https://it.wikipedia.org/wiki?curid=3882823", "title": "Kocaba\u015f", "text": ""}
{"id": "3882825", "revid": "287204", "url": "https://it.wikipedia.org/wiki?curid=3882825", "title": "Gramnos", "text": ""}
{"id": "3882826", "revid": "287204", "url": "https://it.wikipedia.org/wiki?curid=3882826", "title": "Gramnnos", "text": ""}
{"id": "3882827", "revid": "287204", "url": "https://it.wikipedia.org/wiki?curid=3882827", "title": "Mela verde Granny Ramsey Smith", "text": ""}
{"id": "3882832", "revid": "124808", "url": "https://it.wikipedia.org/wiki?curid=3882832", "title": "Jungle Jack", "text": ""}
{"id": "3882833", "revid": "986213", "url": "https://it.wikipedia.org/wiki?curid=3882833", "title": "Jacques L\u00e9opold de La Tour d'Auvergne", "text": "Biografia.\nInfanzia.\nIl maggiore e l'unico sopravvissuto di quattro figli maschi, nacque dal Principe e dalla Principessa di Turenne nel 1746. Dal 1771, Jacques L\u00e9opold fu denominato Principe di Turenne, in quanto erede del Ducato di Bouillon. \nUn suo cugino di primo grado fu Henri Louis de Rohan, lo scandaloso \"Prince de Gu\u00e9m\u00e9n\u00e9\"\nMatrimonio.\nSpos\u00f2 Edvige d'Assia-Rotenburg, nipote di Ernesto Leopoldo d'Assia-Rotenburg ed Eleonora di L\u00f6wenstein-Wertheim-Rochefort. La coppia si spos\u00f2 a Carlsburg il 17 luglio 1766 ma non ebbe figli.\nAscesa e Rivoluzione francese.\nVisse in Navarra prima della rivoluzione e succedette a suo padre nel 1792. Durante il crollo dell'\"Ancien R\u00e9gime\", il ducato di Bouillon gli fu portato via nel 1794 e inglobato alla Francia nell'ottobre 1795. Durante la rivoluzione fu noto come \"citoyen L\u00e9opold La Tour d'Auvergne\". Tuttavia, nel 1800, recuper\u00f2 il ducato, ma fu costretto a pagare debiti per una somma di 3 milioni di \"livres\". \nI Principi di Gu\u00e9m\u00e9n\u00e9 oggi rivendicano il Ducato di Bouillon come proprio dovuto al matrimonio tra Marie Louise (sua zia) e Jules de Rohan, Principe di Gu\u00e9m\u00e9n\u00e9. Non si conoscono altri discendenti."}
{"id": "3882835", "revid": "287204", "url": "https://it.wikipedia.org/wiki?curid=3882835", "title": "Corpi proteici", "text": ""}
{"id": "3882836", "revid": "287204", "url": "https://it.wikipedia.org/wiki?curid=3882836", "title": "Cromopessia", "text": ""}
{"id": "3882838", "revid": "287204", "url": "https://it.wikipedia.org/wiki?curid=3882838", "title": "Graouli", "text": ""}
{"id": "3882839", "revid": "287204", "url": "https://it.wikipedia.org/wiki?curid=3882839", "title": "Graouilly", "text": ""}
{"id": "3882840", "revid": "287204", "url": "https://it.wikipedia.org/wiki?curid=3882840", "title": "Graouilli", "text": ""}
{"id": "3882841", "revid": "287204", "url": "https://it.wikipedia.org/wiki?curid=3882841", "title": "Grass Valley Group", "text": ""}
{"id": "3882843", "revid": "287204", "url": "https://it.wikipedia.org/wiki?curid=3882843", "title": "Porto Clementino", "text": ""}
{"id": "3882844", "revid": "287204", "url": "https://it.wikipedia.org/wiki?curid=3882844", "title": "Gravad lax", "text": ""}
{"id": "3882845", "revid": "287204", "url": "https://it.wikipedia.org/wiki?curid=3882845", "title": "Gravet laks", "text": ""}
{"id": "3882846", "revid": "287204", "url": "https://it.wikipedia.org/wiki?curid=3882846", "title": "Gravlaks", "text": ""}
{"id": "3882847", "revid": "287204", "url": "https://it.wikipedia.org/wiki?curid=3882847", "title": "Golden Shield Project", "text": ""}
{"id": "3882848", "revid": "287204", "url": "https://it.wikipedia.org/wiki?curid=3882848", "title": "Houston-Sugar Land-Baytown", "text": ""}
{"id": "3882849", "revid": "287204", "url": "https://it.wikipedia.org/wiki?curid=3882849", "title": "Pontici", "text": ""}
{"id": "3882850", "revid": "287204", "url": "https://it.wikipedia.org/wiki?curid=3882850", "title": "Greci del Mar Nero", "text": ""}
{"id": "3882851", "revid": "287204", "url": "https://it.wikipedia.org/wiki?curid=3882851", "title": "Dialetti greci di nord-ovest", "text": ""}
{"id": "3882852", "revid": "287204", "url": "https://it.wikipedia.org/wiki?curid=3882852", "title": "Confinari", "text": ""}
{"id": "3882853", "revid": "287204", "url": "https://it.wikipedia.org/wiki?curid=3882853", "title": "World of Greyhawk", "text": ""}
{"id": "3882854", "revid": "287204", "url": "https://it.wikipedia.org/wiki?curid=3882854", "title": "Graylisting", "text": ""}
{"id": "3882856", "revid": "287204", "url": "https://it.wikipedia.org/wiki?curid=3882856", "title": "Greystone Psychiatric Park", "text": ""}
{"id": "3882857", "revid": "287204", "url": "https://it.wikipedia.org/wiki?curid=3882857", "title": "Greystone Psychiatric Hospital", "text": ""}
{"id": "3882858", "revid": "486946", "url": "https://it.wikipedia.org/wiki?curid=3882858", "title": "Alieni di razza Alfa", "text": ""}
{"id": "3882859", "revid": "486946", "url": "https://it.wikipedia.org/wiki?curid=3882859", "title": "Reticuliani", "text": ""}
{"id": "3882860", "revid": "287204", "url": "https://it.wikipedia.org/wiki?curid=3882860", "title": "Leardo", "text": ""}
{"id": "3882861", "revid": "287204", "url": "https://it.wikipedia.org/wiki?curid=3882861", "title": "Grilet", "text": ""}
{"id": "3882862", "revid": "486946", "url": "https://it.wikipedia.org/wiki?curid=3882862", "title": "Grunnegs", "text": ""}
{"id": "3882863", "revid": "486946", "url": "https://it.wikipedia.org/wiki?curid=3882863", "title": "Gr\u00f6nnegs", "text": ""}
{"id": "3882864", "revid": "287204", "url": "https://it.wikipedia.org/wiki?curid=3882864", "title": "Groppo dei venti", "text": ""}
{"id": "3882865", "revid": "287204", "url": "https://it.wikipedia.org/wiki?curid=3882865", "title": "Atsina", "text": ""}
{"id": "3882866", "revid": "287204", "url": "https://it.wikipedia.org/wiki?curid=3882866", "title": "Grotta della Dragumara", "text": ""}
{"id": "3882867", "revid": "287204", "url": "https://it.wikipedia.org/wiki?curid=3882867", "title": "Grotte Qizil", "text": ""}
{"id": "3882868", "revid": "599013", "url": "https://it.wikipedia.org/wiki?curid=3882868", "title": "Cortez Kennedy", "text": " Fu introdotto nella Pro Football Hall of Fame nel 2012.\nCarriera professionistica.\nDopo avere vinto due campionati NCAA al college con i Miami Hurricanes, Kennedy fu scelto come terzo assoluto nel draft NFL 1990 dai Seattle Seahawks e firm\u00f2 due giorni prima dell'inizio della stagione. Nel 1991, Cortez ottenne la sua prima convocazione nel Pro Bowl Nel 1992, dopo aver messo a segno 14 sack, ricevette il premio di miglior difensore dell'anno dall'Associated Press malgrado il pessimo record dei Seahawks di 2-14. Fu inserito nella prima formazione ideale della stagione per tre volte e nella seconda per due volte.\nKennedy gioc\u00f2 la sua ultima partita nella stagione 2000. In 167 gare con Seattle, fece registrare 668 tackle, 58 sack e 3 intercetti. Cortez annunci\u00f2 il suo ritiro nell'agosto 2002 dopo essere stato in panchina per l'intera stagione 2001. Malgrado l'avere ricevuto diverse offerte dalle altre squadre, espresse il desiderio di finire la carriera a Seattle. Kennedy \u00e8 considerato uno dei migliori giocatori nel ruolo di defensive tackle ad aver mai militato nella NFL. Fu semifinalista per essere indotto nella Pro Football Hall of Fame nel 2008, finalista nel 2009 e 2011, venendo infine introdotto nella classe del 2012.\nNell'intervallo della gara della settimana 6 della stagione 2012 tra Seahawks e New England Patriots, la squadra ritir\u00f2 il suo numero 96, inoltre il Concilio della Citt\u00e0 di Seattle ha dichiarato il 14 ottobre \"Cortez Kennedy Day\".\nMorte.\nKennedy si spense il 23 maggio 2017 a Orlando in Florida, all'et\u00e0 di 48 anni. Secondo la polizia, era solo quando mor\u00ec. \nNei giorni precedenti alla sua morte, Kennedy era stato ricoverato in ospedale per sintomi quali insufficienza cardiaca, gonfiore alle gambe e vertigini."}
{"id": "3882869", "revid": "466539", "url": "https://it.wikipedia.org/wiki?curid=3882869", "title": "Emiliano di Trevi", "text": "Agiografia.\nLe sue vicende ci sono note attraverso la \"Passio Sancti Miliani\". Giunse a Spoleto dall'Armenia alla fine del III secolo. Fu consacrato vescovo da papa Marcellino e inviato a Trevi. Sotto l'imperatore Diocleziano fu sottoposto a innumerevoli supplizi inflittigli per indurlo ad abiurare e infine fu messo a morte il 28 gennaio del 304 insieme a tre suoi compagni. Fu decapitato a tre chilometri da Trevi, in localit\u00e0 Bovara, zona sacra per i pagani, legato ad una pianta di olivo (l'albero monumentale sarebbe ancora esistente).\nCulto.\nLa festa, celebrata da tempi remoti, in antico era molto pi\u00f9 solenne, contornata da numerose manifestazioni sacre e profane, venendo a cadere agli inizi del carnevale. La cerimonia pi\u00f9 significativa \u00e8 la straordinaria processione notturna, detta \"dell'Illuminata\", la sera della vigilia (27 gennaio).\nOggi \u00e8 patrono di Trevi, di cui fu il primo vescovo, e gli \u00e8 stato consacrato il locale duomo. Le reliquie furono forse trafugate nel Medioevo, per cui ne era andata persa la memoria; vennero rinvenute nel 1660 durante restauri nel duomo di Spoleto, dove sono tuttora conservate.\nOltre che a Trevi, sant'Emiliano \u00e8 venerato a Ripa di Perugia ove si celebra la festa nella domenica pi\u00f9 prossima al 28 gennaio."}
{"id": "3882870", "revid": "899609", "url": "https://it.wikipedia.org/wiki?curid=3882870", "title": "Principato di Gr\u00fcbenhagen", "text": ""}
{"id": "3882871", "revid": "899609", "url": "https://it.wikipedia.org/wiki?curid=3882871", "title": "Brunswick-Gr\u00fcbenhagen", "text": ""}
{"id": "3882872", "revid": "105166999", "url": "https://it.wikipedia.org/wiki?curid=3882872", "title": "Appendiabiti", "text": ""}
{"id": "3882874", "revid": "287204", "url": "https://it.wikipedia.org/wiki?curid=3882874", "title": "Grundrisse der Kritik der politischen \u00d6konomie", "text": ""}
{"id": "3882875", "revid": "149466", "url": "https://it.wikipedia.org/wiki?curid=3882875", "title": "Sant'Emiliano di Trevi", "text": ""}
{"id": "3882876", "revid": "287204", "url": "https://it.wikipedia.org/wiki?curid=3882876", "title": "Foresta di Grunewald", "text": ""}
{"id": "3882877", "revid": "729019", "url": "https://it.wikipedia.org/wiki?curid=3882877", "title": "Type 1 Chi-He", "text": "Il Type 1 Chi-He \u00e8 stato un carro armato medio studiato e prodotto dall'Impero giapponese durante la prima met\u00e0 degli anni quaranta per rimpiazzare l'obsoleto Type 97 Chi-Ha: tuttavia quest'ultimo mezzo continu\u00f2 a essere utilizzato in grandi quantit\u00e0 e il meglio equipaggiato Type 1, costruito in piccola serie, fu tenuto in riserva sulle isole metropolitane.\nStoria.\nSviluppo.\nPoco dopo l'inizio della seconda guerra mondiale l'esercito imperiale giapponese schierava quale principale carro armato medio il Type 97 Chi-Ha, un progetto vecchio oltre tre anni che, sebbene ancora efficace contro le male equipaggiate forze cinesi sia nazionaliste che comuniste, si era dimostrato tuttavia incapace di reggere il confronto contro altri mezzi blindati durante la battaglia di Khalkhin Gol, combattuta contro i sovietici nell'estate del 1939: in particolare del Type 97 si criticarono la corazzatura inferiore ai 30\u00a0mm di spessore e la pochezza del cannone da 57\u00a0mm contro bersagli protetti. Tra il 1939 e il 1940 iniziarono dunque gli studi per un nuovo carro armato medio, basato sul Type 97; i lavori furono inoltre influenzati dai primi combattimenti sostenuti nel teatro del Pacifico, aperto nel dicembre 1941, e dall'incontro con le armi anticarro degli Alleati. Prima della fine dell'anno venne completato un prototipo che dopo alcuni collaudi venne accettato dai vertici dell'esercito sotto il nome \"Type 1 Chi-He\".\nProduzione.\nLa fabbricazione del carro non ebbe per\u00f2 immediatamente inizio perch\u00e9 dapprima il Gran Quartier Generale imperiale non sent\u00ec la necessit\u00e0 di schierare un nuovo mezzo corazzato; quando poi venne data l'autorizzazione si dovettero riconvertire gli impianti e gli stabilimenti si scontrarono con le alte priorit\u00e0 assegnate alla produzione di velivoli, mentre l'interesse nutrito dai vertici dell'esercito continuavano a essere tiepidi; Alla fine la costruzione del Type 1 ebbe inizio nel 1943 da parte della Mitsubishi e dell'arsenale di Sagamihara, concludendosi gi\u00e0 nel 1944 con un totale di 170 unit\u00e0. Un'altra fonte riporta invece che furono consegnati 587 esemplari assieme ad abbondanti quantit\u00e0 di torrette, che per lo pi\u00f9 vennero assegnate ai Type 97 Chi-Ha \"Shinhoto\".\nImpiego.\nNessun carro armato Type 1 fu adoperato attivamente in battaglia: l'intera serie rimase in Giappone per difenderlo da possibili e temuti sbarchi avversari, un destino che fu condiviso da numerosi progetti nipponici di ultima generazione. Altre fonti riportano che il Giappone riusc\u00ec a trasportare qualche esemplare nelle Filippine, precisamente alle forze corazzate di stanza a Leyte dipendenti dalla 2\u00aa divisione carri, con le quali i Type 1 tentarono di respingere gli invasori.\nCaratteristiche.\nIl Type 1 Chi-He era stato costruito attorno uno scafo simile a quello del carro medio Type 97 ma dalle linee pi\u00f9 pulite e razionali, che evitavano le geometrie atte a divenire \"trappole per proiettili\". La corazzatura era del pari migliorata, sia perch\u00e9 ottenuta in larga parte mediante saldatura, sia riguardo allo spessore: il frontale di scafo misurava 50\u00a0mm, i fianchi 25\u00a0mm e il retro arrivava a 20\u00a0mm. Lo spessore minimo di 10\u00a0mm era riscontrabile sul fondo. Un secondo elemento innovativo risiedeva nell'apparato propulsore, che sebbene sempre diesel e sistemato nel vano posteriore dello scafo, era stato cambiato con un Mitsubishi Type 100 con cilindrata di 21,7 litri e da 12 cilindri a V, ognuno con alesaggio di 120\u00a0mm e corsa di 160\u00a0mm; questo motore erogava 240\u00a0hp a 2.000 giri al minuto ed era collegato a una trasmissione anteriore dotata di cambio con quattro marce avanti e una retromarcia. Il serbatoio conteneva 235 litri di gasolio. Nello scafo si trovava la postazione di due membri dell'equipaggio: a destra sedeva il pilota, che per la guida del veicolo si avvaleva del tipico sistema dell'epoca composto da due leve direzionali, da usarsi di concerto con la frizione e il freno. Alla sua destra vi era il sedile per un mitragliere, addetto all'utilizzo di una Type 97 da 7,7\u00a0mm inserita in un supporto a sfera.\nAltra miglioria consisteva nella torretta di nuova progettazione, che pi\u00f9 spaziosa di quella montata sul Type 97 accoglieva al suo interno il comandante, il cannoniere e un caricatore, permettendo cos\u00ec al capocarro di concentrarsi esclusivamente sulle sue mansioni. Essa era fornita di piastre spesse 25\u00a0mm su tutti i lati e sul tetto, mentre il mantelletto misurava 40\u00a0mm. Il cannone installatovi era un Type 1 da 47\u00a0mm lungo 48 calibri (L/48), con una velocit\u00e0 alla bocca dei proietti (ognuno pesante 1,5 chili) pari a 810\u00a0m/s: era capace di penetrare una piastra verticale spessa 55\u00a0mm da 100 metri, spessa 40\u00a0mm da 500 metri oppure spessa 30\u00a0mm da 1.000 metri. L'alzo, che andava da -15\u00b0 a +20\u00b0, e il brandeggio, pari a 20\u00b0 indipendentemente dalla rotazione della torre, erano effettuati dal cannoniere mediante un dispositivo manuale; nei carri precedenti infatti egli doveva fisicamente spingere o alzare con la spalla un apposito sostegno agganciato alla culatta. Il Type 1 era dunque un cannone ben pi\u00f9 efficace di altre bocche da fuoco, anche se non garantiva un successo scontato contro la corazzatura dell'M4 Sherman statunitense. In ultimo era disponibile una seconda Type 97 da 7,7\u00a0mm che per\u00f2 non era coassiale, bens\u00ec faceva fuoco dalla piastra posteriore della torretta. Da notare, infine, che l'equipaggio poteva avvalersi di una radio di serie, apparecchiatura che fino ad allora era stata saltuaria sui carri armati giapponesi.\nL'unico aspetto che venne traslato dal Type 97 senza aggiunte o radicali modifiche fu il treno di rotolamento, che per lato era formato da sei doppie ruote portanti, da due doppi rulli superiori e uno singolo, da una doppia ruota motrice anteriore e da una doppia di rinvio imperniata nel retro. Le sospensioni a bracci oscillanti longitudinali, vincolate ai due carrelli che accoppiavano le ruote centrali e alle ruote esterne indipendenti, erano collegate a una grossa molle elicoidale montata orizzontalmente e a due altre pi\u00f9 piccole e inclinate: tale tipo di tecnica convertiva gli urti o le scosse della marcia in moti orizzontali che potevano essere assorbiti dalle molle. Furono mantenuti, inoltre, anche i cingoli larghi 305\u00a0mm, composti da 97 maglie con una guida a dente centrale.\nCon un peso complessivo di 17,2 tonnellate il Type 1 Chi-He raggiungeva una velocit\u00e0 massima di 44\u00a0km/h su strada asfaltata e un'autonomia massima di 210 chilometri; capace di gestire pendenze fino a 34\u00b0, poteva superare i guadi profondi fino a 1 metro, fossati larghi non oltre i 2,50 metri e sormontare ostacoli alti 0,90 metri anche grazie alla luce libera (distanza tra fondo dello scafo e terreno) di 42\u00a0cm.\nVarianti.\nSulla base del Type 1 Chi-He, nel 1943 venne concepito il carro medio Type 3 Chi-Nu; lo scafo fu invece ripreso e modificato per il carro anfibio Type 3 Ka-Chi.\nDel carro venne progettata anche una variante antiaerea, equipaggiata con un cannone da 37\u00a0mm: designata come \"Type 1 Ta-Ha\", non ne fu prodotto neppure un modello guida e rimase allo stadio di proposta."}
{"id": "3882878", "revid": "287204", "url": "https://it.wikipedia.org/wiki?curid=3882878", "title": "Gruppo Bande a Cavallo Amhara", "text": ""}
{"id": "3882879", "revid": "287204", "url": "https://it.wikipedia.org/wiki?curid=3882879", "title": "Conferenza Bilderberg", "text": ""}
{"id": "3882880", "revid": "287204", "url": "https://it.wikipedia.org/wiki?curid=3882880", "title": "Club Bilderberg", "text": ""}
{"id": "3882881", "revid": "287204", "url": "https://it.wikipedia.org/wiki?curid=3882881", "title": "Laocoonte ed i suoi figli", "text": ""}
{"id": "3882885", "revid": "287204", "url": "https://it.wikipedia.org/wiki?curid=3882885", "title": "Gruppo 13", "text": ""}
{"id": "3882886", "revid": "287204", "url": "https://it.wikipedia.org/wiki?curid=3882886", "title": "Gruppo 15", "text": ""}
{"id": "3882887", "revid": "287204", "url": "https://it.wikipedia.org/wiki?curid=3882887", "title": "4-gruppo di Klein", "text": ""}
{"id": "3882888", "revid": "287204", "url": "https://it.wikipedia.org/wiki?curid=3882888", "title": "Gruppo di Predmost\u00ec", "text": ""}
{"id": "3882891", "revid": "287204", "url": "https://it.wikipedia.org/wiki?curid=3882891", "title": "Noblesse oblige (Punkreas)", "text": "Noblesse oblige \u00e8 il nono album del gruppo punk italiano Punkreas, pubblicato il 31 gennaio 2012 da Edel.\nCritica.\nIl disco risulta molto pi\u00f9 ironico, rispetto al cupo Futuro imperfetto, trattando vari temi con mordace e salace ironia, a partire dal titolo, \"Noblesse oblige\"."}
{"id": "3882894", "revid": "287204", "url": "https://it.wikipedia.org/wiki?curid=3882894", "title": "Visegr\u00e1d 4", "text": ""}
{"id": "3882895", "revid": "287204", "url": "https://it.wikipedia.org/wiki?curid=3882895", "title": "Vy\u0161ehradsk\u00e1 skupina", "text": ""}
{"id": "3882897", "revid": "287204", "url": "https://it.wikipedia.org/wiki?curid=3882897", "title": "Gruppo statico di continuit\u00e0", "text": ""}
{"id": "3882899", "revid": "287204", "url": "https://it.wikipedia.org/wiki?curid=3882899", "title": "Gruppo idrossilico", "text": ""}
{"id": "3882900", "revid": "287204", "url": "https://it.wikipedia.org/wiki?curid=3882900", "title": "Guanil ciclasi", "text": ""}
{"id": "3882901", "revid": "729019", "url": "https://it.wikipedia.org/wiki?curid=3882901", "title": "Battaglia di Famaill\u00e1", "text": "La battaglia di Famaill\u00e1 o di Monte Grande, avvenuta il 19 settembre 1841 nell'ambito delle guerre civili argentine, fu uno scontro bellico verificatosi nei pressi di Famaill\u00e1, nella provincia di Tucum\u00e1n (Argentina), tra l'esercito unitario di Juan Lavalle e un esercito federale, alla cui guida era stato posto il generale uruguaiano Manuel Oribe.\nLa battaglia segn\u00f2 la definitiva sconfitta della lunga campagna militare dell'esercito unitario di Juan Lavalle nell'interno dell'Argentina e rappresent\u00f2 un'importantissima vittoria da parte dei \"federales\", che videro in tal modo rafforzarsi il sistema politico di tipo federalista che si era instaurato nel Paese dopo la battaglia di Cepeda e difeso a Buenos Aires da Juan Manuel de Rosas.\nAntefatto.\nDopo aver fallito l'occupazione di Buenos Aires ed essere stato duramente sconfitto il 28 novembre 1840 nella battaglia di Quebracho Herrado, Juan Lavalle aveva cominciato, al comando di un migliaio di sopravvissuti, a ritirarsi verso nord, incalzato da Oribe, entrando nella provincia di C\u00f3rdoba per passare presto a quella di Tucum\u00e1n, dove intendeva ricongiungersi alle forze del generale Gregorio Ar\u00e1oz de Lamadrid. Nel frattempo invi\u00f2 a Mendoza una consistente divisione al comando del colonnello Villela per appoggiare una sollevazione di carattere unitario in quella citt\u00e0; la colonna fu tuttavia sorpresa e sbaragliata l'8 gennaio 1841 da una divisione nemica affidata da Oribe al generale \u00c1ngel Pacheco.\nLa fine del blocco navale francese intanto permise a Rosas di spedire rinforzi militari in qualunque punto del Paese; l'esercito unitario, invece, dopo l'episodio di San Cala, era ridotto a una serie di piccole divisioni costrette ad operare in modo separato sotto la minaccia di un nemico numericamente preponderante. Nelle circostanze in cui si trov\u00f2, a Lavalle non rimase che cercare di fomentare una serie di rivolte nelle province dell'interno, sfruttando il proprio prestigio; si diresse cos\u00ec a Catamarca, dove reincorpor\u00f2 i resti della divisione di Villela, per passare in seguito a La Rioja, con lo scopo di attirarvi anche Oribe e Pacheco e dare cos\u00ec il tempo a Lamadrid di approntare un nuovo esercito a Tucum\u00e1n.\nLavalle si impegn\u00f2 in una guerriglia nel territorio della provincia, evitando scontri diretti con forze numericamente superiori. Circondato alla fine da tre diverse spedizioni militari, guidate da Oribe, Pacheco e Aldao, si dovette alla fine ritirare verso Tucum\u00e1n. Dalla provincia era gi\u00e0 partito Lamadrid al comando di 3.000 uomini intenzionato a sollevare Cuyo.\nDopo l'allontanamento di Lamadrid si era dissolta una divisione di reclute che il delegato lasciato dal governatore, Marco Avellaneda, aveva tentato di formare; nella vicina Salta, inoltre, si era sollevata un'altra divisione posta a difesa del territorio. Arrivato a Tucum\u00e1n, Lavalle tent\u00f2 di passare a Salta ad organizzare nuove truppe, ma Oribe non gli diede il tempo: dopo aver mandato Pacheco ad intercettare Lamadrid il generale uruguaiano si era gettato all'inseguimento di Lavalle, deciso a sconfiggerlo definitivamente. Lavalle e Avellaneda tornarono verso sud quando il loro avversario aveva gi\u00e0 occupato a sua volta Tucum\u00e1n.\nLa battaglia.\nPur avendone avuto l'opportunit\u00e0, Oribe non attacc\u00f2 subito l'avversario, attendendo che il generale Eugenio Garz\u00f3n lo raggiungesse con un migliaio di uomini di fanteria; Lavalle non ne approfitt\u00f2, pur essendo al corrente della situazione del nemico.\nAggirando la capitale provinciale, Lavalle attravers\u00f2 il 18 settembre il fiume Famaill\u00e1 poco pi\u00f9 a monte dell'accampamento di Oribe e la mattina seguente occup\u00f2 la pianura compresa tra il fiume e i boschi di Monte Grande, disponendo le sue truppe in formazione di battaglia alle spalle del nemico. Oribe destin\u00f2 alla destra del suo schieramento i suoi migliori reparti di cavalleria, al centro la fanteria di Buenos Aires con tre pezzi di artiglieria e sulla destra la cavalleria proveniente da Santa Fe e da Santiago del Estero. Lavalle pose la sua migliore cavalleria sull'ala sinistra, la sparuta fanteria al centro e a destra la cavalleria proveniente da Tucum\u00e1n. Data la composizione dello schieramento, fu subito ovvio ai due generali che lo scontro si sarebbe risolto tra l'ala sinistra unitaria e la destra federale.\nIl cedimento dello squadrone \"Libertador\", composto da \"unitarios\" di Buenos Aires, permise alla destra liberale di circondare la sinistra nemica; Lavalle si gett\u00f2 personalmente alla carica, ma la cavalleria veterana fu dispersa dal nemico. Nel frattempo si era sbandata anche l'ala destra unitaria, lasciando campo aperto all'ala sinistra federale per sbaragliare la fanteria nemica e catturare i pezzi d'artiglieria. Il comandante dell'esercito unitario unitario scamp\u00f2 a stento alla cattura e riusc\u00ec ad allontanarsi con soli 500 uomini.\nConseguenze.\nAvellaneda fugg\u00ec verso nord, ma tradito da un suo ufficiale fu consegnato ad Oribe, che lo fece fucilare. Lavalle continu\u00f2 a fuggire con uno sparuto numero di sopravvissuti, inseguito da Oribe; l'8 ottobre arriv\u00f2 a San Salvador de Jujuy, dove decise di passare la notte. Fu trovato senza vita il mattino successivo, in circostanze che non furono mai del tutto chiarite; la morte fu attribuita ufficialmente al colpo di una pattuglia d'avanguardia federale passato attraverso la serratura di una porta.\nPochi giorni dopo la battaglia di Famaill\u00e1, il 24 settembre anche Lamadrid fu duramente sconfitto da Pacheco nella battaglia di Rodeo del Medio, costringendo i sopravvissuti ad una drammatica fuga in Cile attraverso le Ande, nella quale la met\u00e0 di loro mor\u00ec di freddo.\nLe battaglie di Famaill\u00e1 e di Rodeo del Medio sancirono la definitiva sconfitta degli \"unitarios\" in Argentina e assicurarono per altri dieci anni il potere al sistema politico federale che trov\u00f2 in Rosas il suo strenuo difensore."}
{"id": "3882902", "revid": "287204", "url": "https://it.wikipedia.org/wiki?curid=3882902", "title": "Acido 5'-guanidilico", "text": ""}
{"id": "3882903", "revid": "287204", "url": "https://it.wikipedia.org/wiki?curid=3882903", "title": "Acido guanidilico", "text": ""}
{"id": "3882904", "revid": "287204", "url": "https://it.wikipedia.org/wiki?curid=3882904", "title": "9-\u03b2-D-ribofuranosilguanina-5'-trifosfato", "text": ""}
{"id": "3882905", "revid": "287204", "url": "https://it.wikipedia.org/wiki?curid=3882905", "title": "9-\u03b2-D-ribofuranosil-2-amino-6-oxo-purina-5'-trifosfato", "text": ""}
{"id": "3882906", "revid": "124808", "url": "https://it.wikipedia.org/wiki?curid=3882906", "title": "Jungledyret", "text": ""}
{"id": "3882911", "revid": "124808", "url": "https://it.wikipedia.org/wiki?curid=3882911", "title": "Jungledyret Hugo", "text": ""}
{"id": "3882912", "revid": "287204", "url": "https://it.wikipedia.org/wiki?curid=3882912", "title": "Ng\u00e4be", "text": ""}
{"id": "3882913", "revid": "287204", "url": "https://it.wikipedia.org/wiki?curid=3882913", "title": "Guberniia", "text": ""}
{"id": "3882915", "revid": "486946", "url": "https://it.wikipedia.org/wiki?curid=3882915", "title": "Guern\u00e9siais", "text": ""}
{"id": "3882916", "revid": "486946", "url": "https://it.wikipedia.org/wiki?curid=3882916", "title": "Dg\u00e8rn\u00e9siais", "text": ""}
{"id": "3882917", "revid": "287204", "url": "https://it.wikipedia.org/wiki?curid=3882917", "title": "Guerra Gurkha", "text": ""}
{"id": "3882929", "revid": "729019", "url": "https://it.wikipedia.org/wiki?curid=3882929", "title": "Type 3 Ka-Chi", "text": "Il Type 3 Ka-Chi \u00e8 stato un carro armato anfibio progettato dall'Impero giapponese nel 1943 e utilizzato dalla marina imperiale durante la seconda guerra mondiale. Era un'evoluzione del precedente Type 2 Ka-Mi ma, al contrario di questo, era basato sul carro armato medio Type 1 Chi-He e non su quello leggero Type 95 Ha-Go; ne eredit\u00f2 lo schema della corazzatura e l'armamento, un cannone Type 1 da 47\u00a0mm.\nIl Type 3 fu fabbricato in appena diciannove esemplari. Le poche fonti a disposizione non affermano con chiarezza se fu o meno adoperato in battaglia o in altre operazioni, come il rifornimento delle guarnigioni rimaste isolate nelle distese dell'Oceano Pacifico.\nStoria.\nSviluppo.\nAll'inizio del 1943 la marina imperiale nipponica, positivamente colpita dal successo raggiunto dal carro armato anfibio del Type 2 Ka-Mi, contatt\u00f2 la Mitsubishi per la progettazione di un veicolo altrettanto valido dal punto di vista tecnico, ma con maggior potenza di fuoco e protezioni pi\u00f9 spesse. Perci\u00f2 si inizi\u00f2 a modificare lo scafo del Type 1 Chi-He, un carro armato medio gi\u00e0 pronto per la fabbricazione di massa e candidato successore dell'ormai obsoleto Type 97 Chi-Ha: i lavori proseguirono per quasi tutto l'anno. Nel dicembre 1943 la ditta consegn\u00f2 il prototipo, che ricalcava nelle linee generali il Type 2 Ka-Mi e nel gennaio 1944 fu inviato sull'isola di Nasake, al largo di Kure, dove furono condotti collaudi e test vari: fu anche sperimentata un'operazione di sbarco con una delle unit\u00e0 della nuova classe di trasporti per carro armato, appositamente progettata. Le prove furono considerate soddisfacenti e il veicolo fu accettato con la designazione \"Type 3 Ka-Chi\".\nProduzione.\nLa Mitsubishi fabbric\u00f2 diciannove/\"una dozzina\" di esemplari a causa della bassa priorit\u00e0 del programma sui carri armati anfibi. L'Impero giapponese, infatti, aveva perduto l'iniziativa militare nel teatro dell'Oceano Pacifico, quindi l'ipotesi di eseguire sbarchi con l'appoggio di questa particolare categoria di blindati era altamente aleatoria; secondariamente lo stato maggiore generale della marina aveva rivolto attenzioni e risorse alla riparazione delle navi da guerra, al varo di portaerei (fondamentali nelle vaste distese oceaniche) e alla produzione intensiva di velivoli per sopperire alla calante qualit\u00e0 degli equipaggi e in parte anche delle macchine stesse.\nImpiego operativo.\nLe fonti divergono sul reale utilizzo che i giapponesi fecero del Type 3. Una afferma che sedici erano stati schierati con le guarnigioni poste a difesa delle isole Marshall, che furono pesantemente attaccate dagli statunitensi tra gennaio e febbraio 1944: alcuni, sembra, parteciparono alla battaglia di Kwajalein ma non si hanno notizie precise delle loro azioni. Altre informazioni danno per certo che alcuni Type 3 furono adoperati per rifornire le truppe nipponiche rimaste dietro la linea del fronte (Kolombangara, Nuova Britannia, diversi atolli delle Marshall e delle Gilbert) dopo essere stati fissati dietro la torre di un sommergibile, che emergeva nelle vicinanze della guarnigione isolata e sganciava il carro.\nL'analista e studioso Steven Zaloga, invece, riporta che la maggior parte dei Type 3 fu accantonata presso il cantiere della marina a Yokosuka e che l\u00ec rimasero per il resto della seconda guerra mondiale: i documenti non comprovano l'invio dei mezzi al di fuori delle isole del Giappone.\nCaratteristiche.\nIl Type 3 Ka-Chi presentava uno scafo dagli alti fianchi (luce libera - distanza tra fondo e suolo - pari a 36\u00a0cm), con superfici lisce e filanti a garanzia dell'idrodinamicit\u00e0, requisito rispettato anche dai due pontoni che venivano applicati al retro e al muso del veicolo: in questo modo poteva rimanere in superficie. I pontoni erano sganciabili dall'interno una volta raggiunta la terraferma ma spesso erano mantenuti perch\u00e9 fornivano una leggera protezione supplementare. La locomozione in acqua avveniva grazie a due eliche installate nella parte posteriore dello scafo e collegate al motore ereditato dal carro medio Type 1: un diesel Mitsubishi da 12 cilindri a V e cilindrata da 21,7 litri, con alesaggio di 120\u00a0mm e corsa di 160\u00a0mm; raffreddato ad aria, l'apparato sviluppava una potenza di 240\u00a0hp a giri al minuto ed era servito da un serbatoio capace di 241 litri di gasolio. I condotti di scarico esterni, non impermeabili, vennero deviati verso l'alto e chiusi in una curiosa, piccola torre fissata alla copertura del vano motore e dotata di snorkel. La trasmissione era anteriore, il cambio contava quattro marce avanti e una retromarcia e usufruiva di un differenziale. Il treno di rotolamento originale era stato invece rivisto: contava otto doppie ruote accoppiate mediante quattro carrelli, ciascuno dotato di un braccio oscillante longitudinale; a ogni coppia di bracci era stata assegnata una grande molla elicodiale montata in orizzontale. Il treno era completato da quattro doppi rulli superiori, dalla doppia ruota motrice e da quella doppia di rinvio posteriore; i cingoli adoperati erano del tipo \"dry pin\" in acciaio, con guide a dente centrali.\nLa torretta era ripresa da quella del Type 1 Chi-He ma presentava il portello di accesso superiore posto su un'alta sovrastruttura, di modo che si mantenesse ben al di sopra della superficie del mare: ci\u00f2 si tradusse in un'altezza complessiva di 3,82 metri. Fu mantenuto l'armamento principale del Type 1, un cannone Type 1 da 47\u00a0mm lungo 48 calibri (L/48) con velocit\u00e0 alla volata di 810\u00a0m/s: quest'arma era in grado di penetrare una corazzatura spessa 55\u00a0mm da 100 metri, 40\u00a0mm da 500 metri e 30\u00a0mm da metri. Il cannone aveva un alzo compreso tra -15\u00b0 e +20\u00b0 e poteva brandeggiare per un ristretto arco di 20\u00b0 indipendentemente dalla rotazione della torre. In posizione opposta al pezzo era inoltre montata una mitragliatrice Type 97 da 7,7\u00a0mm su snodo a sfera e una seconda Type 97 era installata in casamatta a sinistra. Riguardo alla corazzatura non erano stati operati incrementi poich\u00e9 avrebbero compromesso le capacit\u00e0 nautiche del mezzo: anteriormente dunque era rimasta spessa 50\u00a0mm, sui fianchi calava a 25\u00a0mm e sul lato posteriore misurava 20\u00a0mm.\nL'equipaggio era formato da sette uomini: nello scafo erano siti un mitragliere a sinistra e a destra il pilota, il quale dirigeva il veicolo mediante l'uso concertato della frizione e del freno, tirando quindi una delle due leve ai lati della sua postazione per imprimere una sterzata. La direzione di marcia in acqua era invece decisa dal comandante, che si trovava in torretta assieme a due serventi del cannone; egli agiva su un timone collegato alle eliche da cavi in acciaio. Infine era presente un meccanico che si occupava del corretto funzionamento dell'apparato locomotore e interveniva in caso di inflitrazioni.Il Type 3 Ka-Chi pesava oltre 28 tonnellate quando preparato al combattimento. La mobilit\u00e0 sulla terraferma era pari a 320 chilometri, mentre la velocit\u00e0 massima su strada asfaltata era piuttosto moderata (32\u00a0km/h); ignoto \u00e8 invece il raggio operativo in acqua, dove il Type 3 raggiungeva i 10\u00a0km/h."}
{"id": "3882939", "revid": "1573940", "url": "https://it.wikipedia.org/wiki?curid=3882939", "title": "Glaucomys volans", "text": "Il glaucomio del sud (Glaucomys volans ), noto anche come assapan, \u00e8 una delle due specie del genere \"Glaucomys\", gli unici scoiattoli volanti originari del Nordamerica (l'altra \u00e8 il pi\u00f9 grande glaucomio del nord, \"G. sabrinus\").\nTassonomia.\nAttualmente, gli studiosi riconoscono 11 sottospecie di glaucomio del sud:\nDescrizione.\nIl glaucomio del sud possiede una pelliccia di colore grigio-marrone sul dorso, pi\u00f9 scura sui fianchi e color crema ventralmente. Ha grandi occhi scuri e una coda appiattita. Una membrana ricoperta di pelo, detta patagio, si estende tra gli arti anteriori e quelli posteriori e consente all'animale di planare nell'aria.\nDistribuzione e habitat.\nIl glaucomio del sud \u00e8 diffuso nei boschi di latifoglie e in quelli misti della regione orientale del Nordamerica, dal Canada sud-orientale alla Florida (USA). Popolazioni disgiunte si incontrano anche sugli altopiani di Messico, Guatemala e Honduras.\nBiologia.\nIl glaucomio del sud si nutre di frutta e noci di vari alberi, come querce rosse e bianche, hickory e faggi. Immagazzina riserve alimentari, costituite per lo pi\u00f9 da ghiande, per l'inverno. Mangia anche insetti, gemme, funghi, micorrize, carogne, uova e piccoli di uccello, e fiori. A sua volta \u00e8 preda di serpenti, Strigiformi, Accipitridi e procioni. Anche i gatti domestici costituiscono una minaccia per questo animale. Sebbene sia molto agile in volo, al suolo \u00e8 particolarmente vulnerabile.\nSia in natura che in cattivit\u00e0 le femmine partoriscono due nidiate all'anno (di 2-7 piccoli l'una). Il periodo di gestazione \u00e8 di circa 40 giorni. I piccoli nascono privi di pelo e del tutto inetti. Le orecchie si aprono a 2-6 giorni di vita, mentre la pelliccia inizia a svilupparsi a partire dal settimo giorno. Gli occhi, per\u00f2, non si aprono fino all'et\u00e0 di 24-30 giorni. I genitori iniziano a lasciarli da soli 65 giorni dopo la nascita, ma divengono del tutto indipendenti attorno ai 120 giorni.\nIl glaucomio del sud \u00e8 dotato di un'ottima capacit\u00e0 di orientamento ed \u00e8 in grado di trovare il proprio nido perfino se quest'ultimo \u00e8 stato trasferito artificialmente anche a un chilometro di distanza dalla posizione originaria. L'estensione del territorio varia da 40.000 m\u00b2 nelle femmine a circa il doppio nei maschi, e tende ad essere maggiore nelle regioni settentrionali dell'areale.\nNell'uomo l'esposizione ad esemplari di glaucomio del sud \u00e8 correlata a casi di tifo esantematico. Il tifo trasmesso dagli scoiattoli volanti \u00e8 noto come \u00abtifo selvatico\u00bb e i Centri per la prevenzione e il controllo delle malattie, negli USA, ne hanno documentato in tutto 39 casi tra il 1976 e il 2001. Lo scoiattolo funge da ospite per i batteri di \"Rickettsia prowazekii\" e si ipotizza che la trasmissione all'uomo avvenga attraverso pidocchi o pulci.\nConservazione.\nSeppur minacciato in alcune zone dalla deforestazione, il glaucomio del sud \u00e8 ancora molto diffuso e la IUCN lo inserisce tra le specie a rischio minimo."}
{"id": "3882948", "revid": "599523", "url": "https://it.wikipedia.org/wiki?curid=3882948", "title": "Backporting", "text": ""}
{"id": "3882951", "revid": "584834", "url": "https://it.wikipedia.org/wiki?curid=3882951", "title": "Concorso Pianistico Internazionale Ettore Pozzoli", "text": ""}
{"id": "3882953", "revid": "584834", "url": "https://it.wikipedia.org/wiki?curid=3882953", "title": "Concorso Pianistico Internazionale Camillo Togni", "text": ""}
{"id": "3882955", "revid": "15756", "url": "https://it.wikipedia.org/wiki?curid=3882955", "title": "Type 98 Ke-Ni", "text": "Il Type 98 Ke-Ni \u00e8 stato un carro armato leggero progettato dall'Impero giapponese alla fine degli anni trenta come rimpiazzo del Type 95 Ha-Go, ma posto in produzione solo durante la seconda guerra mondiale, a partire dal 1942. Armato con un cannone da 37\u00a0mm e una mitragliatrice da 7,7\u00a0mm, non rappresent\u00f2 un netto miglioramento del Type 95 e perci\u00f2 la fabbricazione fu modesta (103 esemplari). Nessuno dei Type 98 Ke-Ni fu mai impiegato in battaglia e rimasero nelle isole metropolitane fino al termine del conflitto.\nStoria.\nSviluppo.\nVerso la fine degli anni trenta l'esercito imperiale nipponico invi\u00f2 una richiesta per l'ideazione di un carro armato leggero in sostituzione del Type 95 Ha-Go. L'appalto per la creazione del nuovo mezzo fu conteso tra la Mitsubishi e la Hino Jidosha Kogyo, ognuna delle quali propose un progetto durante il 1938.\nLa Mitsubishi present\u00f2 il modello B, un prototipo dotato di un treno di rotolamento molto simile alle sospensioni Christie: quattro larghe ruote portanti vincolate a molle elicoidali senza rulli superiori, con ruota motrice posteriore e di rinvio frontale. Esso fu sottoposto ad alcune prove ma non venne considerato positivamente e fu dunque rifiutato, non entrando in produzione. Il veicolo della Hino, chiamato modello A, era stato realizzato da una squadra tecnica che contava tra i suoi membri anche Tomio Hara, il principale fautore dell'arma corazzata nell'esercito giapponese. Il carro presentava una tecnica classica per i corazzati nipponici coevi: sei ruote portanti per lato accoppiate mediante tre carrelli, a loro volta vincolati a bracci oscillanti longitudinali che erano assicurati per un'estremit\u00e0 a molle elicoidali; la ruota motrice era anteriore. Questa variante ottenne l'approvazione dei vertici militari a causa delle migliori prestazioni fuoristrada e venne immatricolata con la denominazione \"Type 98 Ke-Ni\".\nRiguardo al nome attribuitogli esiste un fraintendimento, in quanto a volte \u00e8 stato chiamato Type 98 Chi-Ni adoperando le due sillabe che indicavano il progetto concorrente del Type 97 Chi-Ha, che non aveva niente in comune con lo sviluppo del Type 98.\nProduzione e impiego.\nI piani definitivi del Type 98 furono in breve pronti ma la sua costruzione e diffusione vennero frenate fino al 1942, quando venne aperta la linea d'assemblaggio relativa. Infatti il Type 95 Ha-Go, molto popolare tra gli equipaggi, aveva dato di prova di affidabilit\u00e0 ed efficienza contro il principale avversario del Giappone, vale a dire la Cina nazionalista di Chiang Kai-shek, che comunque non possedeva alcun blindato in grado di fermare quelli nipponici. Inoltre lo stato maggiore generale dell'esercito voleva evitare di mettere in campo un numero eccessivo di carri armati per non complicare la logistica.Quando l'Impero giapponese apr\u00ec le ostilit\u00e0 con gli Alleati nel Pacifico si verificarono alcuni combattimenti tra i rispettivi carri armati: l'esito non sempre fu favorevole ai nipponici e nel 1942 vennero ripresi in considerazione i progetti del Type 98. Fu necessario molto tempo per allestire o riconvertire gli impianti, proprio mentre la richiesta e la necessit\u00e0 di carri leggeri cominciava a diminuire in maniera sensibile.\nLa Hino e la Mitsubishi si fecero carico della produzione, che entro la fine del 1942 registrava ventiquattro esemplari completati; durante tutto il 1943 altre settantanove unit\u00e0 vennero fabbricate. I 103 Type 98 Ke-Ni consegnati non vennero mai trasportati al fronte ma rimasero sulle isole metropolitane giapponesi senza che sparassero un solo colpo contro gli avversari.\nCaratteristiche.\nIl Type 98 Ke-Ni A aveva pi\u00f9 o meno lo stesso ingombro del Type 95 Ha-Go esclusa l'altezza che era stata portata a 1,82 metri, con conseguente vantaggio sul campo di battaglia di una pi\u00f9 difficile individuazione. L'equipaggio era di tre elementi: in torretta trovavano posto il comandante e il cannoniere, il quale ricopriva anche la funzione di caricatore. Il pilota sedeva nello scafo anteriore centrale e guidava mediante un volante circolare e sterzatura a frizione pi\u00f9 freno. La sua posizione era dovuta allo spostamento dell'albero motore sul lato sinistro del carro, che nel Type 95 era invece installato sotto la porzione centrale del pavimento. Esso era collegato all'apparato motore che non si trovava nel retro, bens\u00ec sul fianco in senso longitudinale al fine di rendere pi\u00f9 rapida e facile la manutenzione. Il propulsore consisteva in un Mitsubishi Type 100 a 6 cilindri in linea erogante 130\u00a0hp e alimentato a gasolio, il cui ottimo rapporto peso/potenza pari a 18 garantiva al carro una velocit\u00e0 massima compresa tra i 50 e i 55\u00a0km/h.\nLa corazzatura non ebbe significativi aumenti rispetto al predecessore: lo spessore massimo arrivava a 16\u00a0mm e quello minimo era pari a 6\u00a0mm. Le piastre erano lievemente inclinate e fissate tra loro per lo pi\u00f9 utilizzando la saldatura.La dotazione offensiva comprendeva un cannone Type 100 da 37\u00a0mm inserito al centro della sezione anteriore della torretta: la velocit\u00e0 iniziale delle granate era di 760\u00a0m/s. Il pezzo era coadiuvato da una mitragliatrice leggera coassiale Type 97 da 7,7\u00a0mm. Entrambe le armi venivano brandeggiate manualmente. Il carro pesava in totale 7,2 tonnellate, 300 chili in meno del Type 95.\nIl Type 98 Ke-Ni era capace di superare ostacoli verticali alti 0,70 metri, guadi profondi 0,75 metri e trincee fino a una larghezza massima di 2,10 metri; la luce libera misurava 35 centimetri.\nVarianti.\nIl Type 98 funse da base per il Type 2 Ke-To, blindato leggero dotato di un cannone un poco pi\u00f9 potente e piccole modifiche alla torretta. Lo scafo serv\u00ec invece per condurre esperimenti su un semovente con cannoni da 20 millimetri da impiegare in funzione antiaerea."}
{"id": "3882966", "revid": "287204", "url": "https://it.wikipedia.org/wiki?curid=3882966", "title": "Nagoya Grampus 2010", "text": "Questa voce raccoglie le informazioni riguardanti il Nagoya Grampus nelle competizioni ufficiali della stagione 2010.\nMaglie e sponsor.\nLe maglie, prodotte da Le Coq Sportif, recano sulla parte anteriore lo sponsor Toyota."}
{"id": "3882969", "revid": "584834", "url": "https://it.wikipedia.org/wiki?curid=3882969", "title": "Concorso Internazionale di Violino &quot;Citt\u00e0 di Brescia&quot;", "text": ""}
{"id": "3882970", "revid": "599013", "url": "https://it.wikipedia.org/wiki?curid=3882970", "title": "Armando Cereseto", "text": "Carriera.\nCalciatore italiano, milit\u00f2 nel nella stagione calcistica precedente alla Grande Guerra. Gioc\u00f2 soltanto una partita di campionato contro l', persa 5 per 0.\nDopo il conflitto mondiale \u00e8 tra le file della Sampierdarenese, sodalizio con cui ottiene il quarto posto del girone ligure della Prima Categoria 1919-1920.\nL'anno seguente torna a militare nel , club con cui esordisce il 30 ottobre 1920 nel pareggio esterno per 1-1 contro la Sestrese. con i genoani ottiene il secondo posto nel Girone A delle semifinali nazionali.\nNel Genoa Riserve e nella Sampierdarenese fu schierato come difensore, mentre l'unico incontro con il lo disput\u00f2 nel ruolo di attaccante."}
{"id": "3882971", "revid": "767487", "url": "https://it.wikipedia.org/wiki?curid=3882971", "title": "Rob Ninkovich", "text": "Carriera universitaria.\nAl college ha giocato con i Purdue Boilermakers squadra rappresentativa della Purdue University.\nCarriera professionistica.\nNew Orleans Saints.\nAl draft NFL 2006 \u00e8 stato selezionato come 135 scelta dai Saints. Il 18 luglio ha firmato un contratto di 3 anni. Ha debuttato nella NFL il 10 settembre 2006 a Cleveland contro i Cleveland Browns.\nPrima dell'inizio della stagione regolare 2007 \u00e8 stato svincolato.\nMiami Dolphins.\nIl 7 settembre firma con i Dolphins, dove gioca in 4 partite come riserva.\nIl 20 novembre \u00e8 stato svincolato.\nRitorno ai Saints.\nIl 3 dicembre del 2008 firma con la squadra di pratica, ma il 30 luglio 2009 \u00e8 stato svincolato.\nNew England Patriots.\nIl 2 agosto del 2009, Ninkovich firm\u00f2 con i Patriots. Nel divisional round dei playoff 2012 mise a segno un intercetto su Matt Schaub, nella vittoria sugli Houston Texans.\nNella settimana 8 della stagione 2014, Ninkovich ha recuper\u00f2 un fumble di Jay Cutler ritornandolo per 15 yard in touchdown. La sua stagione si chiuse guidando la sua squadra con 8 sack , andando a vincere il Super Bowl XLIX contro i Seattle Seahawks.\nIl 5 febbraio 2017 fa parte della formazione di difesa titolare nel Super Bowl LI, disputato dai Patriots contro gli Atlanta Falcons e vinto dai primi, ai tempi supplementari (prima volta nella storia del Super Bowl), con il punteggio di 34-28."}
{"id": "3882974", "revid": "729019", "url": "https://it.wikipedia.org/wiki?curid=3882974", "title": "Type 2 Ke-To", "text": "Il Type 2 Ke-To \u00e8 stato un carro armato leggero sviluppato in Giappone durante la seconda guerra mondiale, diretta evoluzione del blindato Type 98 Ke-Ni e candidato a sostituire sia questo che l'ormai superato Type 95 Ha-Go: tuttavia la difficile situazione dell'Impero nipponico durante la guerra fece s\u00ec che ben pochi mezzi fossero prodotti.\nStoria.\nSviluppo.\nAlla fine degli anni trenta l'esercito imperiale nipponico aveva fatto richiesta per un carro armato leggero da sostituire all'obsolescente Type 95 Ha-Go: ne risult\u00f2 il Type 98 Ke-Ni, meglio armato ma dotato di protezioni essenziali che, una volta scoppiata guerra nell'Oceano Pacifico e combattute le prime battaglie tra blindati, si rivelarono insufficienti. Verso la fine del 1942 furono perci\u00f2 inoltrate nuove specifiche per poter schierare un mezzo leggero affidabile ed efficace, che potesse controbattere lo statunitense M3/M5 Stuart.\nProduzione.\nLa produzione del veicolo fu ritardata in larga parte per la scarsit\u00e0 di materiali e personale che affliggeva l'industria bellica giapponese gi\u00e0 dall'anno precedente: iniziata solo nel 1944, prosegu\u00ec lentamente fino alla fine della guerra totalizzando 29 esemplari. Un'altra fonte conferma tale cifra ma accorcia i tempi di produzione al solo 1944; una terza fonte invece riporta che furono fabbricati 34 unit\u00e0 tra il 1944 e il 1945.\nImpiego.\nTutti i Type 2 Ke-To rimasero in Giappone per tentare di opporsi, assieme alle numerose forze metropolitane, ai previsti sbarchi statunitensi, ma poich\u00e9 la guerra fin\u00ec prima della loro attuazione non furono mai impiegati in combattimento.\nInteressante notare come il Type 2 fosse stato concepito per poter essere aviotrasportato e fornire cos\u00ec un primo supporto ai reparti di paracadutisti del Dai-1 Teishin Sh\u016bdan o di forze speciali; quando cominci\u00f2 a essere consegnato il Giappone era comunque sulla difensiva e ogni progetto al riguardo sfum\u00f2.\nCaratteristiche.\nIl Type 2 Ke-To si differenziava dal Type 98 solo per la torretta di nuova concezione: essa era di forma cilindrica, brandeggiabile per 360\u00b0 e ottenuta interamente per colata in stampi, aumentandone la resistenza. Il maggior spazio interno permise l'installazione di un cannone Type 1 da 37\u00a0mm con una velocit\u00e0 alla bocca pari a 800 m/s e alzo manuale compreso tra -15\u00b0 e +20\u00b0; una mitragliatrice Type 97 da 7,7\u00a0mm atta alla difesa ravvicinata fu montata coassiale al pezzo. In torretta erano posizionati il comandante e il cannoniere. In totale dentro il carro potevano essere trasportati 110 proietti per il cannone e 1.400 cartucce per la mitragliatrice.\nSui longheroni che componevano lo scafo erano state fissate le piastre corazzate, spesse al massimo 16\u00a0mm e nelle zone meno protette 6\u00a0mm: una novit\u00e0 era rappresentata dall'esteso uso della saldatura, ma l'uso di rivetti non era stato del tutto abbandonato. Nella parte frontale si trovava la postazione del pilota, che guidava mediante l'utilizzo concertato di due leve direzionali assieme alla frizione e al freno; il cambio era manuale, contava quattro marce avanti e una retromarcia. La trasmissione anteriore si collegava al motore posto nel retro del carro: l'apparato era un Mitsubishi diesel con 6 cilindri in linea da 10,9 litri e 130\u00a0hp; l'alesaggio misurava 120\u00a0mm e la corsa 180\u00a0mm. Il treno di rotolamento fu mantenuto intatto: oltre alla ruota motrice anteriore contava sei doppie ruote d'appoggio (accoppiate mediante tre carrelli), tre doppi rulli superiori e una doppia ruota di rinvio. I cingoli in acciaio erano larghi 250\u00a0mm e dotati di guide a dente centrali.\nNel suo insieme il Type 2 era un carro leggero da 7,2 tonnellate, capace di raggiungere i 50\u00a0km/h orari su strada asfaltata e di coprire distanze poco inferiori ai 190 chilometri; su terreno vario le prestazioni scendevano a 26\u00a0km/h. Il carro possedeva inoltre una buona mobilit\u00e0: era in grado di superare gradini alti 0,70 metri, trincee larghe fino a 2,10metri e guadi profondi non oltre 1\u00a0m."}
{"id": "3882975", "revid": "1516566", "url": "https://it.wikipedia.org/wiki?curid=3882975", "title": "Lelio Capilupi", "text": "Biografia.\nEra figlio di Benedetto (1461-1518), segretario di Isabella d'Este, marchesa di Mantova.\nStudi\u00f2 legge all'Universit\u00e0 di Bologna e ebbe modo di studiare letteratura, latino e Virgilio. Viaggi\u00f2 a lungo con il cardinale Ippolito d'Este e a Parigi risiedette per alcuni anni alla corte di Francesco I di Francia.\nSoggiorn\u00f2 anche a Roma dove tenne corrispondenza epistolare col poeta amico Matteo Bandello, conosciuto alla corte di Mantova.\nFu ricordato da Ludovico Ariosto nell\"'Orlando Furioso\" (XLV, st. 12) come uno dei pi\u00f9 illustri poeti del tempo.\nMor\u00ec a Mantova nel 1560."}
{"id": "3882985", "revid": "729019", "url": "https://it.wikipedia.org/wiki?curid=3882985", "title": "Casaforte Bovet", "text": "La casaforte Bovet (in francese \"Maison forte Bovet\") si trova nella frazione di Le Pont nel comune di La Salle, in Valdigne.\nArchitettura.\nLa casaforte Bovet, con una solida struttura in pietra a pianta quadrangolare, si sviluppa su 4 piani; le mura perimetrali sono rafforzate da contrafforti anch'essi in pietra. L'ingresso antico nella facciata nord presenta un'arcata con architrave decorato a chiglia rovesciata, e un elemento difensivo aggettante sopra l'ingresso mostra una feritoia; a fianco a questa, sulla stessa facciata, in parte tamponate, ci sono una finestra in pietra decorata, una bifora del XV secolo e una quadrifora.\nDue elementi difensivi aggettano dal lato del Monte Bianco.\nAll'interno, una imponente scala elicoidale in pietra e legno sale per tre piani.\nAll'esterno, nel cortile interno non visitabile, si trova un albero monumentale, un \"Sambucus nigra\" di circa 250 anni.\nStoria.\nL'edificio appartenne ai nobili Bovet. I \"Boveti\", cos\u00ec sono indicati dal de Tillier, vissero tra il XIII e il XVI secolo, ed erano una famiglia importante di La Salle: tale Aymonet Boveti, notaio imperiale (\"notaire imp\u00e9rial\"), \u00e8 citato in un documento di compravendita del Capitolo della Cattedrale del 3 gennaio 1372. La casaforte a cui i Boveti lasciarono il nome era solo una delle tante caseforti costruite in quel periodo, seppure sia tra le pi\u00f9 antiche:\nIn seguito, per un'alleanza matrimoniale la casaforte pass\u00f2 dai Boveti alla famiglia dei Passorio, la quale lasci\u00f2 il proprio nome ad un'altra casaforte del paese..\nNel giugno 1691, quando i francesi invasero la Valdigne, la casaforte Bovet rimase lesionata.\nLa casaforte Bovet \u00e8 stata dichiarata monumento nazionale nel 1939.\nLa casaforte \u00e8 stata interessata da un recente restauro intorno al 2006, oggi \u00e8 privata e adibita a civile abitazione (ne sono stati ricavati sei appartamenti) e quindi non \u00e8 visitabile."}
{"id": "3882987", "revid": "2096950", "url": "https://it.wikipedia.org/wiki?curid=3882987", "title": "Laura Tangherlini", "text": "Biografia.\nGiornalista e conduttrice di Rai News 24, muove i primi passi nel mondo del giornalismo nel 1998 presso la redazione di Ancona de Il Resto del Carlino. Ha conseguito la maturit\u00e0 classica a Jesi e quindi una laurea in Scienze della comunicazione presso l'Universit\u00e0 degli Studi di Roma \"La Sapienza\". In seguito si \u00e8 specializzata presso la Scuola di giornalismo radiotelevisivo di Perugia, per poi essere assunta ad Enel TV.\nIscritta come giornalista professionista all'Ordine dei Giornalisti del Lazio dal 13 marzo 2007, \u00e8 stata assunta in Rai, venendo assegnata alla redazione del canale all-news RaiNews24, dove, inizialmente, \u00e8 stata inviata al Parlamento per il programma di politica \u201cIl Transatlantico\u201d.\nDal 2008 conduce i notiziari del canale all-news Rai di cui \u00e8 uno dei principali volti ed \u00e8 membro della redazione esteri per la quale, oltre a realizzare servizi e contributi per le edizioni del telegiornale, assume il ruolo di inviata per la realizzazione di reportage o per la copertura di fatti di attualit\u00e0.\nStudiosa di lingua e cultura araba, nel suo lavoro si \u00e8 pi\u00f9 volte occupata della situazione nel Medio Oriente. Appassionata di Siria ha scritto quattro libri dedicati alle conseguenze soprattutto umanitarie del conflitto siriano. \u00c8 ambasciatrice di Aibi Amici dei Bambini.\nA seguito di un suo post su Facebook del novembre 2017, hanno avuto ampia risonanza sulla stampa nazionale gli episodi di violenza domestica consistenti in percosse, insulti, minacce e umiliazioni perpetrati a suo danno da un ex fidanzato. Da quel momento la giornalista, che mai aveva comunque fatto segreto di tali episodi, sollecitata da molte donne vittime di violenza che si sono riconosciute nella sua storia, ha intrapreso un percorso di sensibilizzazione che la ha pi\u00f9 volte portata a raccontare ad eventi pubblici o in tv quanto accadutole.\nVita privata.\n\u00c8 sposata con il musicista Marco R\u00f2.\nControversie.\nNel 2013 ha suscitato una ampia eco sui media la sua sospensione dalla conduzione del TG e relativo provvedimento disciplinare, dovuto ad una grave gaffe in diretta nella quale, non rendendosi conto di essere in onda, si esprimeva con turpiloqui gergali.\nPremi e riconoscimenti.\nHa ricevuto numerosi premi e riconoscimenti."}
{"id": "3882991", "revid": "584834", "url": "https://it.wikipedia.org/wiki?curid=3882991", "title": "Narrative review", "text": ""}
{"id": "3882992", "revid": "124123", "url": "https://it.wikipedia.org/wiki?curid=3882992", "title": "Senocrito di Locri Epizefiri", "text": "Sarebbe stato il primo ad introdurre nella lirica corale, connessa al culto di Apollo, ed elementi dionisiaci. Appartenne alla seconda scuola musicale di Sparta e, dopo Taleta, fu uno dei maggiori cultori dell'iporchema"}
{"id": "3882996", "revid": "123541445", "url": "https://it.wikipedia.org/wiki?curid=3882996", "title": "Turn Up the Music", "text": "Turn Up the Music \u00e8 un brano musicale del cantante R&amp;B statunitense Chris Brown, estratto come singolo dall'album \"Fortune\". Il brano \u00e8 stato scritto e prodotto da Harvey Mason, Jr. e Damon Thomas degli Underdogs e Fuego. \"Turn Up the Music\" \u00e8 stato presentato online il 26 gennaio 2012 e pubblicato digitalmente il 14 febbraio 2012 come primo singolo dell'album.\nDi questo singolo \u00e8 stato prodotto anche un remix in collaborazione con la cantante barbadiana Rihanna, pubblicato il 20 febbraio in contemporanea al remix di \"Birthday Cake\", altra collaborazione tra i due artisti."}
{"id": "3883004", "revid": "300067", "url": "https://it.wikipedia.org/wiki?curid=3883004", "title": "NBA All-Star Weekend 2012", "text": "L'NBA All-Star Weekend 2012 si disput\u00f2 presso l'Amway Center di Orlando da venerd\u00ec 24 a domenica 26 febbraio 2012. La manifestazione prevedeva vari eventi cestistici, e si concluse con il 61\u00ba All-Star Game della NBA.\nVenerd\u00ec.\nAll-Star Celebrity Game.\nIl primo evento cestistico del weekend \u00e8 l'All-Star Celebrity Game: si tratta di una partita tra squadre miste, composte da personaggi dello spettacolo ed ex giocatori NBA.\nNBA Rising Stars Challenge.\nIl secondo evento del venerd\u00ec \u00e8 l'NBA Rookie Challenge, dal 2012 denominato \"NBA Rising Stars Challenge\"; prevede la sfida tra due squadre miste di \"rookies\" e \"sophomores\" della stagione NBA 2011-2012. Per la prima volta nella storia della NBA, i giocatori del primo anno non sfidano quelli del secondo anno: le squadre sono infatti miste e composte da 9 giocatori ciascuna.\nI giocatori sono stati selezionati dai vice allenatori delle squadre NBA (massimo un voto per squadra); gli allenatori alla guida delle due selezioni sono Shaquille O'Neal e Charles Barkley, assistiti rispettivamente da Mike Fratello e Steve Kerr. Le due squadre sono denominate rispettivamente \"Team Shaq\" e \"Team Chuck\", dai soprannomi dei due allenatori.\nMVP dell'incontro \u00e8 stato nominato Kyrie Irving dei Cleveland Cavaliers.\nSabato.\nNella giornata di sabato sono previsti quattro eventi: la Shooting Stars Competition, lo Skills Challenge, il Three-Point Contest e lo Slam Dunk Contest. Sempre nella giornata di sabato \u00e8 previsto l'NBA Development League All-Star Game."}
{"id": "3883011", "revid": "584834", "url": "https://it.wikipedia.org/wiki?curid=3883011", "title": "Raccordo autostradale Ospitaletto-Montichiari", "text": ""}
{"id": "3883014", "revid": "413500", "url": "https://it.wikipedia.org/wiki?curid=3883014", "title": "Semicantoni", "text": ""}
{"id": "3883016", "revid": "287204", "url": "https://it.wikipedia.org/wiki?curid=3883016", "title": "World Go Round (singolo)", "text": "World Go Round \u00e8 un brano musicale del rapper statunitense Busta Rhymes, estratto come quarto singolo dall'album \"Back on My B.S.\" e prodotto da Jelly Roll. Il brano figura la collaborazione della cantante britannica Estelle, ed \u00e8 stato pubblicato in Francia il 6 aprile 2009 dalla Universal Records in seguito al grande successo radiofonico del brano nella versione presente sull'album (priva della parte di Estelle). Nel Regno Unito il singolo \u00e8 stato pubblicato il 13 luglio 2009. Il brano utilizza un riff simile a quello di \"Sweet Dreams (Are Made of This)\" degli Eurythmics."}
{"id": "3883017", "revid": "15756", "url": "https://it.wikipedia.org/wiki?curid=3883017", "title": "Linguaggio degli SMS", "text": " \nQuando si parla di linguaggio degli SMS si fa riferimento a una particolare competenza nella comunicazione scritta, connotata da precise specificit\u00e0, che fa uso degli SMS quale veicolo comunicativo. Si tratta di un idioletto, munito di peculiari caratteristiche brachilogiche e tachigrafiche e connotate da requisiti di notevole concisione, raggiunti innanzitutto con scelte linguistiche e concettuali attive e consapevoli, aliene, possibilmente, da prolissit\u00e0 e ridondanze, mirate alla sintesi dei contenuti per adattarsi alla brevit\u00e0 dello spazio e, comunque, all'istantaneit\u00e0 della comunicazione. Tali obiettivi vengono anche perseguiti, in secondo luogo, attraverso l'uso di frequentissime abbreviazioni, forme semplificate, sincopate e apocopate, e altri specifici espedienti, tra cui l'omissione di alcuni segni grafici, o il loro uso fuori standard, la trasgressione delle convenzioni tipografiche, l'uso di componenti gergali e dialettali. A questo si aggiunge l'uso di elementi extra-verbali (come emoticon, puntini sospensivi, ecc.) che, in questa forma specifica di linguaggio, tendono a riprodurre, in maniera mimetica, icastica e iconica, elementi tipici della comunicazione paralinguistica orale, normalmente estranei alla comunicazione scritta.\nL'importanza del fenomeno ha stimolato una ricca serie di studi da parte di linguisti, studiosi della comunicazione, sociolinguisti, psicologici e altri specialisti. L'area linguistica francofona \u00e8 stata la prima a beneficiare di uno studio organico e approfondito del fenomeno: infatti, al fine di poggiare tali studi su basi pi\u00f9 solide, l'Universit\u00e0 Cattolica di Lovanio ha lanciato l'iniziativa di volontariato \u00ab\"Faites don de vos SMS \u00e0 la science ;-)\"\u00bb, che ha permesso di mettere insieme 75.000 SMS, e dare il via a uno specifico studio scientifico, basato sulla costruzione di un \"corpus\", il primo nel suo genere, e sulla sua sottoposizione ad analisi sistematica: dal \"corpus\" grezzo \u00e8 stato estratto un \"corpus\" standardizzato e anonimizzato di 30.000 testi, pubblicati su CD-Rom insieme alla loro trascrizione in francese normalizzato.\nOrigine e funzioni della scrittura brachilogica e tachigrafica.\nL'adozione di scritture tachigrafiche e brachilogiche degli SMS ripropone, in forma nuova, un fenomeno che esiste da molti secoli: sono note le abbreviazioni epigrafiche, che permettevano di ridurre la lunghezza dei testi incisi, riducendo la dimensione del supporto lapideo e il tempo necessario per la realizzazione dell'epigrafe. Analoghi vantaggi si avevano dall'uso di abbreviazioni nella faticosa scrittura su altri supporti, come le tavolette cerate dell'antichit\u00e0. Nella scrittura su questi e altri supporti, \u00e8 noto l'uso delle cosiddette \"notae tironianae\", le scorciatoie tachigrafiche inventate da Marco Tullio Tirone, liberto e scriba di Cicerone.\nLa scrittura abbreviata era gi\u00e0 particolarmente presente nelle scritture medievali, quando simili espedienti di abbreviazione scribale, adottati dagli amanuensi degli \"scriptoria\", erano resi necessari dal costo del supporto scrittorio: queste forme di scrittura compendiata comportano difficolt\u00e0 nella lettura e nell'interpretazione dei manoscritti medievali, che possono essere superate attraverso la consultazione di appositi manuali redatti allo scopo.\nIl conseguimento di forme di economia nella comunicazione rappresenta, peraltro, un'esigenza interna e costante del linguaggio stesso: si manifesta, ad esempio, nell'accorciamento, rispetto al passato, della pronuncia delle parole inglesi. \nNascita del linguaggio degli SMS.\nLa nascita del linguaggio degli SMS \u00e8 stata determinata dall'introduzione della telefonia mobile, e dalla sua estrema diffusione in tutte le fasce sociali e generazionali, che ha avuto come conseguenza un sempre maggior uso dello strumento comunicativo dei messaggi SMS, divenuto col tempo un mezzo di comunicazione di \"straordinaria\" importanza (in Italia, ad esempio, paese ai vertici delle classifiche mondiali, nel 2002 sono stati inviati in media 44 milioni di messaggi al giorno). \nL'utilizzo di questo canale di comunicazione ha dovuto fare i conti, fin dall'inizio, con le restrizioni intrinseche del \"medium\" utilizzato, e, in particolare, con la limitata lunghezza del messaggio e con i costi di trasmissione di ciascun messaggio. A questo va ad aggiungersi la relativa scomodit\u00e0 nell'introduzione di testi attraverso l'esigua tastiera solitamente disponibile sui cellulari. Il macchinoso inserimento dei caratteri, inoltre, ritarda la compilazione e inficia l'esigenza di immediatezza e velocit\u00e0 che, insieme alla brevit\u00e0, \u00e8 un'altra caratteristica peculiare di questo sistema di comunicazione: questa esigenza di istantaneit\u00e0, si sacrifica normalmente l'elaborazione meditata e l'emissione pianificata degli scritti. Un esempio di questa immediatezza \u00e8 una regola della comunicazione tramite sms, secondo cui il messaggio inviato ottiene di norma un riscontro immediato, sempre tramite sms, salvo intralci o problemi che si frappongono alla risposta e impongono un'attesa e in ritardo che, in genere, dai giovani, sono sgraditi e vissuti come un disagio. Ne conseguono rapidissime concatenazioni di messaggi che, in genere, si esauriscono in tipiche \"triplette\": un \"botta e risposta\" iniziale a cui pu\u00f2 far seguito la conferma di ricezione di chi ha dato inizio allo scambio; in questo modo, la comunicazione sms, introdotto come sistema per garantire di comunicazione asincrona, si \u00e8 trasformato, nell'uso giovanile, in una forma di comunicazione sincrona. Perfino quando un messaggio non richiede risposta, pu\u00f2 esservi la necessit\u00e0 di comunicarne l'avvenuta ricezione, tanto che la trasgressione di questa elementare norma sociale pu\u00f2 ingenerare, nel destinatario, sensazioni di emarginazione ed esclusione sociale (e viene anzi utilizzata, nei gruppi sociali, all'interno di pratiche di ostracismo): per questo, una diffusa abitudine, quando non \u00e8 necessaria una risposta, \u00e8 quella di darne \"riscontro\", ad esempio, con un determinato numero di squilli a vuoto. \u00c8 chiaro che in un sistema di comunicazione improntato a simili caratteristiche di velocit\u00e0 e prontezza, permane sempre l'esigenza di tempi di scrittura velocissimi, anche nei messaggi cortissimi, in cui non esistono limitazioni stringenti alla lunghezza del testo (ad es., di natura economica).\nFunzione linguistica e sociale.\nStudi sociolinguistici hanno messo in evidenza come il canale degli sms assolva a molteplici funzioni, due delle quali assumono particolare rilevanza: a quella primaria, comunicativa e referenziale in senso stretto, si affiancano, nella cultura adolescenziale, funzioni secondarie, quali la funzione ludica (frutto di una tipica inclinazione del temperamento umano) e, in aggiunta, molto pi\u00f9 importante, la funzione f\u00e0tica, ovvero quella dimensione della comunicazione interpersonale le cui implicazioni investono la costruzione e il mantenimento dei rapporti sociali. Quest'ultima ipotesi \u00e8 stata verificata in ampi contesti culturali e geografici: ad esempio, \u00e8 stato notato come \"nella cultura degli adolescenti europei e nordamericani, l'invio di sms non rappresenta solo un mezzo efficace per far circolare informazione in maniera rapida e comoda. Si tratta, piuttosto, di una performance verbale attraverso la quale i giovani costruiscono e mantengono il loro mondo sociale\", facendo, della scrittura degli SMS, un efficacissimo \"strumento di socializzazione, [e] di costruzione di relazioni sociali informali\". Vi \u00e8 anche chi sostiene che sia la funzione relazionale ad egemonizzare la comunicazione via sms, dal momento che l'invio di un sms d\u00e0 l'opportunit\u00e0 di stabilire un contatto, e di infondere il senso di \"vicinanza\", in maniera molto pi\u00f9 disimpegnata e informale, sottraendosi al pi\u00f9 intenso coinvolgimento emotivo richiesto da una telefonata.\nQuesto tratto generale assume un rilievo ancor maggior in specifici contesti culturali, come \u00e8 il caso del Giappone, in cui lo stile di comunicazione associato agli SMS (ma anche alle e-mail), pi\u00f9 informale e superficiale, permette di superare tutti gli ostacoli e le difficolt\u00e0 che la particolare cultura giapponese frappone alla conversazione orale, a causa della necessit\u00e0 di conformarsi a una serie di regole di etichetta che implicano, tra l'altro, il rispetto delle rigide gerarchie sociali che la tradizione giapponese impone agli individui nelle loro relazioni interpersonali.\nCaratteristiche.\nConcisione e violazione delle regole linguistiche.\nElemento fondamentale del linguaggio dei \"messaggini\" \u00e8 la brachilogia, derivante in gran parte dal mancato rispetto della corretta ortografia, ma anche dall'adozione di alcuni artifici di scrittura. Infatti, altra caratteristica di questo linguaggio \u00e8 la trasgressione di fondamentali regole della produzione scritta, come la punteggiatura, assente o fuori standard, le convenzioni tipografiche e ortografiche sull'uso della maiuscola (spesso carente o del tutto assente), la sintassi, assente o estremamente semplificata, o come, infine, il travolgimento della stessa grammatica della lingua. Altre regole infrante sono quelle della composizione tipografica, con l'assenza di spazi dopo i segni di punteggiatura, l'assenza di accapo, ecc.\nAltre scelte, tendenti a raggiungere obiettivi di concisione, non sono specifiche della comunicazione tramite SMS. Alcuni strumenti, infatti, appartengono gi\u00e0 allo stile delle cartoline postali e dei titoli di giornale: si tratta innanzitutto di scelte sintattiche semplificate, con predominio della paratassi (la costruzione attraverso giustapposizione di frasi, senza elementi di collegamento), e l'uso dello stile nominale.\nEsistono, peraltro, casi di sms in cui emerge l'ambizione dell'autore nel ricercare una sintassi complessa, con esiti che possono definirsi di tipo \"letterario\", senza rinunciare all'uso degli altri elementi di tipo \"telegrafico\", come fonetizzazioni, effetto rebus\", ecc.\nElementi extra-verbali.\nA questo arsenale di strumenti testuali, si aggiungono elementi extra-verbali, come emoticon o smiley, composizioni grafiche, puntini sospensivi, ecc., che aggiungono al testo un \"riflesso emotivo\" e tentano di riprodurre e simulare, nella parola scritta, mimeticamente, il tenore e la \"temperatura\" emotiva del messaggio, al pari di quanto avviene con gli elementi paralinguistici ordinariamente dispiegati nella comunicazione orale (elementi cinesici come mimica facciale e scelte prossemiche; tratti prosodici (o soprasegmentali), come tono e inflessioni della voce, ecc.) non riproducibili nell'ordinaria scrittura o comunque non traducibili se non a prezzo di una perdita di concisione e tempestivit\u00e0. Si travasano cos\u00ec elementi analoghi nella comunicazione veloce, attraverso l'uso di una sorta di simboli ideografici o di moderni pittogrammi.\nRiduzione delle ridondanze linguistiche.\nL'esigenza di brevit\u00e0 e velocit\u00e0 implica la riduzione o l'espunzione, dalla comunicazione scritta dei messaggi telefonici, di molti di quegli elementi di ridondanza linguistica che fanno normalmente parte della comunicazione parlata, anche telefonica, e della comunicazione scritta: si tratta di elementi formali, referenziali, e pleonastici che arricchiscono il contenuto informativo, anche a costo di qualche ripetizione, e vengono solitamente utilizzati, in molti contesti comunicativi, per superare i possibili elementi di patologia della comunicazione, per migliorare l'affidabilit\u00e0 nella trasmissione e ricezione del messaggio, e per rendere pi\u00f9 facilmente comprensibile il messaggio al destinatario. La rarefazione di elementi ridondanti, unita all'alterazione dell'ortografia, pu\u00f2 opporre ostacoli alla comprensione del testo: soccorre, in questi casi, la capacit\u00e0 di interpretare le allusioni a elementi di conoscenza condivisi dai due soggetti in comunicazione, e la competenza pragmatica del ricevente, vale a dire la sua capacit\u00e0 di valutare il contesto linguistico a cui appartengono i segni e l'intenzione dello scrivente.\nVariet\u00e0 della lingua.\nElemento accessorio \u00e8 la variet\u00e0 della lingua utilizzata: nel caso dell'italiano, si tratta normalmente di un linguaggio medio o basso, strutturalmente semplificato, che si avvicina al registro linguistico del parlato, con inflessioni gergali, dialettali, idiolettali e la presenza di notevoli dosi di corruzione e alterazione dovute all'uso esteso di forestierismi: si tratta, in alcuni casi, di una caratteristica giustificata dall'utilizzo di anglicismi che richiedono una scrittura pi\u00f9 breve dell'equivalente in lingua locale, o pi\u00f9 facilmente abbreviabili secondo modalit\u00e0 largamente riconoscibili: a titolo di esempio, \"imo\" (\"in my opinion\") per \"secondo me\", \"asap\" (\"as soon as possible\") per \"prima possibile\", \"2nite\" (\"tonight\") per stanotte.\nFenomeni comunicativi peculiari al linguaggio degli SMS.\nSe da un lato, per raggiungere l'economia e la concisione, il linguaggio degli SMS attinge a usi e convenzioni provenienti da contesti comunicativi preesistenti, esistono invece alcuni fenomeni che sono manifestazioni tipiche degli SMS. Il primo \u00e8 la consuetudine delle \"risposte a raffica\", vale a dire un'unica infilata di risposte alla molteplicit\u00e0 di domande presenti nel messaggio a cui si risponde. Un secondo \u00e8 la tendenza osservata a far seguire, a una domanda posta all'interlocutore, la propria risposta alla stessa domanda, in qualcosa che suona come: \u00ab\"Sei poi stato al concerto? Io s\u00ec, con mio fratello\"\u00bb (in quest'ultimo caso, evidentemente, si evita l'invio di un successivo messaggio per comunicare la propria risposta).\nAltre caratteristiche: plurivocit\u00e0, cripticit\u00e0, aspetti ludici.\nLo studio sul corpo di sms di area francofona ha permesso di affermare che, anche in un'area linguistica omogenea, non esiste una variet\u00e0 univoca di linguaggio, ma una molteplicit\u00e0 di \"linguaggi degli SMS\". Altro aspetto, legato a quest'ultimo \u00e8 la capacit\u00e0 di elaborare codici comunicativi criptici, non comprensibili a tutti, e di inventare nuove parole.\nSpesso, i vari strumenti e procedimenti sono combinati in maniera tale da determinare l'\"effetto rebus\", un miscuglio di lettere, cifre, simboli, anglicismi, abbreviazioni, con l'aggiunta eventuale di emoticon, da interpretare in base al loro valore denominativo: in questo caso, gioca anche l'intento dello scrivente nel voler perseguire un fine ludico, ma con ingredienti solitamente dispensati a \"dosi ridotte\", senza spingersi a un punto tale da sacrificare la leggibilit\u00e0 del messaggio.\nImportanza linguistica.\nLa pratica degli SMS, e il linguaggio correlato, rivestono una notevole importanza dal punto di vista linguistico e comunicativo, soprattutto fra i giovani. Va tenuto presente, infatti, che essi sono diventati il \"medium\" di massa quasi esclusivo della comunicazione scritta giovanile. Secondo il sociologo Alberto Abruzzese, la pratica del messaggio breve telefonico ha inaugurato una nuova epoca della comunicazione. Per l'italiano, ad esempio, i canali di scrittura telematica (sms, email, Twitter, ecc.), hanno portato un elemento di novit\u00e0 di portata storica: \"per la prima volta, nella storia della lingua italiana, c'\u00e8 una forma di scrittura, di lingua scritta, [...] condivisa da una larghissima parte della popolazione\" che ha sottratto l'italiano a una condizione \"paradossale\", quella di vivere quasi esclusivamente come lingua scritta, appannaggio, tuttavia, quasi esclusivo, di un'\u00e9lite culturale, una condizione in cui, per secoli, la maggioranza della popolazione italiana \u00e8 rimasta esclusa dalla comunicazione scritta, dapprima per l'imperante analfabetismo, poi per l'avvento e la preponderanza di mezzi di comunicazione di massa non-alfabetici, come la comunicazione telefonica o televisiva.\nPer fare un esempio del giudizio degli studiosi, vi \u00e8 chi, come il linguista Michele Cortelazzo, ritiene che l'inaspettata ed enorme proliferazione degli sms ha smentito le pi\u00f9 fosche previsioni sul declino, ritenuto inarrestabile, della produzione scritta, incalzata, soprattutto tra i giovani, dall'invadenza pervasiva e totalizzante della televisione.\n\u00c8 poi lo stesso aspetto ludico a costituite uno dei pregi del linguaggio degli SMS: la familiarit\u00e0 con il \"texting\" tra i bambini, ad esempio, \u00e8 legata al grado di alfabetizzazione raggiunto e alle abilit\u00e0 acquisite nella scrittura; non \u00e8 possibile \"giocare\" con il linguaggio, le regole, le trasgressioni, le parole, le abbreviazioni, e raggiungere una competenza settoriale, se non si \u00e8 conquistato un buon grado di confidenza con l'ordinaria comunicazione, se non si conosce, in particolare, lo \"spelling\" e il suono delle parole. Anzi, l'utilizzo di tale modalit\u00e0 di comunicazione \u00e8 ritenuto uno strumento utile proprio ad affrontare i problemi di quei bambini che mostrano difficolt\u00e0 nel livello di alfabetizzazione e di competenza linguistica.\nLo stesso Cortelazzo avverte per\u00f2 del rischio che l'estrema concisione e la velocit\u00e0 di interazione finiscano per confinare il mezzo degli SMS alla trasmissione di contenuti leggeri, facendo diventare il mondo comunicativo della messaggistica il dominio della fatuit\u00e0.\nAltro rischio avvertito \u00e8 che la stringatezza del messaggio e soprattutto l'assenza di elementi accessori della comunicazione \u2013pleonastici, formali e referenziali\u2013 assecondi un impoverimento della comunicazione.\nElementi di coerenza.\nIl linguaggio degli sms non si caratterizza unicamente per le scelte tecniche di abbreviazione, ma anche per una marcata connotazione linguistica, per quanto riguarda il registro impiegato, la variet\u00e0 linguistica, la gergalit\u00e0, gli artifici non verbali (in forma di particolari segni grafici) messi in campo nella comunicazione.\nDa una serie caratteristiche molto varie, emerge, tuttavia, una connotazione di notevole coerenza e regolarit\u00e0, suscettibile perfino di essere sottoposta a un'analisi stilistica tesa ad accertare l'autenticit\u00e0 della scrittura: questa strada \u00e8 stata seguita in una vicenda giudiziaria che ha destato notevole interesse nell'ambito delle scienze forensi. \u00c8 il caso di un infanticidio perpetrato in Inghilterra nel 2001, di cui fu vittima la quindicenne Danielle Sarah Jones (nata il 16 ottobre 1985): dell'omicidio fu ritenuto colpevole lo zio Stuart Campbell, il cui alibi, corroborato da un SMS giunto sul suo numero dal telefono della ragazza, fu smontato dopo che, con il sostegno di una perizia linguistica, il messaggio in questione fu giudicato un falso fabbricato ad arte dall'omicida nel tentativo di allontanare da s\u00e9 ogni sospetto.\nDiffusione.\nIl linguaggio degli SMS si \u00e8 presto diffuso anche in ambiti diversi della comunicazione telematica, perfino laddove il suo uso non \u00e8 giustificato dalle limitazioni di spazio imposte dal mezzo: ad esempio, \u00e8 stato importato nelle chat di Internet, nonostante, in questo caso, si disponga normalmente di una tastiera completa, senza sottostare alle limitazioni di lunghezza e senza scontare quelle dovute al costo dei singoli messaggi.\nUn uso simile, pi\u00f9 o meno esteso, sempre in assenza di limitazioni estrinseche, lo si pu\u00f2 occasionalmente incontrare nei blog, nei forum telematici, nelle e-mail. Spesso per\u00f2, in tali ambienti virtuali, la libert\u00e0 espressiva, grafica e ortografica dispiegabile dagli scriventi nel dominio comunicativo degli sms sono spesso deprecate, a causa alle limitazioni oggettive suggerite da pi\u00f9 restrittive regole di etichetta (si tratta della cosiddetta \"netiquette\", che si basa sulla vigenza informale di una serie regole di comportamento e di scrittura, a cui \u00e8 normalmente richiesto di aderire e conformarsi quando si utilizzino tali ultimi mezzi di comunicazione).\nFenomeno di costume generazionale.\nL'espansione della sfera d'uso, lo ha fatto approdare anche ad altri ambiti della ordinaria produzione scritta, non solo nella comunicazione mediata da computer e gadget telefonici, ma anche nella scrittura su supporti, come la scrittura su muro, la tradizionale scrittura su carta, ecc.\nNe \u00e8 nato, quindi, un vero e proprio fenomeno di costume, in cui spiccate connotazioni di gergo generazionale si fondono con spinte giovanili all'inventivit\u00e0 e all'espressivit\u00e0, al gioco linguistico creativo, all'interno del perimetro costituito da un canone condiviso e in parte criptico e iniziatico, all'uso consapevole di regole comuni, incuranti di come queste regole condivise possano essere difformi e trasgressive rispetto alle ordinarie prescrizioni grammaticali e norme linguistiche.\nL'infrazione dei canoni della scrittura (ortografia, punteggiatura, grammatica) ha dato luogo anche a forme negative di reazione, tanto che l'uso diffuso di questo stile di comunicazione incontra spesso remore e resistenze culturali. Esistono, in rete, iniziative che si proclamano come organizzazioni di lotta o di resistenza all'uso del linguaggio degli sms, percepito come dilagante: in area francofona, ad esempio, \u00e8 stato costituito il \"Comit\u00e9 de lutte contre le langage sms et les fautes volontaires sur Internet\" (\"Comitato di lotta contro il linguaggio degli sms e gli errori volontari su Internet\") che afferma di aver arruolato alla propria causa oltre ventimila volontari (al 2014) (un volantino di lotta del comitato \u00e8 visibile in una delle immagini a corredo di questa voce).\nNella letteratura scientifica, invece, prevalgono opinioni opposte, come quella, gi\u00e0 citata, espressa dal prof. Michele Cortelazzo, che vede nel fenomeno linguistico degli sms una rivitalizzazione della pratica scrittoria nell'universo giovanile, in una dimensione in cui l'immediatezza del risultato comunicativo fa premio sulla rinuncia apparente a ogni aspirazione poetica. In un altro caso, peraltro, ne sono state messe alla prova proprio le potenzialit\u00e0 come medium di espressione poetica mediante l'indizione di un apposito concorso, avvenuta in un ambito scolastico istituzionale. Lo stesso \"corpus\" standardizzato raccolto dall'Universit\u00e0 cattolica di Lovanio contempla un \u00abflorilegio di [...] messaggi deliziosi\u00bb, in grado di dimostrare la capacit\u00e0 degli utenti di coniugare invenzione linguistica ed elaborazione poetica, pur nei limiti di brevit\u00e0 imposti dalla tecnologia e dalla prassi degli SMS.\nEsempi.\nLe caratteristiche comuni al linguaggio degli sms si realizzano in forme diverse nelle diverse aree linguistiche e nelle diverse culture. A volte, si registrano anche forme che si potrebbero definire di prestito linguistico tra diverse realt\u00e0. Nella seguente trattazione si cercher\u00e0 di enucleare alcune regole che emergono, paradossalmente, proprio dalla trasgressione delle norme linguistiche che caratterizza questo tipo di comunicazione rapida: alcune di queste forme (come, ad esempio, le abbreviazioni) difficilmente emergono come forme stabili e generalizzabili, e pertanto non appaiono in grado di estendere la loro influenza ad altre forme di scrittura.\nLinguaggio degli SMS in italiano.\nIn italiano, un esempio ovvio \u00e8 l'uso della pi\u00f9 sintetica scrittura \"1\" al posto dell'articolo indeterminativo \"un\"/\"una\" o delle cifre (1, 2, 3...) al posto dei numeri (uno/un, due, tre...). Diverso (e, ovviamente, tipico dell'italiano) \u00e8 l'uso del \"\"6\" in luogo della parola \"sei\"\" (seconda persona dell'indicativo presente del verbo essere), anche in combinazione con lettere, come nel caso di stringhe alfanumeriche che sottendono una lettura endofasica: \"\"c6\" che si legge \"ci sei\"\", o come nel caso di \"\"qlc1\" in luogo di \"qualcuno\"\", \"\"nes1\" in luogo di \"nessuno\"\", o di \"\"6 3mendo\" in luogo di \"sei tremendo\"\" (l'uso di numeri, o combinazioni di numeri e lettere, al posto di parole omofone, \u00e8 peraltro diffuso in molti altri contesti linguistici: in cinese, ad esempio, la stringa \"521\" (\u4e94\u4e8c\u4e00) significa \"ti amo\" (\u6211\u7231\u4f60)).\nAltro esempio \u00e8 la sostituzione del gruppo consonantico \"\"ch\" con la singola consonante \"k\" per l'occlusiva velare sorda, in sillabe come \"che\", \"chi\", o l'uso della consonante \"c\" in luogo della particella (pronome o avverbio) \"ci\" (come nel gi\u00e0 visto nel caso di \"c6\"). Altro fenomeno \u00e8 la contrazione consistente nella sostituzione di un'intera frase convenzionale con una sigla (anch'essa convenzionale): in questo modo, frasi come \"ti voglio bene\"/\"ti voglio tanto bene\"/\"ti voglio troppo bene\", vengono sostituite con le sigle \"tvb\"/\"tvtb\"\". In altri casi, l'abbreviazione si traduce nell'estrazione, dalla frase, di una successione di alcune consonanti, non necessariamente iniziali, come avviene in \"ti voglio troppo bene\", che diventa \"tvtrb\".\nUn altro espediente brachilogico consiste nella troncatura di vocaboli lunghi mediante caduta di sillabe o foni terminali (apocope ed elisione): cos\u00ec, si avr\u00e0 \"raga\" per \"ragazzi\", \"prof\" per \"professore\"/\"professoressa\", \"dmn\"/\"doma\" per \"domani\", \"risp\" per \"risposta\"/\"rispondere\", ecc., o la sostituzione di nomi e luoghi, conosciuti ai due parlanti, con le semplici iniziali. La comprensibilit\u00e0 del reale significato di simili abbreviazioni si affida in buona parte al contesto linguistico in cui esse sono calate ma, soprattutto, fa leva anche sull'intrinseca ridondanza di contenuti di cui \u00e8 portatore ogni messaggio verbale, perfino quello estremamente conciso e prosciugato degli SMS.\nAltra sostituzione frequente \u00e8 quella che vede il simbolo della moltiplicazione (\"x\") usato in luogo della sillaba \"per\", sia in posizione isolata, come nella preposizione semplice \"per\", sia per rimpiazzare un gruppo fonetico all'interno di un lessema: in questi modo, la preposizione \"per\" diventa semplicemente \"x\", la congiunzione \"per\u00f2\" diviene \"x\u00f2\" o \"xo\", l'avverbio \"perch\u00e9\" viene solitamente reso con \"xke\" o addirittura i pi\u00f9 sintetici \"x'\" e \"xk\" (in quest'ultimo caso, opera congiuntamente anche una delle regole di sostituzione precedentemente esposte: \"che\" &gt; \"ke\").\nIn alcune delle sostituzioni precedenti (\"\"per\u00f2\"&gt;\"xo\", \"perch\u00e9\"&gt;\"xke\"\") \u00e8 riconoscibile un altro espediente che consente di velocizzare la digitazione, la trasgressione dei segni diacritici, il cui utilizzo pu\u00f2 risultare ridotto o addirittura assente.\nNella resa delle voci del verbo avere inizianti per \"h\", si opta normalmente per la caduta della consonante iniziale: \"ho\"/\"ha\"/\"hai\", ad esempio, diventano \"o\"/\"a\"/\"ai\", con una grafia che, in altri contesti della comunicazione scritta, comporterebbe un'eclatante violazione delle regole dell'ortografia, tanto pi\u00f9 grave, in questo caso, perch\u00e9 l'omissione della \"h\" iniziale stravolge la funzione grammaticale e logica del termine.\nAltro fenomeno \u00e8 la tendenza a compendiare il testo omettendo alcune, o tutte, le vocali: \"quanto\" diventa \"qnt\", \"grazie\" diventa \"grz\", \"prego\" \"prg\". Si tratta di una sorta di \"scrittura fonetica\", resa pi\u00f9 facile in lingue, come l'inglese, in cui vi \u00e8 una maggiore incoerenza tra la prassi ortografica e la prassi fonetica (a differenza dell'italiano, in cui il rapporto tra segni e fonemi \u00e8 pi\u00f9 univoco).\nAnche negli SMS in italiano, come in altri contesti linguistici (si veda, ad esempio, il francese), non \u00e8 infrequente l'utilizzo di anglicismi come sostituti pi\u00f9 brevi, o pi\u00f9 abbreviabili, delle forme originarie: \"be4\" (\"before\", prima), \"l8\"/\"l8r\" (\"late\"/\"later\"), \"imo\" (\"in my opinion\"), \"fyi\" (\"for your information\"), \"asap\" (\"as soon as possible\"), \"2nite\" (\"tonight\"), \"cu\"/\"cul8r\" (\"see you\"/\"see you later\").\nAltri contesti linguistici.\nFenomeno analoghi, pur con diverse estensioni e forme, avvengono in molte altre lingue.\nInglese.\nIn inglese, il fenomeno dell'invio di SMS conosce varie denominazioni, tra cui \"short messaging\", \"short mail\", \"SMSing\", \"person-to-person messaging\", \"mobile messaging\", \"wireless messaging\", \"tesxt messaging\", \"texting\", \"txtng\".\nIn maniera analoga a tutti i contesti linguistici, anche in inglese vengono spesso omesse le vocali e le consonanti meno significative: in questo modo, \"txt msg\" sta per \"text message\" (messaggio di testo). Altro uso inglese \u00e8 l'uso di singole vocali o cifre per sostituire intere parole dal suono affine, di cui sono esempi \"u\" per \"you\", il \"2\" (\"two\") usato in luogo di \"to\", e il \"4\" (\"four\") in luogo di \"for\": in questo modo, si potr\u00e0 scrivere sinteticamente \"4u\"/\"2u\", intendendo \"for you\"/\"to you\". Il seguente \u00e8 un elenco di abbreviazioni e combinazioni molto comuni in inglese:\nAlcune abbreviazioni (in uso nelle chat o negli sms) sono entrate talmente nell'uso da meritarsi l'inclusione nel lemmario dell'Oxford English Dictionary: \u00e8 il caso di OMG (\"Oh my God\") e LOL (\"Laughing out loud\").\nFrancese.\nAnche in francese, al pari di quanto accade in altre lingue, il cosiddetto \"langage SMS\" combina procedimenti diversi per perseguire la voluta sinteticit\u00e0 di parole e frasi:\nAlcune regole sono reminiscenze di altri universi comunicativi, anche scolastici. Ad esempio, l'utilizzo di \"po\" in luogo di \"pas\" \u00e8 un retaggio del mondo dei fumetti, uno dei cui personaggi, Titeuf, faceva uso sistematico della sostituzione di \"pas\" con \"p\u00f4\".\nRusso.\nIn Russia, l'uso di un linguaggio sintetico, che utilizza l'alfabeto latino con l'aggiunta di particolari richiami grafici, d\u00e0 inoltre la possibilit\u00e0 di evitare l'alfabeto cirillico, che si serve del sistema Unicode e, per questo motivo, limita la lunghezza del messaggio a soli 70 caratteri in luogo dei canonici 160: esempi di trascrizione del russo sono \"Ja tebj\u00e1 ljublj\u00fa\" al posto di \"\u042f \u0442\u0435\u0431\u044f \u043b\u044e\u0431\u043b\u044e\" (in italiano: \"Ti amo\"), o ancora (graficamente) R TE6R /\\I-06/\\I-0, o infine, combinando i due metodi, \"R Te6R Lyu6Lju\".\nGiapponese.\nIn Giappone va segnalato che l'uso di componenti extra-verbali, del tipo emoticon, assume una connotazione particolare. I simboli ideografici della comunicazione sms vengono chiamati ad esprimere non solo semplici stati d'animo, ma anche sensazioni e concetti pi\u00f9 articolati: cos\u00ec, per esempio, con la stringa grafica \"(-_-)\" si intender\u00e0 l'\"essere arrabbiati senza farlo notare\"; l'espressione di un \"sorridere arrossendo\" sar\u00e0 affidata all'emoticon (*^_^*), ecc. (Per approfondire la particolarit\u00e0 degli emoticon nella cultura giapponese, si vedano le voci \"Emoji\" e \"Kaoani\")\nInfluenza dei dizionari \"Text on 9 keys\" (T9).\nL'uso delle abbreviazioni per velocizzare la digitazione \u00e8 stato reso meno stringente con l'introduzione di algoritmi predittivi basati sulla frequenza d'uso del lessico, che cercano di indovinare il termine che si vuole digitare e, sostanzialmente, lo suggeriscono prima che si sia finito di comporlo interamente (dizionari T9). Allo stesso modo, esistono algoritmi che offrono un'ulteriore funzione che velocizza la digitazione senza l'uso di abbreviazioni, cercando di prevedere la parola successiva a quella appena digitata, proponendo pi\u00f9 alternative.\nQuesti sistemi software semplificano notevolmente l'inserimento dell'ortografia completa, diminuendo il numero di pressioni sui tasti e, di conseguenza, riducendo il tempo necessario all'introduzione del testo. Ci\u00f2 rende le abbreviazioni meno utili e anche pi\u00f9 laboriose da usare perch\u00e9, non essendo presenti nel dizionario della lingua locale del software, la loro digitazione entra in conflitto con il sistema T9 (l'incompatibilit\u00e0 pu\u00f2 essere aggirata, semplicemente, disattivando la funzionalit\u00e0 T9 sul dispositivo mobile). Un altro sistema \u00e8 aggiungere le abbreviazioni al dizionario del T9, in modo che quest'ultimo non le riconosca come errori. In caso il terminale subisca una completa re-inizializzazione (Factory restore), ad esempio a causa di una riparazione, le aggiunte andranno perse. Altrettanto succede quando si compra un nuovo terminale, poich\u00e9 le modifiche al dizionario non sono importabili (tranne rarissime eccezioni).\nPer contro, non tutte le parole possibili sono presenti nel dizionario caricato, e talvolta \u00e8 necessario aggiungerne manualmente di nuove, o comporle all'istante attraverso la combinazione altre parole o spezzoni di esse (ad esempio, un avverbio come \"manifestamente\" potrebbe essere generato dall'unione di \"mani\", \"festa\" e \"mente\", tre parole certamente pi\u00f9 frequenti e sicuramente presenti nei dizionari T9).\nLa diffusione del T9 \u00e8 assai differenziata da paese a paese: ad esempio, \u00e8 tanto presente in Italia quanto di scarso utilizzo nei paesi slavi.\nIn alcuni smartphone, la normale tastiera pu\u00f2 essere temporaneamente commutata in una tastiera numerica con T9. Viste le potenzialit\u00e0 di tali terminali, questa funzione pu\u00f2 sembrare inutile. In effetti ha l'unico scopo di rendere l'utilizzo all'utente che proviene da un terminale \"classico\", pi\u00f9 \"amichevole\". Ad esempio, un utente anziano, abituato da anni al T9, potr\u00e0 utilizzarlo senza l'ansia di commettere errori, fino a che non si sar\u00e0 abituato alla tastiera standard."}
{"id": "3883020", "revid": "413500", "url": "https://it.wikipedia.org/wiki?curid=3883020", "title": "Semi-cantone", "text": ""}
{"id": "3883030", "revid": "1833487", "url": "https://it.wikipedia.org/wiki?curid=3883030", "title": "Respect My Conglomerate", "text": "Respect My Conglomerate \u00e8 un brano musicale del rapper statunitense Busta Rhymes, estratto come terzo singolo dall'album \"Back on My B.S.\". Il brano figura la collaborazione dei rapper Jadakiss e Lil Wayne, ed \u00e8 stato pubblicato il 4 aprile 2009 dalla Universal Motown. Al brano contribuisce nella parte cantata anche la cantante Debby Coda."}
{"id": "3883031", "revid": "1235755", "url": "https://it.wikipedia.org/wiki?curid=3883031", "title": "Olivier Dela\u00eetre", "text": "Carriera.\nOttenne il suo best ranking in singolare il 20 febbraio 1995 con la 33\u00aa posizione mentre nel doppio divenne il 12 luglio 1999, il 3\u00ba del ranking ATP.\nIn carriera, in singolare, ha raggiunto la finale in quattro tornei del circuito ATP uscendone sempre sconfitto, tra cui l'Indianapolis Tennis Championships nel 1994 dove fu superato dal sudafricano Wayne Ferreira.\nIn doppio ha raggiunto risultati migliori ottenendo la vittoria finale in ben 15 tornei del circuito maggiore. Nel 1999, in particolare, ha vinto il Monte Carlo Open in coppia con il britannico Tim Henman sconfiggendo in finale la coppia ceca Ji\u0159\u00ed Nov\u00e1k e David Rikl con il punteggio di 6-2, 6-3. In coppia con il connazionale Fabrice Santoro ha raggiunto sempre nel 1999 la semifinale nel Torneo di Wimbledon; furono sconfitti dalla coppia indiana, futura vincitrice del torneo, composta da Mahesh Bhupathi e Leander Paes in cinque set. Questo risultato gli permise di raggiungere la terza posizione del ranking ATP.\nHa fatto parte della squadra francese di Coppa Davis dal 1994 al 2000 con un bilancio finale di cinque vittorie e tre sconfitte."}
{"id": "3883032", "revid": "287204", "url": "https://it.wikipedia.org/wiki?curid=3883032", "title": "Olivier Delaitre", "text": ""}
{"id": "3883034", "revid": "481666", "url": "https://it.wikipedia.org/wiki?curid=3883034", "title": "Charles Miller", "text": "Biografia.\nNato nel 1857 nel Michigan, inizi\u00f2 a lavorare nel cinema nel 1914, come attore e regista. Nella sua carriera, che fin\u00ec con il cinema muto, recit\u00f2 in otto film, ne diresse una trentina e appare, come presentatore o supervisore, in altre due pellicole.\nMor\u00ec a New York il 14 novembre 1936, all'et\u00e0 di 79 anni."}
{"id": "3883036", "revid": "30794", "url": "https://it.wikipedia.org/wiki?curid=3883036", "title": "Battaglia di Sepeia", "text": "La battaglia di Sepeia fu combattuta nel 494 a.C. tra gli Spartani di re Cleomene I e gli Argivi. Lo scontro, di cui sappiamo soprattutto dal racconto fatto a posteriori da Erodoto, fu vinto dagli Spartani, che cos\u00ec presero il pieno controllo sul Peloponneso. Cleomene stermin\u00f2 i superstiti dell'esercito argivo dando fuoco al bosco dove si erano rifugiati."}
{"id": "3883038", "revid": "1305772", "url": "https://it.wikipedia.org/wiki?curid=3883038", "title": "Hustler's Anthem '09", "text": "Hustler's Anthem '09 \u00e8 un brano musicale del rapper statunitense Busta Rhymes, estratto come secondo singolo dall'album \"Back on My B.S.\". Il brano figura la collaborazione dei rapper T-Pain e Lil Wayne, ed \u00e8 stato pubblicato il 10 febbraio 2009 dalla Universal Motown"}
{"id": "3883043", "revid": "729019", "url": "https://it.wikipedia.org/wiki?curid=3883043", "title": "Type 3 Chi-Nu", "text": "Il Type 3 Chi-Nu \u00e8 stato un carro armato medio progettato dall'Impero giapponese nel 1943 e introdotto in servizio prima della fine dell'anno. Era un derivato del carro medio Type 1 Chi-He ed era stato equipaggiato con un cannone da 75\u00a0mm; tuttavia era nato come un progetto improvvisato e l'esercito giapponese ebbe un interesse modesto per il nuovo mezzo.\nFu prodotto in piccola serie e form\u00f2 alcuni reggimenti corazzati di una divisione carri stanziata in difesa del Giappone, ma non ebbe modo di partecipare attivamente alle battaglie della seconda guerra mondiale poich\u00e9 la progettata offensiva statunitense (operazione Downfall) fu impedita dalla resa nipponica nell'agosto 1945.\nStoria.\nSviluppo.\nGli sforzi effettuati dall'Ufficio Tecnico dell'esercito imperiale per rimpiazzare con mezzi meglio protetti e armati l'obsolescente Type 97 Chi-Ha erano gi\u00e0 stati tradotti nel Type 1 Chi-He, tuttavia poco considerato dall'Alto Comando che aveva preferito finanziare gli studi per un altro carro pesantemente corazzato e dotato di un cannone ad alta velocit\u00e0 iniziale: le peculiari specifiche erano finalizzate alla creazione di un sistema d'arma capace di rivaleggiare efficacemente con il pi\u00f9 diffuso blindato avversario, lo statunitense M4 Sherman. Tuttavia nel maggio 1943, poco dopo che gli ingegneri dell'Ufficio Tecnico avevano avvisato che lo sviluppo di tale mezzo (il futuro Type 4 Chi-To) sarebbe slitatto per ritardi e problemi imprevisti, fu deciso di mettere in cantiere un ennesimo carro armato medio, facile e rapido da produrre. I lavori progredirono rapidamente perch\u00e9 il veicolo era stato concepito sullo scafo del precedente Type 1, risparmiando cos\u00ec tempo e risorse: a ottobre i progetti del decimo carro armato medio nipponico, o \"Type 3 Chi-Nu\", vennero completati.\nProduzione.\nSebbene pronto in tempi brevi, il Type 3 non riscosse molto interesse tra i membri dello Stato Maggiore; inoltre tra il 1943 e il 1944 l'industria bellica giapponese si era calibrata per la fabbricazione intensiva di aerei, trascurando le richieste dell'esercito e in parte anche quelle della marina imperiale. La linea d'assemblaggio fu aperta dalla Mitsubishi solamente nel settembre 1944 e alla fine dell'anno erano stati costruiti 55 esemplari. Nonostante le carenze sempre pi\u00f9 gravi di materie prime dovute al blocco sottomarino statunitense, alla mancanza di personale causate dalle perdite in guerra e alle distruzioni arrecate dai bombardamenti aerei divenuti pi\u00f9 frequenti, la ditta nipponica fabbric\u00f2 durante il 1945 altre 89 unit\u00e0(111 unit\u00e0 secondo altri).\nImpiego.\nUltimo corazzato a prendere effettivamente servizio nell'esercito imperiale, il Type 3 Chi-Nu non lasci\u00f2 mai le isole metropolitane giapponesi: furono distribuiti tra i sei reggimenti che componevano la 3\u00aa e 4\u00aa divisioni carri, la prima dislocata su Honsh\u016b e la seconda su Ky\u016bsh\u016b. Le due divisioni facevano parte delle armate schierate a difesa delle coste nipponiche contro le operazioni anfibie che, si sapeva, gli Stati Uniti stavano gi\u00e0 pianificando; poich\u00e9, per\u00f2, il Giappone si arrese il 15 agosto 1945, gli Stati Uniti annullarono la prevista operazione Downfall per invadere il Giappone meridionale e centrale. Il Type 3 quindi non ebbe modo di essere utilizzato in combattimento, una costante per numerosi altri equipaggiamenti nipponici di recente ideazione.\nCaratteristiche.\nIl Type 3 Chi-Nu montava sullo scafo del carro medio Type 1, una versione semplificata e pi\u00f9 corazzata di quello del Type 97 Chi-Ha, una larga torretta dal nuovo disegno esagonale e con corazza frontale spessa 25\u00a0mm. Ospitava un cannone Type 3 da 75\u00a0mm lungo 38,4 calibri (L/38,4): con una velocit\u00e0 alla bocca di 680\u00a0m/s era in grado di penetrare una piastra spessa 90\u00a0mm da 100 metri oppure da 65\u00a0mm se sparava da 1.000 di distanza; l'alzo era compreso tra i -10\u00b0 e i + 25\u00b0. Quest'arma era stata ricavata dal cannone da campagna Type 90, a sua volta derivato dal pezzo da montagna Schneider mle 1919 da 75\u00a0mm francese. Per la difesa ravvicinata era invece presente in casamatta una mitragliatrice Type 97 da 7,7\u00a0mm rifornita con una scorta di 4.035 cartucce; per il cannone erano invece trasportabili 55 proietti ognuno pesante 6,6 chili. La corazzatura originale non venne incrementata: dunque era spessa 50\u00a0mm sul frontale, 25\u00a0mm sulle fiancate e 20\u00a0mm sul retro; il fondo dello scafo misurava 8\u00a0mm, lo spessore blindato minimo di tutto il mezzo (secondo un'altra fonte lo spessore minimo sarebbe pari a 12\u00a0mm).\nPreservati erano, inoltre, la meccanica e l'apparato motore. Lo scafo infatti poggiava su sei doppie ruote portanti, delle quali le centrali erano state accoppiate mediante due carrelli; a questi erano collegati due bracci oscillanti longitudinali che condividevano una grande molla elicoidale parallela al terreno. Le ruote pi\u00f9 esterne erano state equipaggiate allo stesso modo ma le loro molle erano pi\u00f9 inclinate e poggiavano al capo libero sui due bracci oscillanti centrali: questo sistema faceva s\u00ec che i movimenti cagionati dalla marcia su terreni non preparati venissero prima tramutati in moto orizzontale dai bracci e quindi assorbiti dalle molle. Il treno di rotolamento era completato da tre rulli reggicingolo (due doppi e uno singolo), da una ruota motrice anteriore a doppia corona dentata e da una ruota di rinvio doppia. I cingoli adottati, del tipo \"dry pin\", erano larghi 305\u00a0mm e forniti di una guida centrale a dente. La trasmissione e il cambio da quattro marce avanti e retromarcia, entrambi anteriori, erano collegati al motore sistemato nel vano posteriore, un Mitsubishi Type 100 da 12 cilindri a V e con una potenza di 240\u00a0hp a 2.000 giri al minuto; l'alesaggio misurava 120\u00a0mm, la corsa 160\u00a0mm e la cilindrata arrivava a 21,7 litri. Il serbatoio conteneva 235 litri di gasolio.\nIl Type 3 Chi-Nu era operato da un equipaggio di cinque uomini: il pilota trovava posto nello scafo anteriore destro e guidava mediante il sistema frizione-freno assistito dall'uso di due leve direzionali; alla sua sinistra era sito il mitragliere addetto alla Type 97. La torretta era la sede del comandante, del cannoniere e di un caricatore, un ruolo che sui carri armati giapponesi aveva tardato ad affermarsi.In totale il veicolo pesava 18,8 tonnellate, era alto oltre 2,60 metri e lungo circa 5,80 metri. La velocit\u00e0 di punta su strada asfaltata non superava i 40\u00a0km/h mentre l'autonomia era piuttosto ampia, pari a 210 chilometri; il Type 3 riusciva inoltre a padroneggiare guadi fino a 1 metro di profondit\u00e0, trincee larghe 2,50 metri e ostacoli alti 0,90 metri."}
{"id": "3883045", "revid": "123132663", "url": "https://it.wikipedia.org/wiki?curid=3883045", "title": "Episodi di Cougar Town (terza stagione)", "text": "La terza stagione della serie televisiva Cougar Town \u00e8 stata trasmessa in prima visione negli Stati Uniti d'America da ABC dal 14 febbraio 2012.\nIn Italia la stagione \u00e8 stata trasmessa in prima visione satellitare da Fox Life dal 2 agosto al 20 settembre 2012\nNon \u00e8 strano l'amore?\nTrama.\nJules continua a vivere la sua storia d'amore: la donna si arrabbia molto quando Grayson le dice di essere prevedibile, di conseguenza cerca di fare tante cose inaspettate per dimostrare che il suo fidanzato ha torto. Quando la sua macchina viene riempita di carta igienica in forma di squalo e Grayson d\u00e0 la colpa a un gruppo di teenager, Jules reagisce nella maniera pi\u00f9 inaspettata, progettando una vendetta nottetempo con l'ausilio del vicino Tom. Ellie ed Andy sono sempre pi\u00f9 preoccupati per Stan, che si \u00e8 trasformato da un angelico bimbetto in una piccola peste: Laurie si diverte a punzecchiare la sua acerrima nemica, facendole notare alcune somiglianze fra lei e il figlio. Bobby, intanto, visita Travis nel suo nuovo appartamento al college, riuscendo nel tentativo di affidargli il cane. Nel finale, Jules, Tom e Laurie hanno ormai ultimato la vendetta, riducendo il giardino dei presunti teppisti a un trionfo di carta igienica, ma vengono colti sul fatto dalla polizia. In realt\u00e0 il \"poliziotto\" \u00e8 Grayson e la casa \u00e8 una di quelle messe in vendita da Jules: l'uomo ha organizzato tutto lo scherzo per sorprendere la fidanzata e arrivare cos\u00ec a un momento cruciale. Grayson si inginocchia e chiede a Jules di sposarlo; la donna accetta, davanti agli occhi commossi della banda del cul de sac.\nUna mente con un cuore tutto suo.\nTrama.\nPer Jules \u00e8 arrivato il momento di scegliere la damigella d'onore: la donna sceglie Ellie, ma quando si rende conto che anche Laurie sarebbe felicissima di accompagnarla all'altare, decide di nominarle entrambe \"co-damigelle\". Laurie ne approfitta per delegare ad Ellie tutta l'organizzazione del matrimonio, mentre questa ne approfitta per tentare di svincolarsi seminando zizzania fra le due. Bobby, per dimostrare che \u00e8 felice del matrimonio fra la ex moglie e uno dei suoi migliori amici, installa una teleferica fra le case di Jules e Grayson. La donna inizialmente prende in giro l'ex marito, ma quando il gioco si dimostra fondamentale per fermare Ellie lo ringrazia del gesto importante. Grayson e Travis vanno dal padre di Jules per chiedergli la mano della figlia: Chick decide di divertirsi un po', arrivando quasi a costringere il povero Grayson a sparare a un cavallo per dimostrare il suo amore.\nIl tocco di chi ti ama.\nTrama.\nJules passa tutto il tempo ad organizzare il matrimonio, finendo cos\u00ec per lasciare da parte il fidanzato. Grayson si sente trascurato e si sfoga cercando un contatto fisico con gli amici che diventa presto eccessivo e molesto. Bobby ed Andy inventano un nuovo gioco, \"Dominazione\", che consiste nel colpire con una palla la testa della persona che si vuole \"dominare\": il tutto porta ad un pericoloso match fra uomini e donne. Nel frattempo, Travis ha un brutto incidente e finisce in ospedale con il cranio fratturato: ad operarlo \u00e8 proprio Tom, il vicino di Jules, che si scopre essere un neurochirurgo ed avere due figli. Il ragazzo, fortunatamente, esce presto dall'ospedale, ma \u00e8 obbligato a tenere un casco per due mesi: inizialmente Travis si rifiuta, pensando che questo possa renderlo ridicolo, ma dopo che la palla di Bobby rischia di colpirlo proprio in testa, Jules supplica il figlio di seguire i consigli del medico e non aggiungerle una preoccupazione che la terr\u00e0 sveglia di notte.\nIl re del quartiere.\nTrama.\nPer un progetto universitario, Travis deve fotografare degli sconosciuti: il ragazzo decide di barare e di ritrarre Bobby. Le foto del \"misterioso pescatore\" sulla sua barca catturano l'attenzione della professoressa Angie LeClaire, che si innamora all'istante di Bobby. Anche l'uomo, dopo aver visto l'insegnante da lontano, ne rimane colpito: inizialmente Travis scongiura il padre di non uscire con una sua professoressa, ma viene ben presto persuaso da Jules e Grayson a lasciare che Bobby viva la sua vita, dato che \u00e8 passato molto tempo dall'ultima volta che si \u00e8 innamorato di qualcuno. A Travis non rimane che presentare Bobby e Angie. Laurie pubblica alcune sue foto di nudo su Twitter, ricevendo immediatamente l'attenzione di un misterioso soldato: Ellie e Grayson la prendono in giro per questa relazione virtuale, salvo poi ricredersi leggendo i dolci messaggi che i due si scambiano. Un gruppo di bikers crea scompiglio nel cul de sac: tra Jules e Andy si scatena ben presto una lotta, prima scherzosa poi pi\u00f9 seria, per chi debba essere il \"re del quartiere\". Al povero Tom viene rubata la fontanella dal giardino: i colpevoli sono proprio gli amici del cul de sac, che vogliono realizzare una fontana di vino.\nIl re del bacio.\nTrama.\nBobby \u00e8 sempre pi\u00f9 interessato ad Angie, la professoressa di fotografia di Travis, ma c'\u00e8 un problema. L'uomo, nei rapporti con le donne, \u00e8 inizialmente goffo e tende a dire cose inappropriate per l'agitazione: tutto si risolve dopo il primo bacio, ma bisogna arrivarci. Jules, cosciente della situazione, coinvolge tutta la banda del cul de sac per organizzare a Bobby l'appuntamento perfetto. A Gulfhaven, invasa da turisti del Quebec per via della sua festa del granchio, arrivano anche Ted Buckland e la sua band a cappella; Travis offre loro ospitalit\u00e0 a casa di Jules. Grayson si offende dopo che alla fidanzata sfugge che lui occupa solo il settimo posto nella sua personale classifica dei migliori baci, mentre Bobby \u00e8 al primo, e cerca insistentemente di rimediare. Nel mentre, il piano di Jules sembra andare completamente a rotoli: mentre Bobby continua a fare figuracce, gli amici ne combinano una per colore e Angie finisce la serata con le cosce ustionate. La donna, risoluta a rendere felice Bobby, fa in modo che l'ex marito e la professoressa si ritrovino in piazza, con un sottofondo musicale garantito da Ted e i The Blanks. I due finalmente si baciano.\nNel finale, Ted \u00e8 in salotto con Ellie (Christa Miller) ed Angie (Sarah Chalke): il povero avvocato \u00e8 convinto di stare impazzendo perch\u00e9 vede dovunque i suoi vecchi colleghi di lavoro. La sensazione \u00e8 aggravata dalla presenza di Chick (Ken Jenkins), di un fattorino delle pizze (Zach Braff) e di un giardiniere di nome Todd (Robert Maschio).\nQualcosa di grosso.\nTrama.\nJules, sempre pi\u00f9 in ansia con l'avvicinarsi del matrimonio, convince Grayson ad andare da una terapista di coppia. La donna, infatti, non si sente sicura delle numerose relazioni, con partner anche molto pi\u00f9 giovani, che l'uomo ha avuto dopo il suo divorzio. Proprio in questo momento, ricompare una vecchia fiamma di Grayson, sostenendo di essere rimasta incinta dopo una notte passata con lui e che l'uomo sarebbe il padre di una bimba di nome Tampa. Jules e Grayson prendono il fatto come uno scherzo, finch\u00e9 il test di paternit\u00e0 non conferma ogni cosa. L'uomo \u00e8 proprio il padre di Tampa, e Jules sente il suo rapporto sempre pi\u00f9 in crisi. A salvarla \u00e8 l'amica Ellie, che le fa notare come anche lei abbia un figlio da un altro uomo, e che l'arrivo di Tampa esaudirebbe il desiderio di Grayson di avere figli. I due quindi si riappacificano e Tampa diventa a tutti gli effetti un nuovo membro della famiglia. Ellie viene continuamente disturbata da Bobby durante i suoi \"momenti solitari\" su una tavola da surf: l'uomo si mette in testa di insegnarle a fare surf, nonostante le proteste della donna che vuole solo qualche minuto per s\u00e9. Laurie cerca continuamente di attirare l'attenzione di Travis, flirtando con lui, ma si rende conto di non avere pi\u00f9 sul ragazzo l'ascendente che aveva una volta. Tuttavia, anche se Travis, dopo la cotta per Laurie, \u00e8 andato avanti con la propria vita, egli farebbe ancora di tutto per far sorridere l'amica, e si esibisce cos\u00ec nella danza di una confraternita del college.\nSi pu\u00f2 ancora cambiare idea.\nTrama.\nMentre Grayson si gode la paternit\u00e0, giocando con la piccola Tampa e rendendo la casa di Jules a prova di bambino, il rapporto fra Bobby e Angie sembra andare a gonfie vele. La coppia esce a cena con Andy ed Ellie, e la serata va talmente bene che Bobby confida all'amico di volere finalmente una relazione seria. Le cose per\u00f2 non vanno come previsto: Bobby ed Andy scoprono Angie mentre bacia un altro uomo. Per la donna, infatti, la relazione con Bobby non deve avere carattere di esclusivit\u00e0: Angie non vuole rinunciare alla propria libert\u00e0. In un primo momento Bobby accetta la situazione e i due finiscono a letto insieme, ma poi l'uomo fa un passo indietro, chiedendo alla donna di fare una scelta. A malincuore, la coppia si lascia. Travis insiste per realizzare personalmente il servizio fotografico del matrimonio della madre: Jules temporeggia, spaventata dai macabri ritratti che il ragazzo fa, ma quando Angie le conferma che il ragazzo ha veramente talento, la donna passa a preoccuparsi per il futuro del figlio. Scegliere di diventare fotografo \u00e8 una strada difficile, ma Travis conferma alla madre di essere deciso e pronto a correre il rischio di non trovare lavoro. Ellie e Laurie trovano la vecchia console Simon di Jules e finiscono per giocarci: Ellie vince facilmente ogni partita, ma quando si rende conto che Laurie \u00e8 davvero umiliata, capisce di aver esagerato e le tira su il morale.\nNiente vino per voi.\nTrama.\nEllie riceve la visita della madre Betsy: le due hanno un pessimo rapporto, tanto che la figlia descrive Betsy agli amici come una sociopatica. Jules \u00e8 sicura che l'amica esageri, ma dopo una breve chiacchierata si rende conto che la signora non riesce a dire nulla di carino sulla figlia. Comprendendo il dolore dell'amica, Jules la abbraccia e le promette che non insister\u00e0 pi\u00f9 affinch\u00e9 Ellie mantenga i rapporti con la madre. Travis e i suoi coinquilini decidono di compiere un'impresa per cui saranno ricordati da tutto il college: con l'aiuto di Bobby e di Chick, i ragazzi riescono a rubare la statua di un puma nel parco dell'universit\u00e0, corrompendo una guardia e nascondendo il puma nel proprio appartamento. Dopo aver ricevuto da Laurie una bellissima torta a forma di coccinella per festeggiare la paternit\u00e0, Grayson, rendendosi conto del potenziale dell'amica, cerca di convincerla a vendere torte e ad aprire un nuovo business: la ragazza tentenna, confidandogli di non avere altri sogni e che, se questo progetto andasse male, non le rimarrebbe altro in cui sperare. Grayson, tuttavia, insiste e sprona Laurie a provare questa nuova strada, convincendola a fare un tentativo.\nA proposito di soldi.\nTrama.\nIl matrimonio di Grayson e Jules si avvicina: i due cominciano ad avere le prime crisi, in particolare riguardo al denaro. Gli affari di Jules non vanno bene e Grayson si impegna a sostenerla economicamente; i due, per\u00f2, avranno bisogno di vendere una delle due case. Non riuscendo a decidere, la coppia si affida al consiglio degli amici e al lancio di una moneta... Ellie \u00e8 impegnata in una battaglia personale contro il piccolo Stan, sempre pi\u00f9 ribelle, mentre Andy si fa beffe della poca cultura di Bobby convincendolo dell'esistenza di una borraccia in grado di creare acqua dal sole. Come risultato, l'uomo prova a marciare per un sentiero molto difficile senza nulla da bere e finisce in pronto soccorso, completamente disidratato. Il nuovo business di torte di Laurie va fin troppo bene, ma la ragazza non riesce a stare dietro contemporaneamente alla cucina e all'agenzia immobiliare di Jules. Di conseguenza, le due prendono una decisione quasi simultanea: Jules deve licenziare Laurie, non potendosi pi\u00f9 permettere di pagarla, e Laurie d\u00e0 le dimissioni, per dedicarsi completamente alla sua nuova strada. Le due amiche trovano una soluzione fondendo i negozi in un unico locale.\nSindaco o non sindaco?\nTrama.\nMentre \u00e8 alle prese con Holly, l'invadente madre di Tampa che cerca a tutti i costi di fare amicizia con lei, Jules cerca di realizzare un suo vecchio sogno, quello di sposarsi sulla spiaggia. Il sindaco, Roger Frank, inizialmente rifiuta di concedere a Jules la necessaria autorizzazione, salvo poi ammettere di essersi sposato con Barb proprio sulla spiaggia di Gulfhaven. Jules \u00e8 convinta che ci sia bisogno di un nuovo sindaco e, dopo una rapida rassegna delle sue conoscenze, la donna propone ad Andy di candidarsi. L'uomo \u00e8 inizialmente indeciso, complice anche il fatto che Ellie, terrorizzata dai numerosi incontri pubblici che la potrebbero attendere, esprime categoricamente la sua disapprovazione. Nonostante ci\u00f2, la donna capisce che il marito vuole davvero quella posizione, pertanto fa un passo indietro e gli dichiara il suo sostegno. Travis e Holly hanno un breve flirt, dopo il quale il ragazzo si dichiara preso dalla donna, anche se \u00e8 consapevole di stare approfittando della sua fragilit\u00e0: ci\u00f2 fa arrabbiare molto Jules, ma Holly viene comunque accolta \"in famiglia\", per il bene della figlia di Grayson. Dopo un'uscita infelice nel negozio di torte di Laurie, Bobby si rende conto di suonare razzista in alcune affermazioni; la ragazza quindi organizza un \"convegno\" di amici stranieri per aiutarlo.\nL'uragano.\nTrama.\nGulfhaven viene investita dall'uragano Mary, che spinge tutti a rifugiarsi in casa o nel bar di Grayson. Laurie soffre sempre di pi\u00f9 la lontananza dal fidanzato Wade, soldato stazionato in Afghanistan conosciuto su Twitter: la donna vorrebbe qualcosa di pi\u00f9 di una relazione virtuale e decide di chiudere la storia. Travis si precipita a consolarla e viene immediatamente travolto dagli antichi sentimenti per l'amica; con grande orrore di Jules, il ragazzo decide di provare a sedurre Laurie quella sera stessa, con la scusa di consolarla. La donna si consulta immediatamente con gli amici, ma decide di lasciare che le cose facciano il loro corso quando Bobby si dichiara pi\u00f9 che mai favorevole a una relazione fra i due. Sfortunatamente, il povero Travis si trova in mezzo a Laurie e Wade, arrivando addirittura a \"impersonare\" il corpo del soldato. Laurie decide quindi di continuare la sua relazione a distanza, senza capire la situazione dell'amico. Grayson, aiutato da Ellie, si esercita sulle battute finali per la chiusura quotidiana del bar.\nNiente vino sul divano.\nTrama.\nL'uragano ha devastato la casa di Grayson, che si trasferisce da Jules per qualche giorno: la coppia ha cos\u00ec l'occasione di fare la prova del nove del loro fidanzamento attraverso un periodo di convivenza. Nonostante il tutto inizi con le migliori intenzioni, come Jules confida alla psicoterapeuta, le cose si incrinano presto: Grayson non sopporta le distrazioni di Jules, mentre la donna si offende a morte per un suo ritardo. Bobby affronta l'ex moglie e Jules rivela di essere terrorizzata da quanto le sta accadendo; potrebbe non reggere ad una seconda rottura. Bobby la consola e la sprona ad essere fiduciosa, in quanto lui e Grayson sono due persone molto diverse ed \u00e8 sbagliato proiettare le vecchie storie sui nuovi rapporti. I due cos\u00ec si riconciliano. Ellie e Laurie iniziano una gara per capire chi delle due sia pi\u00f9 sexy: una vecchia fiamma in comune rivela di trovare pi\u00f9 sexy Ellie, ma il tutto viene rovinato da un commento di Andy, che fa notare come la moglie non sia pi\u00f9 disinibita come una volta. Ellie quindi, su consiglio di Travis, si dedica completamente al marito per una sera. Bobby e Jules combattono nella \"sfida della maglietta bianca\", in cui il primo che si sporca ha perso.\nIl giorno del Fintaziamento.\nTrama.\nNon avendo avuto occasione di festeggiare l'anno precedente, Jules decide di celebrare in ritardo il giorno del Ringraziamento, istituendo cos\u00ec un vero e proprio pranzo di \"Fintaziamento\". Stan, ormai fuori controllo, combina sempre pi\u00f9 pasticci nel vicinato: le cose precipitano quando Ellie chiede all'amica che il figlioletto possa fare da paggetto e portare le fedi al matrimonio. Jules, divisa fra il timore di rovinare tutto e la lealt\u00e0 verso l'amica, finisce col rinfacciare ad Ellie di essere una cattiva madre; la donna confida cos\u00ec all'amica di essere troppo indulgente con il figlio per la paura di rovinare i pochi momenti teneri dell'infanzia, essendo Stan gi\u00e0 un terremoto. Andy deve affrontare la prima sfida pubblica con Roger Frank, l'altro candidato sindaco, ossia il lancio della pizza in un ristorante italiano: Grayson allena l'amico, spingendolo a curare la sua immagine, e l'uomo fa un'ottima figura. Travis viene assoldato dalla madre per scrivere le promesse nuziali per Grayson; a fare le spese del giorno del Fintaziamento \u00e8 il bicchiere Big Carl, che va in mille pezzi. Dopo un funerale, Jules lo sostituisce con un erede altrettanto grande, Big Lou.\nLa mia vita, il tuo mondo (1\u00aa parte).\nTrama.\nLa convivenza tra Jules e Grayson continua fra alti e bassi: l'uomo ha ufficialmente messo in vendita la propria casa, ma soffre particolarmente la mancanza di privacy di casa Cobb. Jules, infatti, invita continuamente gli amici e arriva al punto di lasciar loro le chiavi. Su consiglio di Lynn, la psicoterapeuta, Jules lascia a Grayson una stanza solo sua, dove gli altri non hanno il permesso di entrare, ma questo non serve: le continue intromissioni della ciurma del cul de sac portano l'uomo prima a rompere il muro con un pugno e poi a svelare a Laurie che, in origine, solo Ellie doveva essere la damigella d'onore al matrimonio di Jules. Anche gli altri non se la passano tanto meglio: Travis, durante una partita a \"Penny Can\", fa notare a Bobby ed Andy come il gioco non sia pi\u00f9 divertente ed abbia perso la sua attrattiva. I due uomini sono molto depressi e il ragazzo cerca in ogni modo di rimediare. Per \"punire\" Jules, Grayson, Laurie ed Ellie si mettono d'accordo per far rivivere all'amica in eterno la stessa situazione, ricalcando le scene di \"Ricomincio da capo\" (film che la donna non riesce a comprendere). Jules ammette cos\u00ec i suoi errori e Grayson le propone una fuga romantica a Napa Valley, dove il matrimonio verr\u00e0 celebrato in anticipo e in gran segreto. Purtroppo, per\u00f2, il concetto di \"solo noi\" per Jules \u00e8 molto largo, e cos\u00ec tutta la compagnia del cul de sac si ritrova a Napa, pronta per la cerimonia.\nLa mia vita, il tuo mondo (2\u00aa parte).\nTrama.\nRiunita allegramente (ma con disappunto di Grayson) a Napa Valley, la compagnia del cul de sac non ha solamente il matrimonio di Jules da festeggiare: \u00e8 anche il ventunesimo compleanno di Travis, momento che segna il suo ingresso ufficiale nel mondo del vino. Impegnati nei preparativi del matrimonio, Travis e Laurie si ritrovano come al solito a flirtare: proprio quando il ragazzo crede di avere ormai il campo libero, si presenta Wade, questa volta in carne e ossa, pronto per fare da cavaliere alla sua fidanzata. In preda allo sconforto, Travis beve un po' troppo vino: si presenta davanti alla compagnia ubriaco e completamente nudo, dichiarando ancora una volta il suo amore impossibile. Quando il ragazzo torna in s\u00e9, si sente morire dalla vergogna, ma Bobby lo conforta, rivelandogli che spesso un gesto inaspettato \u00e8 ci\u00f2 che serve per conquistare una donna. Ellie si sente attratta da Daniel, un bel concierge, e flirta pesantemente con lui sotto gli occhi impotenti di Andy. Dopo tanti affanni, Grayson e Jules decidono definitivamente di rimandare il matrimonio quando vengono a sapere che per la piccola Tampa sar\u00e0 impossibile arrivare in tempo ed essere presente alla cerimonia: la celebrazione avverr\u00e0 quindi, come inizialmente deciso, sulla spiaggia di Gulfhaven. Mentre due poliziotti cercano di fermare quanto sta accadendo, Chick celebra il matrimonio della figlia, uno Stan in costume da bagno porta le fedi e i due sposini fuggono a cavallo verso un nuovo inizio."}
{"id": "3883048", "revid": "767487", "url": "https://it.wikipedia.org/wiki?curid=3883048", "title": "Emory Peak", "text": "L'Emory Peak (2.385 ), situato nel Big Bend National Park, \u00e8 la cima pi\u00f9 elevata dei Monti Chisos. \u00c8 anche la cima pi\u00f9 elevata del Texas e della Contea di Brewster.\nCaratteristiche.\nIl picco fu cos\u00ec chiamato in onore di William H. Emory, il capo osservatore della squadra del U.S. Boundary Survey del 1852.\nDal bacino dei Chisos, il picco sembra essere una cima minore, mentre la cima del Casa Grande, che si trova un chilometro e mezzo pi\u00f9 vicino, sembra molto pi\u00f9 elevata. \nDa ovest, l'Emory Peak \u00e8 chiaramente visibile come una punta che supera leggermente tutta la maggior parte della catena montuosa.\nSalita alla vetta.\nIl picco pu\u00f2 essere raggiunto con una modesta arrampicata su un sentiero ben segnalato, passando attraverso un terreno roccioso ripido, con un aumento di altitudine di circa 800 m.\nLungo il percorso \u00e8 possibile osservare flora e fauna tipiche di un deserto elevato, tra cui il Juniperus deppeana (in inglese: \"alligator juniper\" a causa della sua corteccia che richiama la pelle dell'alligatore), il pino Pi\u00f1ons (in inglese: \"Pynion Pine\"), il cervo mulo, i fichi d'india, Aphelocoma wollweberi (\"ghiandaia messicana\", in inglese \"Mexican Jay\"), la Dasylirion wheeleri (da cui si ricava il sotol) e il Texas Madrone. Si possono trovare tracce legate alla presenza di leoni di montagna e dell'orso.\nIl panorama dalla sommit\u00e0 spazia sulla maggior parte della sezione settentrionale del parco e su una buona porzione della catena dei Chisos.\nSulla sommit\u00e0, durante la giusta stagione, \u00e8 sorprendente la popolazione di coccinelle sulla sommit\u00e0. Inoltre, sulla cima ci sono pannelli solari, apparecchiature di trasmissione e antenne."}
{"id": "3883052", "revid": "729019", "url": "https://it.wikipedia.org/wiki?curid=3883052", "title": "Type 4 Chi-To", "text": "Il Type 4 Chi-To \u00e8 stato un carro armato medio costruito dal Giappone durante l'ultimo periodo della seconda guerra mondiale.\nStoria.\nSviluppo.\nIl progetto e la costruzione dei prototipi iniziali furono quanto mai tormentati: i primi studi iniziarono nel 1942 e presero le mosse dallo scafo del Type 97 Chi-Ha, mezzo che aveva le sue origini nel 1936; fu pianificato di modificarlo estesamente e armare la torretta con un cannone da 57\u00a0mm anticarro ad alta velocit\u00e0 iniziale. Nel luglio del 1943 furono apportate varie modifiche, la pi\u00f9 importante delle quali riguard\u00f2 l'armamento, che fu cambiato con un pezzo da 75 millimetri, copia del pari calibro Bofors M29 antiaereo. Gli ambienti militari non furono per\u00f2 del tutto convinti dal nuovo mezzo, cos\u00ec il carro fu interamente riprogettato; alla fine un primo prototipo fu pronto a maggio del 1944 ma la produzione in serie del veicolo, di cui c'era disperato bisogno, fu ostacolata da penuria di ogni materiale, di capitali, dallo scarso interesse dei comandi e dai crescenti bombardamenti aerei statunitensi.\nProduzione.\nOltre al prototipo, pienamente equipaggiato ed operativo, furono fabbricati altri 5 scafi con un grande sforzo produttivo tra la fine del 1944 e il 1945, ma solo uno venne completato ed armato. I piani di produzione stesi prevedevano la costruzione mensile di 25 unit\u00e0, in modo che l'esercito avrebbe potuto costituire grandi divisioni corazzate di Type 4 per respingere l'ormai attesa invasione alleata: la situazione economico-militare si era per\u00f2 fatta drammatica per l'impero nipponico e nessun altro veicolo venne assemblato.\nImpiego.\nGli unici due esemplari terminati rimasero in Giappone per essere impiegati contro gli sbarchi avversari, ma la guerra fin\u00ec prima: il Type 4 non ebbe cos\u00ec modo di scendere in campo, destino condiviso da tutti i mezzi nipponici di nuova generazione.\nCaratteristiche.\nLo sperimentale Type 4 Chi-To era il diretto successore dell'ormai obsoleto Type 97 ma conservava ben poche caratteristiche del superato modello. Contava un equipaggio di 5 uomini: comandante, cannoniere e caricatore sedevano in una grande torre esagonale dalle superfici un poco inclinate, mentre pilota e mitragliere erano posizionati nella parte anteriore dello scafo, lungo oltre 6 metri e largo quasi 3.\nAll'incremento di personale si affiancava un deciso potenziamento della dotazione offensiva: la torretta ospitava infatti un cannone Type 4 da 75\u00a0mm L/56,4 derivato dal pari calibro Type 88 antiaereo. La velocit\u00e0 iniziale del proietto di 860 m/s lo rendeva capace di perforare corazze spesse 75\u00a0mm da 1.000: tali prestazioni erano dunque pi\u00f9 che sufficienti per distruggere uno M4 Sherman anche colpendolo nella sezione frontale, soprattutto da distanze inferiori ai 1.000 metri. Come difesa a breve raggio e contro la fanteria erano disponibili due mitragliatrici Type 97 da 7,7\u00a0mm: una era montata in torretta, coassiale al cannone, l'altra era installata a sinistra in casamatta; una terza mitragliatrice poteva essere posta su un apposito supporto sul tetto della torretta in funzione antiaerea. La corazzatura, punto debole dei carri armati giapponesi dell'epoca, era stata assai curata e ottenuta completamente mediante saldatura elettrica, un metodo decisamente pi\u00f9 efficace della rivettatura: la piastra frontale arrivava a 75\u00a0mm, quelle laterali a 50; il valore minimo era di 12\u00a0mm, riscontrabile sul cielo dello scafo.\nRiguardo al pezzo d'artiglieria impiegato in torretta esistono discordanze: alcune fonti affermano che si trattasse del Type 5 sempre ricavato dal Type 88.\nIl treno di rotolamento si richiamava a quello del Type 97, composto da 6 doppie ruote collegate, a coppie o singolarmente, a bracci oscillanti longitudinali e molle elicoidali. Nel nuovo carro le ruote erano sette: le quattro anteriori, accoppiate con carrelli, dipendevano da due bracci collegati alle estremit\u00e0 superiori a una molla a compressione, montata pi\u00f9 in alto e parallela al terreno; la quinta ruota era imperniata a un singolo braccio e le ultime due erano nuovamente unite con un carrello a cui era fissato un altro braccio oscillante. Anche questo gruppo di ruote aveva la propria sospensione in una molla elicoidale orizzontale, pi\u00f9 piccola della prima. Tale sistema tramutava i movimenti verticali in orizzontali che cos\u00ec venivano assorbiti dalle due grandi molle. I doppi rulli superiori erano tre e la trasmissione rimase anteriore con ruota di rinvio posteriore; i cingoli adottati erano quelli poco costosi del tipo \"dry pin\", larghi 305\u00a0mm e con guida a dente centrale. L'apparato motore situato nel retro consisteva in un Mitsubishi a 12 cilindri a V erogante circa 400\u00a0hp, che consentiva al carro di raggiungere la velocit\u00e0 massima di 45\u00a0km/h nonostante le 30 tonnellate di peso complessivo, dovute all'aumento delle protezioni passive. Poteva superare fossati larghi fino 2,70 metri.\nNonostante la luce libera di 42\u00a0cm, il veicolo si elevava dal suolo per quasi 2,90 metri, presentando un alto profilo che in combattimento poteva rivelarsi pericoloso per la sopravvivenza del carro. Per molte caratteristiche, quali la forma della torretta o il cannone scelto, il Type 4 ricorda molto il Panzer V Panther: in effetti, durante il 1944 consulenti tedeschi erano stati trasportati in Giappone via sommergibile condividendo con gli alleati nipponici i progetti del loro mezzo blindato pi\u00f9 sofisticato."}
{"id": "3883059", "revid": "1731538", "url": "https://it.wikipedia.org/wiki?curid=3883059", "title": "Roy William Neill", "text": "\u00c8 conosciuto soprattutto per aver diretto i film di Sherlock Holmes interpretati da Basil Rathbone e Nigel Bruce, girati tra il 1942 e il 1946 per la Universal Studios\nBiografia.\nFiglio di un capitano di marina, Neill nacque a bordo di una nave vicino alle coste irlandesi. Cominci\u00f2 a dirigere film nel 1917. Nella sua carriera di regista, diresse oltre un centinaio di film, molti dei quali erano pellicole low budget, B-movie a basso costo. Tuttavia, acquist\u00f2 la fama di cineasta preciso e scrupoloso, con una particolare attenzione per l'uso delle ombre, cosa che divent\u00f2 poi una delle caratteristiche stilistiche peculiari del noir dei tardi anni quaranta. L'ultimo suo film, \"L'angelo nero\" (1946), viene di fatto considerato a pieno titolo un film noir.\nNeill, che si firm\u00f2 anche con i nomi R. William Neill, Roy W. Neill e Roy Neill, visse in gran parte negli Stati Uniti, diventando cittadino americano. Dal 1935 al 1940, si trasfer\u00ec a Londra, dove, in quel periodo, i registi statunitensi avevano migliori opportunit\u00e0 di lavoro. Durante il periodo londinese, il produttore britannico Edward Black assunse Neill per fargli dirigere \"La signora scompare\" (1938) che poi, a causa di ritardi nella produzione, venne alla fine affidato ad Alfred Hitchcock.\nNeill mor\u00ec a Londra il 14 dicembre 1946 per un attacco cardiaco."}
{"id": "3883061", "revid": "767487", "url": "https://it.wikipedia.org/wiki?curid=3883061", "title": "Casa in linea", "text": "La casa in linea \u00e8 una tipologia edilizia plurifamiliare costituita da un vano scala che serve almeno due appartamenti per piano. Pu\u00f2 anche essere conformata dall'aggregazione lineare di due o pi\u00f9 corpi scala. Non vi \u00e8 un numero di piani precostituito e non vi \u00e8 alcuna limitazione sul numero massimo degli appartamenti per piano. Esempio tipico di casa il linea \u00e8 la palazzina romana. Quando l'altezza dell'edificio \u00e8 superiore alla misura di ciascun lato della pianta la casa in linea assume la definizione di casa a torre\nIl corpo di fabbrica ha generalmente dimensioni costanti lungo l'asse trasversale e pu\u00f2 crescere indefinitamente lungo l'asse longitudinale. Questo tipo di soluzione abitativa \u00e8 detta \"a stecca\" quando l'asse longitudinale \u00e8 rettilineo, \"a crescent\" quando tale asse \u00e8 curvo, \"ad angolo\" quando segue assi di aggregazione ortogonali.\nLa densit\u00e0 delle case in linea varia a seconda del numero dei piani, che varia da un minimo di tre."}
{"id": "3883062", "revid": "15756", "url": "https://it.wikipedia.org/wiki?curid=3883062", "title": "Bruno Bernard Heim", "text": "Biografia.\nMonsignor Bruno Bernard Heim nacque a Olten, in Svizzera, il 5 marzo 1911 ed era figlio del capostazione Bernard e di sua moglie, Elisabeth Heim-Studer. Il suo talento artistico si dimostr\u00f2 sin dalla pi\u00f9 giovane et\u00e0 e a 16 anni illustr\u00f2 un libro edito da un suo professore con stemmi araldici. Questi divennero subito uno dei suoi soggetti preferiti.\nFormazione e ministero sacerdotale.\nNel 1934 ottenne il dottorato in filosofia presso il Pontificio istituto internazionale \"Angelicum\" di Roma e si rec\u00f2 poi a Friburgo in Brisgovia ed a Solothurn per studiare teologia.\nIl 29 giugno 1938 fu ordinato presbitero per la diocesi di Basilea e Lugano nella cattedrale di Soletta. Divenne poi curato in due parrocchie svizzere. Nel 1942 fece ritorno a Roma per proseguire gli studi alla Pontificia accademia ecclesiastica, l'istituto che forma i diplomatici della Santa Sede. In seguito torn\u00f2 nuovamente in Svizzera dove assunse la cura pastorale dei rifugiati polacchi e italiani. Nel 1946 ottenne il dottorato in diritto canonico presso la Pontificia Universit\u00e0 Gregoriana.\nLa carriera diplomatica di padre Heim inizi\u00f2 nel gennaio del 1947 quando venne assegnato alla nunziatura apostolica di Parigi, divenendo quindi segretario dell'allora arcivescovo Angelo Roncalli, futuro papa Giovanni XXIII. Rimase a Parigi per quattro anni, durante i quali si dedic\u00f2 anche allo studio dell'araldica rinascimentale. Questi anni furono cruciali sia per la sua formazione professionale che per quella artistico-scientifica, infatti l'influenza di monsignor Roncalli, improntata alla semplice ma sostanziale essenzialit\u00e0, fu decisiva oltre che sul piano relativo alla sua missione anche su quello della produzione araldica. In quegli anni egli si afferm\u00f2 come principale riferimento per la creazione dei nuovi stemmi ecclesiastici, dedicandosi a \"bonificare\" quelli della Curia romana e delle diocesi europee da inutili e antiestetici orpelli. \u00c8 di quegli anni la pubblicazione della sua prima opera: \"Wappenbrauch un Wappenrecht in der Kirche\" (Olten, 1947), tradotto successivamente in francese come \"Coutumes et droits h\u00e9raldiques de l\u2019\u00c9glise\" (Parigi, 1949).\nNel 1951 venne trasferito come consigliere alla nunziatura apostolica di Vienna. Nel 1954 a seguito della chiamata a Roma di monsignor Aloysius Joseph Muench, venne nominato incaricato d'affari della nunziatura apostolica nella Repubblica Federale di Germania. Guid\u00f2 la nunziatura fino al 9 dicembre 1959 quando venne nominato monsignor Corrado Bafile.\nMinistero episcopale.\nIl 9 novembre 1961 papa Giovanni XXIII lo nomin\u00f2 arcivescovo titolare di Xanto e delegato apostolico in Scandinavia. Ricevette l'ordinazione episcopale il 10 dicembre successivo nella cattedrale di Soletta dal vescovo di Basilea e Lugano Franz von Streng, coconsacranti il vescovo ausiliare di M\u00fcnster Heinrich Tenhumberg e il vescovo di Copenaghen Johannes Theodor Suhr. Partecip\u00f2 al Concilio Vaticano II.\nIl 16 febbraio 1966 venne nominato anche pro-nunzio apostolico in Finlandia. Il 7 maggio 1969 venne trasferito all'incarico di pro-nunzio apostolico in Egitto.\nIl 16 luglio 1973 papa Paolo VI lo nomin\u00f2 delegato apostolico in Gran Bretagna. Questa nuova sede aveva per monsignor Heim un significato doppiamente rilevante, sia per la sua importanza diplomatica sia perch\u00e9 egli considerava la Gran Bretagna come la culla dell'araldica. Nella sua prima visita al Collegio Araldico, dopo aver mostrato alcune delle sue opere, uno degli araldi gli disse scherzosamente che se il Vaticano avesse chiuso i battenti egli avrebbe sicuramente trovato un lavoro presso di loro.\nEgli condusse molto scrupolosamente la sua nuova missione, durante la quale ebbe un ruolo decisivo nel 1976, alla morte del cardinale Heenan, nella nomina del nuovo arcivescovo di Westminster, che sarebbe stato anche Primate d'Inghilterra e, quasi di diritto, cardinale. Tra i vari candidati egli peror\u00f2 la scelta del monaco benedettino Basil Hume, allora abate di Ampleforth, e fu lo stesso monsignor Heim a consacrarlo arcivescovo il 25 marzo 1976. La sua fu la scelta giusta, vista la grande figura carismatica che il cardinale Hume incarn\u00f2 negli oltre vent'anni del suo apostolato per l'Inghilterra cattolica. Insieme, Heim e Hume, svolsero un ruolo fondamentale nell'avvicinamento della chiesa cattolica a quella anglicana. Il primo vide coronata la sua opera dall'istituzione della nunziatura apostolica nel 1982, dopo la visita in Inghilterra di papa Giovanni Paolo II di quell'anno. Monsignor Heim divenne cos\u00ec storicamente il primo ambasciatore ufficiale del Vaticano alla corte inglese sin dalla riforma anglicana.\nNegli anni della sua missione londinese monsignor Heim conferm\u00f2 la sua fama di amabile anfitrione per i suoi ospiti, qualit\u00e0 questa fondamentale per un diplomatico di razza, della quale gli fu maestro il nunzio Roncalli. Famosi restano i suoi cocktail che preparava personalmente. Uomo piccolo e grassoccio con un caldo senso dell'umorismo, monsignor Heim divenne molto amico della regina madre Elizabeth Bowes-Lyon. Con lei si dilettava in cene private e cucinava per lei nella sua residenza a Wimbledon. Apprezzava il senso dell'umorismo britannico e quando gli fu chiesto dove fosse Xanthos, la citt\u00e0 sede della diocesi soppressa di cui era titolare, rispose: \"La maggior parte \u00e8 nel British Museum!\".\nNel luglio del 1985 papa Giovanni Paolo II accett\u00f2 la sua rinuncia all'incarico per raggiunti limiti di et\u00e0. Si ritir\u00f2 nel suo paese natale ma ritorn\u00f2 sovente nelle capitali in cui aveva svolto la sua attivit\u00e0 per incontrare gli innumerevoli vecchi amici. Si manteneva attivo negli studi di araldica, cucinando e progettando cartoline di Natale.\nNel maggio del 2002 fu colpito da un ictus. Mor\u00ec a Olten il 18 marzo 2003. \u00c8 sepolto nel cimitero di Neuendorf.\nGli studi di araldica.\nQuando Heim venne inviato a Vienna nel 1951, egli continu\u00f2 a mantenere profondi contatti con l'arcivescovo Roncalli il quale gli commission\u00f2 il suo nuovo disegno quale patriarca di Venezia. Quando Roncalli venne eletto papa nel 1958, egli chiese nuovamente a Heim di disegnare il suo stemma papale e gli chiese di assumere la carica di segretario araldico del Vaticano, carica che egli ad ogni modo rifiut\u00f2 perch\u00e9, a suo avviso, l'araldica \u00e8 una questione di buon gusto e talento artistico e un buon esempio e la persuasione possono pi\u00f9 che la coercizione e i regolamenti. Secondo lui inoltre delle regole rigorose migliorerebbero anche l'espressione araldica. Il metodo scelto da Heim e dal Papa era di consigliare i nunzi nei vari paesi nella speranza che l'esempio di uno stemma bello e araldicamente corretto del nunzio inducesse e ispirasse il clero nel modo giusto. Un metodo che si adattava bene allo stile del diplomatico affascinante ma ugualmente persuasivo e persistente. Questa strategia ebbe un grande successo e scrittori autorevoli come Peter Bander van Duren parlano di una \"rinascita dell'araldica ecclesiastica\". Di conseguenza, molti cardinali, vescovi e prelati cercarono il consiglio di Heim e alcuni lo incaricarono di riprogettare le loro armi. Nel corso degli anni progett\u00f2 gli stemmi papali da Giovanni XXIII a Giovanni Paolo II, e cre\u00f2 e dipinse quelli di circa tremila tra patriarchi, cardinali, prelati e corporazioni religiose. Era membro di venti societ\u00e0 araldiche nazionali e membro del consiglio di amministrazione dell'Acad\u00e9mie Internationale d'H\u00e9raldique, quando nel 1978 il neoeletto papa Giovanni Paolo II chiese che il suo stemma includesse una grande lettera M (per Maria, a significare la sua devozione a Maria, la madre di Ges\u00f9), monsignor Heim gli disse che le singole lettere non erano normalmente consentite nei disegni araldici. Visto che il pontefice insisteva, monsignor Heim fece ulteriori ricerche e trov\u00f2 una tradizione di araldica polacca che incorporava lettere. La M fu restaurata e il pontefice ne fu felice.\nIl primo importante lavoro, dopo quello del 1947, fu \"Heraldry in the Catholic Church\", edito nel 1978 e nel 1981, quindi tradotto in italiano nel 2000 a cura della Libreria Editrice Vaticana. Questo libro rimase, almeno fino alla pubblicazione del \"Manuale di araldica ecclesiastica nella Chiesa Cattolica\" del cardinale Andrea Cordero Lanza di Montezemolo nel 2014, l'unico esaustivo manuale dell'araldica ecclesiastica, che descrive e cataloga in tutti i suoi aspetti. Segu\u00ec nel 1982 \"Armorial\" che riportava il \"Liber Amicorum\" di monsignor Heim ovvero gli stemmi degli importanti personaggi che lo avevano visitato nella sua sede londinese di Wimbledon e che egli aveva illustrato nel suo Guest Book, con il suo inconfondibile stile. Il suo era infatti uno stile che richiamava le origini pi\u00f9 pure dell'arte araldica, fatto di semplicit\u00e0 e immediatezza, a cui univa una particolare originalit\u00e0 spesso coniugata ad una sottile ironia soprattutto nell'illustrazione delle bestie. \"Armorial\" fu paragonato da lord Mowbray, nella recensione sul \"Catholic Herald\", ad un vino pregiato che si centellina sorso a sorso. Purtroppo il secondo volume, che doveva contenere altri stemmi della vastissima produzione dell'autore, pi\u00f9 volte preannunciato, non vide mai la luce. Nel 1996 pubblic\u00f2 \"Oro e argento\", opera nella quale si concentr\u00f2 sul ruolo dei colori nell'araldica. Per essa prese spunto dalla legge araldica che non vuole \"metallo su metallo\" e \"smalto su smalto\" e mostra come molti famosi stemmi, pi\u00f9 di trecento, l'abbiano disattesa. Anche qui la produzione dell'autore \u00e8 di pregevolissimo livello.\nFu patrono della Cambridge University Heraldic and Genealogical Society dal 1980 sino alla sua morte e gran priore del Sacro Militare Ordine Costantiniano di San Giorgio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3883063", "revid": "339392", "url": "https://it.wikipedia.org/wiki?curid=3883063", "title": "Hangar dirigibili Augusta", "text": ""}
{"id": "3883064", "revid": "729019", "url": "https://it.wikipedia.org/wiki?curid=3883064", "title": "Standard J", "text": "Lo Standard J era il capostipite di una famiglia di velivoli monomotore biplano da addestramento biposto prodotto dall'azienda statunitense Standard Aircraft Corporation negli anni dieci del XX secolo.\nDestinato alla formazione dei piloti militari dello United States Army, venne in seguito utilizzato come aereo postale nei primi servizi di posta aerea statunitense.\nTecnica.\nIl J-1 era un velivolo di impostazione, per l'epoca, classica; monomotore biposto a velatura biplana e carrello fisso.\nLa fusoliera era caratterizzata dalla presenza dei due abitacoli separati, aperti, posizionati in tandem. Posteriormente terminava in un impennaggio classico monoderiva e dotato di piani orizzontali controventati.\nLa configurazione alare era biplano-sesquiplana, con ala superiore, montata alta a parasole, dalla apertura superiore dell'inferiore, montata bassa sulla fusoliera, collegate tra loro da due coppie di montanti verticali per ogni lato, integrati da tiranti in cavetto d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Curtiss OXX-6, un 8 cilindri a V di 90\u00b0 raffreddato a liquido in grado di erogare una potenza pari a 100 hp (74,5 kW), posizionato all'apice anteriore della fusoliera ed abbinato ad un'elica bipala in legno a passo fisso."}
{"id": "3883066", "revid": "348618", "url": "https://it.wikipedia.org/wiki?curid=3883066", "title": "Leila Hatami", "text": "Biografia.\nDopo aver concluso gli studi liceali in Iran, si \u00e8 trasferita in Svizzera per studiare elettrotecnica presso il Scuola politecnica federale di Losanna. Dopo due anni ha deciso di cambiare corso, optando per il corso di laurea in letteratura francese. Completati gli studi, \u00e8 tornata nuovamente in Iran.\nDa bambina aveva esordito da attrice con piccole parti nella serie tv iraniana \"Hezar Dastan\", e nel film \"Kamalolmolk\" (1984). Il primo ruolo importante \u00e8 nel film \"Leila \" di Dariush Mehrjui (1996), grazie al quale vince il premio come Miglior Attrice al 15\u00ba Fajr International Film Festival.\nNel 2002 vince il prix d'interpr\u00e9tation f\u00e9minine del Montreal World Film Festival, grazie all'interpretazione in \"The Deserted Station\", film di Alireza Raisian. Nel 2008 recita in \"Shirin\" di Abbas Kiarostami. Nel 2011 \u00e8 la co-protagonista in \"Una separazione\", film pluripremiato di Asghar Farhadi."}
{"id": "3883073", "revid": "2128848", "url": "https://it.wikipedia.org/wiki?curid=3883073", "title": "Casa a torre", "text": "La casa a torre \u00e8 un tipo edilizio, evoluzione verticale della casa in linea. Usualmente \u00e8 composto da un unico corpo scala caratterizzato da un vano scala che serve almeno due appartamenti per piano. Elemento fondamentale per rientrare nel tipo a torre \u00e8 che l'altezza dell'edificio sia superiore a ciascun lato della pianta.\nSi tratta di un particolare tipo di condominio isolato a sviluppo verticale le cui origini nascono dalla necessit\u00e0 di diradare nel verde gli edifici pur mantenendo alta la densit\u00e0 abitativa. Questa soluzione abitativa fu promossa soprattutto dagli architetti razionalisti nella prima met\u00e0 del XX secolo perch\u00e9 offriva maggior superficie libera di suolo per uso pubblico e gli alloggi erano dotati di migliori condizioni di illuminazione e aerazione. La casa a torre pu\u00f2 superare qualunque altezza e presenta un numero variabile di appartamenti per piano.\nA differenza del grattacielo (che \u00e8 pur sempre un tipo a torre) la casa a torre \u00e8 un tipo a destinazione d'uso esclusivamente abitativo."}
{"id": "3883074", "revid": "413500", "url": "https://it.wikipedia.org/wiki?curid=3883074", "title": "Semi-cantoni", "text": ""}
{"id": "3883077", "revid": "121685451", "url": "https://it.wikipedia.org/wiki?curid=3883077", "title": "Chahar Shanbeh Souri", "text": ""}
{"id": "3883079", "revid": "339392", "url": "https://it.wikipedia.org/wiki?curid=3883079", "title": "Fireworks Wednesday", "text": ""}
{"id": "3883080", "revid": "414892", "url": "https://it.wikipedia.org/wiki?curid=3883080", "title": "Budy Maglione", "text": ""}
{"id": "3883081", "revid": "61051", "url": "https://it.wikipedia.org/wiki?curid=3883081", "title": "Standard SJ", "text": ""}
{"id": "3883084", "revid": "685041", "url": "https://it.wikipedia.org/wiki?curid=3883084", "title": "Giuseppe Sebastiano Pelczar", "text": ""}
{"id": "3883088", "revid": "685041", "url": "https://it.wikipedia.org/wiki?curid=3883088", "title": "San Giuseppe Sebastiano Pelczar", "text": ""}
{"id": "3883090", "revid": "1783371", "url": "https://it.wikipedia.org/wiki?curid=3883090", "title": "Terziere", "text": "Un terziere (plurale: terzieri) \u00e8 una suddivisione di alcune citt\u00e0 d'Italia. La parola deriva da \"\", ed \u00e8 quindi utilizzato per le citt\u00e0 divise in tre quartieri. La suddivisione in terzieri \u00e8 frequente in Umbria, per esempio a Narni, Trevi, Spello, e Citt\u00e0 della Pieve; altre localit\u00e0 divise in terzieri sono ad esempio Siena, Massa Marittima, San Miniato, Arcidosso e Lucca in Toscana; Macerata, Montecassiano e Camerino nelle Marche, dove nel Medioevo lo stesso capoluogo Ancona era diviso in terzieri. \nQuando una citt\u00e0 \u00e8 suddivisa in pi\u00f9 di tre parti, esse possono denominarsi quartieri oppure sestieri, espressione tuttora usata nella citt\u00e0 di Venezia."}
{"id": "3883091", "revid": "767487", "url": "https://it.wikipedia.org/wiki?curid=3883091", "title": "Grandmaster (arti marziali)", "text": "Grandmaster (o Grand Master) e Master sono i titoli utilizzati per descrivere alcuni anziani o esperti artisti marziali. Tali titoli possono, in qualche misura, allineati a \"maestri anziani di arti marziali\" stock character in fiction. Nelle arti marziali orientali, i tradizionali sistemi dei titoli variano tra le nazioni e le arti, ma termini come \"insegnante\" erano pi\u00f9 comuni di \"master.\" L'uso moderno proviene dalla societ\u00e0 occidentale degli anni 1950 con le storie di gesta marziali viste in Asia.\nSistemi tradizionali.\nAlcuni utilizzano l'equivalente di 'grandmaster', altri non hanno direttamente del termine equivalente e derivano direttamente da vecchi sistemi, altri sono relativamente moderni.\nGiappone.\nLe arti giapponesi e derivate comunemente utilizzano Sensei (\u5148\u751f) che significa \"insegnante\" o letteralmente tradotto: \"nato prima\" o \"uno che \u00e8 andato prima\". Un \"Sensei\" \u00e8 una persona che ha la conoscenza ed \u00e8 disposto ad insegnare ad altri la conoscenza. Un \"Sensei\" aiuta gli studenti al \"ken shiki\" \"il perseguimento della conoscenza\". Alcune organizzazioni, come Bujinkan, K\u014dd\u014dkan (Judo e Shodokan Aikido, utilizzano il termine shihan per gli istruttori di alto livello o altamente distinti.\n, significa capo famiglia [casa].\" \u00e8 solitamente usato per riferirsi al \"fondatore di uno stile\" perch\u00e9 molti moderni s\u014dke sono la prima generazioni di capo maestri della loro arte, ma ci si riferisce pi\u00f9 correttamente come l'attuale capo. Un s\u014dke \u00e8 considerato la massima autorit\u00e0 nella sua arte ed ha il potere di emettere un certificato \"menkyo kaiden\" che indica che qualcuno padroneggia tutti gli aspetti dello stile."}
{"id": "3883097", "revid": "80030", "url": "https://it.wikipedia.org/wiki?curid=3883097", "title": "Chiesa di San Nicola (Atri)", "text": "La chiesa parrocchiale di San Nicola di Bari \u00e8 un luogo di culto della citt\u00e0 di Atri situato in Via Picena, a pochi metri da Piazza Duchi d'Acquaviva. Considerata tradizionalmente come la chiesa pi\u00f9 antica della citt\u00e0, \u00e8 una delle tre parrocchie urbane (le altre sono Santa Maria e San Gabriele).\nStoria.\nLe prime notizie riguardo alla chiesa di San Nicola risalgono al 1181, allorquando viene citata in una bolla di Papa Lucio III. Tre anni dopo \u00e8 nuovamente menzionata come propriet\u00e0 del monastero benedettino di \"San Giovanni in Cascianello\" (situato dove \u00e8 oggi la frazione Treciminiere). La costruzione della chiesa si aggira quindi intorno alla seconda met\u00e0 del XII secolo, se non addirittura allo stesso 1181 come sostenuto da alcuni: per questo \u00e8 sempre indicata, soprattutto nelle guide turistiche, come la chiesa pi\u00f9 antica della citt\u00e0: in realt\u00e0, se si vuol essere pi\u00f9 precisi, \u00e8 da ritenere la \"pi\u00f9 antica\" solo in senso architettonico, altrimenti da un punto di vista storico il primato spetta alla chiesa di Santa Maria, che \u00e8 documentata fin dal IX secolo.\nNel 1256, come documenta una lapide all'interno della chiesa, l'edificio sub\u00ec una serie di lavori ad opera di tal \"Mastro Giovanni\": sono sicuramente frutto di queste trasformazioni il campanile e le formelle ceramiche della facciata, anche se molto probabilmente l'intero organismo risent\u00ec di questi restauri (Francesco Aceto pensa addirittura che tutta la chiesa sia frutto dell'opera di Mastro Giovanni, ritenendo originale solo l'abside).\nFin da allora la chiesa rivestiva un ruolo importante per quella parte di citt\u00e0: al momento dell'istituzione del Comune (1251), San Nicola divent\u00f2 la chiesa capoquarto dell'ottava (poi sestiere) di \"Cascianello\", e con questa funzione rimase anche dopo la drastica trasformazione e riduzione della citt\u00e0 in quattro quartieri (1410), quando \"Cascianello\" prese proprio il nome della chiesa. In questi secoli la chiesa si orn\u00f2 di vari affreschi.\nAlla fine del XVI secolo risale l'istituzione della parrocchia: il parroco prese dimora presso un modesto fabbricato medievale tutt'oggi visibile dietro la chiesa.\nLa definizione del territorio parrocchiale, per\u00f2, non tenne conto dei confini dei quartieri: infatti San Nicola divent\u00f2 la parrocchia del \"quarto di Capo d'Atri\" (che come chiesa capoquarto vede quella di Santo Spirito), mentre quasi tutto il \"quarto di San Nicola\" (con le chiese di San Francesco e Santa Chiara) rimase alla parrocchia del duomo.\nNel XVIII secolo ci furono alcuni interventi di cattiva qualit\u00e0: la facciata fu intonacata, il rosone fu chiuso essendo stato posto sulla controfacciata un organo, e forse a questo periodo risale anche l'innalzamento del livello del pavimento.\nRisultato pi\u00f9 felice, perfettamente inserito nel contesto architettonico dell'edificio, fu invece l'edificazione della cella campanaria.\nDal 1878 nella chiesa ebbe sede la \"Confraternita di San Nicola\", che si era spostata dall'altare di San Nicola dei Sarti nel duomo ed aveva ormai perduto l'originaria specificazione \"dei sarti\", poich\u00e9 ora la congrega accoglieva anche persone appartenenti ad altre categorie lavorative.\nUltimo evento in ordine di tempo, negli anni novanta un importante restauro ha riportato la chiesa alle fattezze originarie, eliminando l'organo (peraltro abbandonato e inutilizzato), riaprendo il rosone e spogliando la facciata degli intonaci (con conseguente riscoperta delle antiche ceramiche).\nDescrizione.\nEsterno.\nLa facciata in laterizio, prospetticamente visibile di scorcio dall'Arco del Comune in Piazza Duchi Acquaviva, \u00e8 di carattere romanico e a terminazione a capanna. Due contrafforti si appoggiano verticalmente alla facciata, dividendola in tre parti, la centrale pi\u00f9 piccola e stretta e le altre due pi\u00f9 larghe. Il portale, rialzato da alcuni gradini e molto piccolo, \u00e8 anche assai semplice, con una lunetta vuota, senza decorazioni. Al di sopra si apre una finestra circolare, forse anticamente un rosone, decorato tutt'intorno da scodelle maiolicate di vari colori, cos\u00ec come il sovrastante timpano della facciata. In realt\u00e0 queste sono le copie di quelle originali, risalenti alla met\u00e0 del XIII secolo e ritrovate nei restauri degli anni novanta allo stato di qualche frammento (sono visibili al Museo Capitolare).\nSullo spigolo sinistro della facciata c'\u00e8 un altro contrafforte, pi\u00f9 grosso, mentre dalla parte destra della facciata si alza il robusto campanile, duecentesco, anch'esso in laterizio ma con pezzi di muratura pi\u00f9 antica alla base; la cella campanaria \u00e8 del XVIII secolo e contiene quattro campane, di cui una realizzata nel 1288 da un tale \"Orius Magister\".\nIl lato destro presenta un portale secondario simile a quello centrale ma assai pi\u00f9 piccolo, raggiungibile tramite due scalinate. Sul lato sinistro, invece, si possono notare degli archi acuti murati: forse davano l'accesso a delle cappelle laterali poi demolite."}
{"id": "3883098", "revid": "290948", "url": "https://it.wikipedia.org/wiki?curid=3883098", "title": "Diagrammi di Evans", "text": ""}
{"id": "3883101", "revid": "1543377", "url": "https://it.wikipedia.org/wiki?curid=3883101", "title": "Hidetoki Takahashi", "text": "Carriera.\nCalciatore.\nInizi\u00f2 a giocare a calcio a partire dal quarto anno delle scuole elementari, ricoprendo il ruolo di attaccante e proseguendo la carriera anche dopo l'iscrizione all'universit\u00e0 di Waseda e all'assunzione, nel 1941, nel reparto dirigenziale della Hitachi.\nAllenatore.\nConclusa la carriera di calciatore nel 1955, fu immediatamente assunto alla guida tecnica del club calcistico dell'universit\u00e0 di Waseda, guidandola verso il conseguimento di due titoli nel corso della stagione 1956. Grazie a questi risultati Takahashi inizi\u00f2 a lavorare nel settore tecnico della JFA ottenendo due incarichi di commissario tecnico della Nazionale maggiore (il primo nel 1957, limitatamente ad un tour effettuato in Cina, il secondo tra il 1960 e il 1962 per guidare la squadra nelle qualificazioni ai Mondiali del 1962) e uno per la Nazionale Under-19 nel 1959.\nAssunto nel 1966 come dirigente della squadra calcistica del club sportivo della Hitachi, ne assunse la guida tecnica nel 1970: costruendo una squadra con giocatori poco noti ed impostando un tipo di gioco basato sulla velocit\u00e0, Takahashi guid\u00f2 l'Hitachi verso la conquista dell'accoppiata titolo-coppa nazionale nel 1972 e il conseguimento di altri trofei nelle stagioni successive (tra cui la prima edizione della Japan Soccer League Cup).\nDirigente.\nDimessosi da allenatore al termine della stagione 1976, Takahashi ricopr\u00ec tra il 1979 e il 1986 l'incarico di segretario generale della Japan Soccer League. Fa parte della \"Japan Football Hall of Fame\", nella quale fu introdotto a distanza di nove anni dalla sua morte, avvenuta nel 2000."}
{"id": "3883103", "revid": "72396", "url": "https://it.wikipedia.org/wiki?curid=3883103", "title": "John Charles Butcher", "text": "\u00c8 specializzato in analisi numerica in particolare nella ricerca di metodi per la soluzione di equazioni differenziali ordinarie. Butcher lavora su metodi multipasso per problema ai valori iniziali, come i metodi di Runge-Kutta. \u00c8 chiamato cos\u00ec, in suo onore, il gruppo di Butcher.\nAttualmente, sta studiando un nuovo tipo di metodi con stabilit\u00e0 simile a quella dei metodi di Runge-Kutta."}
{"id": "3883116", "revid": "61051", "url": "https://it.wikipedia.org/wiki?curid=3883116", "title": "Giovanni Luce", "text": "Attivo nel Regno di Napoli nelle attuali province di Potenza e Salerno nella prima met\u00e0 del Cinquecento, \u00e8 stato un artista della scuola napoletana.\nBiografia.\nAllievo del pittore salernitano Andrea Sabatini, realizz\u00f2 numerosi affreschi religiosi."}
{"id": "3883117", "revid": "1305772", "url": "https://it.wikipedia.org/wiki?curid=3883117", "title": "Pat Powers", "text": "Soprannominato \"The Fighting Irishman\", fu uno dei pionieri dell'industria cinematografica statunitense.\nBiografia.\nPowers inizi\u00f2 a lavorare in societ\u00e0 con Joseph A. Schubert, Sr., vendendo fonografi dal 1900 al 1907. I due, nel 1907, formarono la Buffalo Film Exchange, una societ\u00e0 che acquistava le pellicole dai produttori e le noleggiava ai nickelodeon dove venivano proiettate. Powers lasci\u00f2 ben presto Buffalo, dove viveva, per trasferirsi a New York. Qui, fond\u00f2 la Powers Motion Picture Company. \"A Pirate of Turkey\", una pellicola a un rullo, fu nel 1909 il primo dei 905 film prodotti da Pat Powers nella sua carriera. \nNel 1912, la piccola compagnia di Powers si fuse con la Independent Moving Pictures di Carl Laemmle e con altre compagnie indipendenti, creando in tal modo l'Universal Film Manufacturing Company, quella che sarebbe poi diventata una delle major di Hollywood, l'Universal Pictures. Per la nuova compagnia, Powers lavor\u00f2 come tesoriere.\nNel giugno 1927, Powers fece, senza successo, un'offerta pubblica di acquisto per la Phonofilm Corporation di Lee De Forest, che aveva inventato un sistema di sonorizzazione dei film. L'acquisizione non and\u00f2 mai in porto, ma Powers assunse William Garrity, un ex-tecnico di De Forest, e riusc\u00ec a clonare il sistema Phonofilm, chiamandolo \"Powers Cinephone\". Il vero inventore, in quel momento, si trovava in una situazione finanziaria molto debole e non riusc\u00ec ad adire a vie legali per difendere il proprio brevetto.\nWalt Disney e Ub Iwerks.\nL'anno seguente, Powers vendette il sistema Cinephone a Walt Disney cos\u00ec da poter sonorizzare i suoi cartoni animati. Uno dei primi film sonori di Disney fu il famoso \"Steamboat Willie\", con protagonista Topolino. Non riuscendo a trovare un distributore per i suoi cartoon sonori, Disney si affid\u00f2 alla \"Celebrity Pictures\" di Powers.\nNel 1930 la societ\u00e0 \"Disney Brothers Productions\" di cui Ub Iwerks possedeva il 20% si sciolse su decisione dei fratelli Disney in quanto poco prima e segretamente Iwerks accett\u00f2 un'offerta finanziaria di Pat Powers. Il produttore riusc\u00ec a convincere Iwerks di essere l'unico e reale artefice del grande successo delle serie animate di \"Topolino\" e delle \"Sinfonie allegre\", spingendo Ub ad uscire dalla societ\u00e0 e a fondare l\"'Iwerks Studio\", mentre la reale intenzione di Powers era fare terra bruciata attorno ai Disney, porli in difficolt\u00e0 nella produzione cos\u00ec da costringerli ad accettare penalizzanti condizioni. I fratelli Disney preferiscono invece rischiare assumendo nuovi e talentuosi animatori che pur di lavorare nel famoso studio accettano di lavorare a paga ridotta, riuscendo in breve tempo a superare la perdita del loro miglior animatore. L'Iwerks Studio, al contrario, non ottenne un grande successo di pubblico n\u00e9 grossi consensi; fu contrastata dalla creativit\u00e0 e organizzazione sia della Disney sia dai potenti e allora in auge Fleischer Studios (autori di Braccio di Ferro). Dopo solo sei anni di solitaria avventura nel 1936 sar\u00e0 proprio Pat Powers, assieme ad altri finanziatori, a ritirare l'appoggio economico allo studio di Iwerks, che lasciato solo, fallir\u00e0 poco dopo."}
{"id": "3883118", "revid": "1437331", "url": "https://it.wikipedia.org/wiki?curid=3883118", "title": "Penny (moneta decimale britannica)", "text": "La moneta britannica decimale da un penny (1p), prodotta dalla Zecca Reale (in inglese: \"Royal Mint\"), fu istituita il 15 febbraio 1971, giorno in cui la moneta del Regno Unito fu decimalizzata (convertita al sistema decimale), ed era di fatto disponibile presso le banche gi\u00e0 da alcune settimane, in buste da una sterlina. La moneta, nota in principio come il \"nuovo penny\" (inglese: \"new penny\"), era inizialmente coniata in bronzo, ma a partire dal 1992 si \u00e8 cominciato a coniarla in acciaio placcato in rame. Poich\u00e9 questo \u00e8 meno denso del bronzo, le monete in acciaio sono diventate leggermente pi\u00f9 spesse, oltre che attratte dai magneti. Un penny pesa 3,56 grammi e ha il diametro di 20,32 millimetri.\nIl penny \u00e8 la centesima parte di una sterlina: 100 penny formano una sterlina.\nLe monete da uno e due penny sono valuta legale solo fino alla cifra di 20 penny: ci\u00f2 significa che si pu\u00f2 rifiutare che il pagamento di un debito per somme maggiori di questa cifra avvenga in monete da 1 o 2 penny.\nAl 30 marzo 2010 \u00e8 stata calcolata una cifra complessiva di oltre 11 miliardi e 215 milioni di penny in circolazione.\nL'aumento vertiginoso del prezzo del rame nella met\u00e0 dell'ultimo decennio ha fatto s\u00ec che il valore del rame contenuto nelle monete antecedenti il 1992 avesse superato il valore nominale delle monete: ad esempio, nel maggio 2006 il valore intrinseco di una di queste monete era di circa 1,5 penny. Nel 2008 per\u00f2 il valore del rame \u00e8 altrettanto rapidamente sceso.\nTipi.\nIl rovescio originale della moneta, disegnato da Christopher Ironside e utilizzato dal 1971 al 2008, \u00e8 una saracinesca coronata provvista di catene (un adattamento dello Stemma di Enrico VII, che \u00e8 attualmente Stemma del Palazzo di Westminster, con il numero \"1\" scritto al di sotto della saracinesca, e la scritta (1971\u20131981) o (1982\u20132008) sopra di essa.\nAd oggi, sono stati prodotti tre dritti. In ognuno di essi sono incisi la scritta (, ovvero \"Elisabetta II, per grazia di Dio Regina e Difenditrice della Fede) e l'anno. Nel tipo originale, entrambi I versi della moneta sono circondati da puntini.\n1971\u20131984.\nTra il 1971 e il 1974 si utilizz\u00f2 il capo della Regina Elisabetta II di Arnold Machin, in cui la regina indossa la tiara \"Girls of Great Britain and Ireland\".\nLe parole furono utilizzate sino al 1981. A partire dal 1982 l'iscrizione fu sostituita con .\nQuesta versione fu coniata in bronzo.\n1985\u20131997.\nFra il 1975 e il 1997 si utilizz\u00f2 il capo della Regina Elisabetta II di Raphael Maklouf, in cui la regina indossa il Diadema di Stato di Giorgio IV.\nQuesta versione fu coniata in bronzo fino al 1992, poi in acciaio placcato in rame.\n1998\u20132008.\nA partire dal 1998 si utilizz\u00f2 il capo della Regina Elisabetta II di Ian Rank-Broadley, dove la regina porta nuovamente la tiara. Sotto il ritratto, si legge la firma IRB.\n2008\u2013.\nNell'Agosto del 2005 la Zecca Reale istitu\u00ec una competizione per trovare dei nuovi rovesci a eccezione della moneta da due sterline. Il vincitore, annunciato nell'aprile del 2008, fu Matthew Dent, il cui disegno venne gradualmente introdotto nel conio circolante a partire dall'estate del 2008. I tipi per le monete da 1, 2, 5, 10, 20 e 50 penny ritraggono sezioni dello Scudo Reale che formano l'intero scudo quando accostate. Lo scudo nella sua interezza \u00e8 ritratto nella moneta da una sterlina. La moneta da un penny ritrae la parte sinistra tra il primo e il terzo quarto dello scudo, la quale rappresenta l'Inghilterra e l'Irlanda del Nord. Il dritto della moneta rimane sostanzialmente invariato, ad eccezione della circonferenza di punti presso il perimetro della moneta, che \u00e8 stata eliminata dal dritto come dal rovescio.\nMonete coniate.\n\"Composizione in bronzo\"\n1971 ~ 1.521.666.250 \n1972 ~ Esclusivamente in set di prova \n1973 ~ 280.196.000 \n1974 ~ 330.892.000 \n1975 ~ 221.604.000 \n1976 ~ 300.160.000 \n1977 ~ 285.430.000 \n1978 ~ 292.770.000 \n1979 ~ 459.000.000 \n1980 ~ 416.304.000 \n1981 ~ 301.800.000 \n1982 ~ 100.292.000 \n1983 ~ 243.002.000 \n1984 ~ 154.759.625 \n1985 ~ 200.605.245 \n1986 ~ 369.989.130 \n1987 ~ 499.946.000 \n1988 ~ 793.492.000 \n1989 ~ 658.142.000 \n1990 ~ 529.047.500 \n1991 ~ 206.457.600 \n\"Nuova composizione in acciaio placcato in rame\"\n1992 ~ 253.867.000 \n1993 ~ 602.590.000 \n1994 ~ 843.834.000 \n1995 ~ 303.314.000 \n1996 ~ 723.840.060 \n1997 ~ 396.874.000 \n1998 ~ 739.770.000 \n1999 ~ 891.392.000 \n2000 ~ 1.060.364.000 \n2001 ~ 928.802.000 \n2002 ~ 601.446.000 \n2003 ~ 539.436.000 \n2004 ~ 739.764.000 \n2005 ~ 378.752.000 \n2006 ~ 524.605.000 \n2007 ~ 548.002.000 \n2008 ~ 180.600.000 (rovescio ancora di Cristopher Ironside) \n\"Tipo di Matthew Dent\"\n2008 ~ 507.952.000 \n2009 ~ 469.207.800 \n2010 ~ 421.002.000"}
{"id": "3883120", "revid": "767487", "url": "https://it.wikipedia.org/wiki?curid=3883120", "title": "A Pirate of Turkey", "text": "A Pirate of Turkey \u00e8 un cortometraggio muto del 1909. Il nome del regista non viene riportato.\nProduzione.\nIl film fu prodotto dalla Powers Picture Plays. Fu il primo prodotto dalla neonata compagnia di Pat Powers.\nDistribuzione.\nDistribuito dalla Powers Picture Plays, il film usc\u00ec nelle sale cinematografiche USA il 6 febbraio 1909."}
{"id": "3883121", "revid": "1543377", "url": "https://it.wikipedia.org/wiki?curid=3883121", "title": "GIANTmicrobes", "text": "GIANTmicrobes \u00e8 una societ\u00e0 di giocattoli con sede a Stamford, Connecticut. L'azienda \u00e8 nota per la produzione di peluche simili a microbi, importanti agenti patogeni o insetti. I giocattoli, che prendono il nome dell'azienda stessa, sono disponibili via Internet o in prossimit\u00e0 di strutture mediche, negozi di giocattoli, farmacie e altri luoghi legati alla salute. Molti di questi giocattoli sono esposti presso il MoMa. Scopo della loro creazione \u00e8 principalmente legato all'istruzione e all'umorismo. Diffusi e tradotti in 8 lingue presso il Nord America e l'Europa.\nAspetto.\nOgni pupazzo misura circa 5-7 pollici di lunghezza e il loro aspetto \u00e8 basato su quello dei microbi reali visti attraverso il microscopio elettronico, dando cos\u00ec l'idea di essere una versione milioni di volte ingrandita di tale organismo. Per renderli amabili al pubblico, l'azienda si \u00e8 presa qualche libera licenza circa sulla loro progettazione, rendendoli molto colorati e pelosi. Inoltre sono stati aggiunti ulteriori elementi di antropomorfismo quali gli occhi o, in alcuni casi, visi.\nI pupazzi sono molto realistici, soprattutto per quanto riguarda le caratteristiche salienti dei loro omonimi biologici, come la presenza di glicoproteine sulla superficie, ciglia, flagelli e la morfologia in generale. Inoltre ogni pupazzo \u00e8 dotato di una fotografia al microscopio del microbo reale, con la sua nomenclatura scientifica e le informazioni base sui sintomi che quel microbo pu\u00f2 provocare.\nDi recente, i pupazzi sono stati resi disponibili in versioni ridotte (\"minimicrobes\"), confezionati in numero di tre dentro un contenitore a forma di Piastra di Petri, e in versioni ulteriormente ingrandite (\"GIGANTICmicrobes\"), lunghi 15-20 pollici.\nL'azienda produttrice ha raggruppato i vari microbi in diverse categorie. A partire dal 2007 ne esistono 14 categorie: Salute, Malattie, Calamit\u00e0, Creature, Alimentari, Esotici, Veneree, Aerei, Ambulanti, Serraglio, Acquatici, Corporei, Tropicali e Infirmaries. Esiste una categoria pi\u00f9 piccola denominata \"Professionale\", orientata per i professionisti della salute.\nAlcuni di questi peluche sono disponibili solamente su suolo statunitense. Altri presentano delle caratteristiche uniche, come varie versioni colorate oppure come la cellula muscolare che possiede propriet\u00e0 contraenti. Vari virus sono stati trasformati in buffi personaggi in vinile; tra questi vi sono il \"Dr. Larkin\" (influenza), \"Sniffles\" (raffreddore), \"Bellie\" mal di stomaco, \"Ahhh-Ibert\" (mal di gola), \"Smooch\" (malattia del bacio), \"Mortimer\" (peste nera), \"Nibble\" (Cimice dei letti e \"Noodle\" (Neurone).\nNel 2006 \u00e8 stato distribuito un peluche disponibile solo in Germania. Si chiama \"Fussball Fieber\" (letteralmente \"febbre da calcio\"), ed \u00e8 stato distribuito per la coppa del mondo di calcio.\nOltre ai peluche, l'azienda vende gadget, capi di abbigliamento e mini set con temi festosi.\nVerso il 2013 la GIANTmicrobes \u00e8 il collaborazione con la Computer Virus Dolls, un sito creato da Drew Oliver che vende peluche di virus informatici.\nAccoglienza.\n\"The Sun\" ha riferito che molte persone non vorrebbero \"coccolare\" microbi come l\"'E. coli\" e \"Streptococcus\" perch\u00e9 troppo somiglianti alle loro controparti reali, ingrandite un milione di volte. Tuttavia, l'\"esperta della genitorialit\u00e0\" del \"The Sun\" Catherine Hanly cita che il tema scientifico unito agli sguardi amichevoli dei peluche sono un appello per i bambini e gli adulti. James Pritchard-Barrett, un distributore di giocattoli britannico, afferma scherzosamente: \"Si sta diffondendo come una pandemia - e non solo tra i bambini, ma anche tra gli operatori sanitari e gli studenti di medicina\". Stessa notizia \u00e8 apparsa anche su \"The Daily Telegraph\".\nChris Hinton scrive su \"Wired\" l'intera gamma di giocattoli, suggerendo che possano suscitare nei piccoli l'interesse verso il mondo microscopico, giocandoci allo stesso tempo.\nAnna Kuchment su \"Newsweek\" scrive che il designer della linea di giocattoli Drew Oliver si sia ispirato ad un'opera di Richard Feynman, \"Surely You're Joking, Mr Feynman!\", che secondo l'autore credeva di vedere un microbo in una goccia d'acqua. Kuchment descrive il prodotto come scherzoso ed educativo, difficile da metterlo sul mercato, ma ammirando l'entusiasmo contagioso di Oliver.\nElenco di microbi.\nSono presenti in totale un centinaio di tipi di microbi. Qui di seguito l'elenco compreso il loro nomi inglesi:\nSalute.\nA questa categoria vi appartengono i malanni standard, che si possono prendere durante i periodi invernali.\nMalattie.\nA questa categoria vi appartengono malattie varie, legate allo sport, alle relazioni di coppia e a varie altre situazioni.\nEsotici.\nA questa categoria vi appartengono virus non comuni o di varia tipologia, alcuni da studiare e altri noti per la loro pericolosit\u00e0. In un caso \u00e8 del tutto inventato.\nCalamit\u00e0.\nA questa categoria vi appartengono malattie note per aver decimato intere civilt\u00e0 per decenni.\nCreature.\nA questa categoria vi appartengono insetti e parassiti spesso nocivi alla salute.\nAcquatici.\nA questa categoria vi appartengono microscopiche forme di vita che abitano tra le acque.\nVeneree.\nA questa categoria vi appartengono malattie trasmissibili sessualmente.\nAlimentari.\nA questa categoria vi appartengono microbi legati al mondo alimentare, alcuni utili alla digestione e altri che provocano disturbi.\nCorporei.\nA questa categoria vi appartengono le varie cellule di cui \u00e8 composto l'organismo umano.\nAerei.\nA questa categoria vi appartengono gli insetti volanti.\nSerraglio.\nA questa categoria vi appartengono i microbi che danneggiano gli animali domestici.\nTropicali.\nA questa categoria vi appartengono malattie che si possono contrarre ai tropici.\nAmbulanti.\nA questa categoria vi appartengono malattie che si contraggono all'aperto. Ve n'\u00e8 soltanto uno.\nInfirmaries.\nA questa categoria vi appartengono malattie innocue che si possono facilmente medicare nelle infermerie.\nProfessionali.\nA questa categoria vi appartengono le malattie pi\u00f9 pericolose, altamente infettive e attuali. La categoria \u00e8 orientata per i professionisti della salute.\nAltri.\nComputer Virus.\nGrazie alla collaborazione della GIANTmicrobes con la Computer Virus dolls, sono disponibili anche i cosiddetti virus informatici, programmi non dannosi per l'uomo, ma di certo lo sono per i computer. Hanno origine artificiale e spesso sono creati intenzionalmente."}
{"id": "3883122", "revid": "983767", "url": "https://it.wikipedia.org/wiki?curid=3883122", "title": "Arti marziali coreane", "text": "Le Arti marziali coreane () sono le arti marziali che hanno avuto origine in Corea. Alcune arti marziali coreane maggiormente famose sono: Hapkido, Kuk Sool Won e il Taekwondo. C'\u00e8 stata una rinascita delle arti di spada coreana come pure del combattimento con il coltello e tiro con l'arco. In tempi moderni, le arti marziali coreane vengono praticate in tutto il Mondo.\nStoria.\nLe origini delle arti marziali coreane risalgono a circa 2000 anni fa, le pi\u00f9 antiche erano un amalgama di stili di combattimento disarmato sviluppati dai tre regni rivali di Silla, Goguryeo e Baekje, fino al IV secolo sempre in lotta tra loro. In questi territori i giovani uomini erano addestrati nell'uso di tecniche corpo a corpo per sviluppare forza, velocit\u00e0 e capacit\u00e0 di sopravvivenza. Di questo periodo rimangono molte testimonianze sotto forma di affreschi e pitture murali ritrovate sul soffitto di alcune tombe reali risalenti ai primi secoli dopo Cristo, come in quella di Muyong-chong, appartenente alla dinastia di Goguryeo. Le pitture mostrano diversi individui che eseguono tecniche molto simili a quelle usate nel taekwondo odierno. \nLe arti marziali venivano generalmente chiamate \"subak\", laddove il \"taekkyeon\" (letteralmente \"combattimento con le gambe\") era il pi\u00f9 popolare stile del \"subak\", impiegato come pratica di confronto sportivo che si focalizzava sull'uso dei calci. Soprattutto nel regno di Goguryeo il \"subak\" si focalizzava sui calci, ma dal regno di Silla giunsero influenze nell'utilizzo di tecniche di mano.\nLa forte spinta al perfezionamento di tali tecniche di combattimento fu la necessit\u00e0 da parte dei tre regni coreani di addestrare l'esercito per combattere i pirati giapponesi che mettevano in ginocchio molti territori del paese. L'impulso fondamentale per la diffusione delle arti marziali nel paese venne allorquando il regno di Silla organizz\u00f2 un esercito, con l'aiuto del regno di Goguryeo per scacciare i pirati; per farlo venne creato un gruppo di guerrieri, scelti tra i nobili del regno, chiamato Hwarang (\"uomo che fiorisce\"). Coloro che dimostravano forte attitudine naturale venivano selezionati per allenarsi in questo corpo guerriero d'\u00e9lite degli Hwarang. Si riteneva all'epoca che giovani con un talento per le arti e nella cultura avevano la grazia di diventare veri guerrieri. Costoro venivano istruiti tanto nelle arti marziali quanto nella filosofia, nella storia, nel pensiero del confucianesimo, nella moralit\u00e0 del buddhismo e negli sport equestri. Il loro allenamento militare includeva un utilizzo intenso di armi (fra cui scherma e arcieria), a piedi o a cavallo, cos\u00ec come lezioni in tattiche militari e nel combattimento disarmato basato sulle tecniche del \"subak\".\nGli \"Hwarang\" a loro volta andarono in giro per il paese insegnando quest'arte e fondarono anche un'accademia militare chiamata Hwarang-do (\"la via dell'umanit\u00e0 che fiorisce\"), aperta principalmente per i membri della corte reale di Silla e ispirata dai cinque valori di Won Gwang della condotta umana, includenndo: lealt\u00e0, dovere filiale, fiducia, valore e giustizia. Grazie a questa cooperazione i tre regni furono unificati e il \"taekyon\", che intanto continuava ad evolversi, divent\u00f2 molto popolare tra gli usi e costumi della popolazione locale e nell'addestramento delle truppe.\nNonostante la ricca documentazione sulla storia coreana e nelle sue tradizionali arte marziali, notizie di queste svaniscono nell'oscurit\u00e0 durante la Dinastia Joseon. La societ\u00e0 coreana divenne altamente centralizzata durante il periodo del confucianesimo coreano e le arti marziali in quest'epoca erano poco considerate in una societ\u00e0 i cui ideali erano epitomati dai suoi re-studenti. Pratiche formali di arti marziali tradizionali come il \"taekkyeon\" furono riservati per pratiche militari autorizzate. Pratica civile tuttavia persistette in alcuni strati della popolazione fino al XIX secolo.\nArti marziali coreane moderne.\nLe native arti marziali coreane furono vietate durante il periodo dell'occupazione giapponese, che per contro import\u00f2 le proprie (andando anche ad influenzare molte scuole di arti marziali, dall'aikid\u014d per esempio \u00e8 derivato l'hapkido), ma sopravvissero attraverso l'insegnamento nascosto e la personalizzazione popolare. Dopo l'occupazione, i vecchi libri di Muyedobotongji divennero un popolare materiale per marzialisti coreani, influenzando lo sviluppo di molti stili moderni di combattimento coreani .\nGli antichi manuali come Muyedobotongji divenne popolare e materiale di studio per gli artisti marziali coreani influenzando lo sviluppo di molte moderne arti marziali. Per esempio, i coreani che avevano praticato il kendo giapponese durante il periodo della colonizzazione, studiando il Muyedobotongji riscoprirono il loro patrimonio culturale e ricrearono le tradizionali arti marziali coreane, anche se questo di solito non era niente di pi\u00f9 che un rinominare tecniche che gi\u00e0 si ritrovavano nel Muyedobotongji. In questo processo il Muyedobotongji fu usato pi\u00f9 volte ingiustamente e senza motivo come il patrimonio antico marziale coreano.\nQuesto non significa che le arti marziali coreani esistenti prima dell'occupazione sparirono completamente. I maestri di molti stili sopravvissero all'occupazione e continuarono ad insegnare la loro arte, anche se i giapponesi misero il divieto. Taekgyeon sopravvisse come gioco popolare crescendo in popolarit\u00e0 negli anni recenti, e dalla sua unione con le scuole di karate importate in Corea venne poi creato il taekwondo. Anche le tecniche di Muyedobotongji sopravvissero all'occupazione e le arti marziali come il shippalgi godettero di un rinnovato interesse..\nVa inoltre considerato che le arti marziali coreane sono ancora in uno stato di evoluzione come testimoniato dalle recenti arti emergenti come Tukong/Teukong Moosul e Youngmudo. Ora c'\u00e8 anche lo sviluppo delle arti marziali coreane influenzate dall'occidente boxe, Muay Thai o Judo, si tratterebbe in particolare di Gongkwon Yusul e Kyuktooki.\n\u00c8 inoltre importante notare che parlare di arti marziali in termini della loro provenienza: cinese, giapponese o coreana \u00e8 qualcosa che deriva da tempi recenti ed \u00e8 cresciuta sotto l'influenza di una visione nazionalistica.\nTerminologia.\nLe arti marziali coreane vengono generalmente praticate in un \"dojang\" (\ub3c4\uc7a5), con il quale alle volte ci si riferisce come ad un \"cheyukkwan\" (\uccb4\uc721\uad00 / \u9ad4\u80b2\u9928, i.e., palestra). I praticanti indossano un uniforme o \"dobok\" (\ub3c4\ubcf5) con una cintura o \"tti\" (\ub760) legata intorno ad esso. Questa cintura di solito mostra il grado raggiunto da un praticante. Un allievo solitamente inizia con la cintura bianca progredendo all'interno di una serie di cinture colorate, (che differiscono da stile a stile), prima di raggiungere la cintura nera. I gradi che precedono la cintura nera vengono definiti \"geup\" o \"kup\" (\uae09), mentre ai gradi delle cinture nere ci si riferisce come \"dan\" (\ub2e8). In alcuni casi, per gli studenti di et\u00e0 inferiore ai 16 anni non vengono rilasciati i dan, ma piuttosto \"pum\" o \"poom\" (\ud488) o gradi delle \"giovani cinture nere\". Alcuni stili usano delle strisce sulle cinture nere al fine di mostrare i dan posseduti dal praticante. Esso \u00e8 un comune sistema che detiene nove gradi di geup e nove gradi di dan. Passano solo pochi mesi da un \"geup\" all'altro, mentre possono passare anni da un \"dan\" a quello successivo. La maggior parte dei termini di cui sopra sono identici a quelli usati negli stili giapponesi come il judo e il karate, ma con i caratteri cinesi letti con pronuncia coreana, ma con poche eccezioni, (dobok e tti sono stati modificati per adattarli alla lingua coreana).\nIn alcuni stili, come il taekgyeon, il hanbok viene indossato al posto del dobok. Il collo a V di molti stili delle uniformi di taekwondo si presume che fu modellato dopo l'hanbok."}
{"id": "3883125", "revid": "767487", "url": "https://it.wikipedia.org/wiki?curid=3883125", "title": "J.C. Cinel", "text": "Biografia.\nLa sua carriera inizia come chitarrista e cantautore negli anni novanta.\nTra il 2003 e il 2008 \u00e8 cantante e autore nella formazione di rock progressivo piacentina Wicked Minds con i quali registra tre album.\nNel 2008 lascia i Wicked Minds e si trasferisce provvisoriamente a Nashville dove incontra Johnny Neel ex Allman Brothers Band e Gov't Mule il quale parteciper\u00e0 come ospite tre anni dopo come pianista e organista nell'album solista dello stesso Cinel \"The Light of a New Sun\". Rientrato in Italia intraprende numerose tourn\u00e9e europee soprattutto in Belgio, Francia e Paesi Bassi per la promozione del disco.\nNel 2010 inizia una collaborazione come cantante ed autore con la Jimi Barbiani Band con la quale registrer\u00e0 nel 2011 l'album \"Back on the Tracks\".\nNel 2012 partecipa come ospite nel brano \"Magic Essence\" pubblicato nell'album \"Supersonicspeedfreaks\" dei Witche's Brew."}
{"id": "3883126", "revid": "481666", "url": "https://it.wikipedia.org/wiki?curid=3883126", "title": "Margaret Booth", "text": "Biografia.\nMargaret Booth inizia la propria carriera cinematografica all'inizio degli anni venti come assistente montatrice per David Wark Griffith. Lavora poi per Louis B. Mayer e lo segue quando questi fonda nel 1924 la Metro-Goldwyn-Mayer.\nNel 1936 viene candidata all'Oscar al miglior montaggio per \"La tragedia del Bounty\" e l'anno successivo diventa \"Editor-In-Chief\" della MGM, assumendo un ruolo di supervisione che mantiene per trent'anni.\nNel 1978 viene premiata con un Oscar onorario \u00abper il suo eccezionale contributo all'arte del montaggio nell'industria cinematografica\u00bb. Nello stesso periodo, a ottant'anni gi\u00e0 superati, si cimenta anche in alcune produzioni."}
{"id": "3883129", "revid": "86599", "url": "https://it.wikipedia.org/wiki?curid=3883129", "title": "Joe Wagner", "text": "Il Minor Planet Center gli accredita la scoperta di sei asteroidi, effettuate tra il 1983 e il 1984."}
{"id": "3883135", "revid": "287204", "url": "https://it.wikipedia.org/wiki?curid=3883135", "title": "13930 Tashko", "text": "13930 Tashko \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,2254904\u00a0UA e da un'eccentricit\u00e0 di 0,1802420, inclinata di 4,92757\u00b0 rispetto all'eclittica.\nL'asteroide \u00e8 dedicato all'astronomo bulgaro Tashko Vulchev."}
{"id": "3883136", "revid": "1315817", "url": "https://it.wikipedia.org/wiki?curid=3883136", "title": "Altobello Salicato", "text": "Domiciliato nel Campo San Canciano di Venezia, nel sestiere di Cannaregio, fu attivo come stampatore dal 1569 al 1607; nel 1609 la sua sottoscrizione fu sostituita da quella dei suoi eredi. Si dedic\u00f2 soprattutto alla stampa di testi giuridici.\nLavor\u00f2 sia da solo sia in societ\u00e0. Aveva come marca la Fortezza (una donna in piedi che sorregge la parte superiore di una colonna spezzata) e il motto \u00ab\"Materiam superat opus\"\u00bb."}
{"id": "3883146", "revid": "1097011", "url": "https://it.wikipedia.org/wiki?curid=3883146", "title": "Campionati europei di dressage", "text": "I campionati europei di dressage (\"FEI European Dressage Championships\"), sono un campionato continentale organizzato, con cadenza biennale, dalla F\u00e9d\u00e9ration \u00e9questre internationale sin dal 1963."}
{"id": "3883152", "revid": "46999652", "url": "https://it.wikipedia.org/wiki?curid=3883152", "title": "Mons.", "text": ""}
{"id": "3883153", "revid": "838137", "url": "https://it.wikipedia.org/wiki?curid=3883153", "title": "Vespa V98 farobasso", "text": ""}
{"id": "3883159", "revid": "716003", "url": "https://it.wikipedia.org/wiki?curid=3883159", "title": "Mondorf", "text": ""}
{"id": "3883168", "revid": "438304", "url": "https://it.wikipedia.org/wiki?curid=3883168", "title": "Ulla Salzgeber", "text": "Biografia.\nOltre alle quattro medaglie olimpiche vanta quattro medaglie ai mondiali e sette agli europei."}
{"id": "3883171", "revid": "343453", "url": "https://it.wikipedia.org/wiki?curid=3883171", "title": "Formula 1 stagione 2012", "text": ""}
{"id": "3883172", "revid": "118834", "url": "https://it.wikipedia.org/wiki?curid=3883172", "title": "Th\u00e9\u00e2tre Fran\u00e7ais", "text": ""}
{"id": "3883174", "revid": "283141", "url": "https://it.wikipedia.org/wiki?curid=3883174", "title": "Scala per ginnastica", "text": ""}
{"id": "3883179", "revid": "716003", "url": "https://it.wikipedia.org/wiki?curid=3883179", "title": "Anky Van Grunsven", "text": ""}
{"id": "3883186", "revid": "122909586", "url": "https://it.wikipedia.org/wiki?curid=3883186", "title": "Dos hogares", "text": "Dos hogares (in spagnolo \"Doppia vita\") conosciuta anche come \"Two homes\" \u00e8 una telenovela messicana. Canal de las Estellas ha trasmesso la serie dal 27 giugno 2011 al 20 gennaio 2012.\nTrama.\nAngelica Estrada (Anah\u00ed) \u00e8 una giovane veterinaria, che ama e sposa Santiago (Carlos Ponce). Dopo un incidente Santiago muore e viene dichiarato \"morto\". Due anni dopo la tragedia Anahi si innamora di Riccardo Valtierra (Sergio Goyri).\nSantiago riappare e lei vive un grande disagio: stare con Santiago o con Riccardo?"}
{"id": "3883191", "revid": "767487", "url": "https://it.wikipedia.org/wiki?curid=3883191", "title": "Social Intercourse (film)", "text": "Social Intercourse \u00e8 un film co-prodotto da David Michael Latt e diretto da Steve Taylor nel 2000.\nTrama.\nIl giovane informatico Todd viene invitato a una festa organizzata dai suoi amici. Alla festa Todd avr\u00e0 una lunga relazione con una ragazza di nome Kat.\nProduzione.\nIl film fu co-prodotto da The Asylum con un budget stimato in 15.000 $\nDistribuzione.\nIl film \u00e8 stato distribuito direttamente in home video negli Stati Uniti d'America il 15 gennaio 2000.\nTagline.\nLe tagline del film sono \"A guidebook of Dating in the 90s\" (Una guida per Dating in 90 giorni)."}
{"id": "3883192", "revid": "767487", "url": "https://it.wikipedia.org/wiki?curid=3883192", "title": "Johnny Neel", "text": "Biografia.\nNeel nasce a Wilmington e all'et\u00e0 di 12 anni debutta con un singolo intitolato \"Talking about People\". Sempre con la stessa formazione pubblica successivamente due album autoprodotti.\nVerso la met\u00e0 degli anni 80 si trasferisce a Nashville dove si dedica ad un'intensa attivit\u00e0 musicale suonando con un gran numero di band e musicisti locali e dove incontra Dickey Betts che lo invita ad entrare a far parte della sua band. Neel lavorer\u00e0 all'album solista di Dickey Betts.\nGregg Allman, impressionato dall'ottimo lavoro con le tastiere e l'armonica ottenuto nel disco di Betts, convince Neel ad entrare a far parte della Allman Brothers Band appena riformatasi. Nel 1989 Neel partecipa alla realizzazione di \"Seven Turns\", nono album del gruppo, sia in veste di musicista che di compositore.\nNel 1994 viene pubblicato l'album \"Johnny Neel &amp; The Last Word\" in collaborazione con Warren Haynes, Jack Pearson (Allman Brothers) alla chitarra e Delbert McClinton all'armonica a bocca.\nL'anno seguente registra l'album dal vivo \"Comin\u2019 Atcha\" a cui partecipano molti dei musicisti della band di supporto The Last Word.\nNel 2000 lavora al suo \"Late Night Breakfast\" avvalendosi della partecipazione sia di membri della sua The Last Word band, sia di musicisti del calibro di Shane Theriot (The Neville Brothers), e Rick Vito (Fleetwood Mac).\nSempre nel 2000 Neel entra a far parte dei Blue Floyd, una jam tribute band ai Pink Floyd insieme a Marc Ford (chitarrista dei Black Crowes), Matt Abts (batterista dei Gov't Mule), Berry Oakley Jr. (bassista OKB) e Allen Woody (gi\u00e0 con Allman Brothers / Gov't Mule).\nNel 2002 assieme a Matt Abts realizza l'album omonimo del progetto X2 per la Silverwolf.\nNel 2004 viene pubblicato \"Gun Metal Blue\" che vanta la partecipazione di Chris Anderson (Outlaws), George Marinelli (Bonnie Raitt), e Pat Bergeson (Chet Atkins), Vince Santoro (The Highwaymen), e la cantante Joanna Cotten.\nNello stesso periodo si dedica ad un progetto parallelo che si materializza con \"The Italian Experience\". Il lavoro, prodotto in Italia, si avvicina a sonorit\u00e0 jazz includendo strumenti quali archi e fiati. Al progetto Italiano partecipano i membri dei W.I.N.D., power trio blues-rock di Udine con cui Neel ha collaborato pi\u00f9 volte durante i concerti europei\nNel 2010 Neel propone un progetto solista dal titolo \"Harmonious\" dove si propone solo con la voce e le tastiere.\nCollegamenti esterni.\nDiscografia su Allmusic"}
{"id": "3883196", "revid": "384895", "url": "https://it.wikipedia.org/wiki?curid=3883196", "title": "Louis Anquetin", "text": "Biografia.\nFiglio unico di \u00c9mile Auguste Anquetin e di F\u00e9licit\u00e9 C\u00e9line Rose Chauvet, Louis Anquetin nacque in una famiglia di macellai benestanti.. Attirato assai presto dal disegno, dopo il diploma al liceo Corneille di Rouen e il servizio di leva, convinse i genitori a sostenere la sua vocazione artistica. Si trasfer\u00ec cos\u00ec a Parigi e nel 1882 entr\u00f2 dapprima nell'atelier di L\u00e9on Bonnat, per passare un anno dopo nello studio di Fernand Cormon, dove rest\u00f2 per quattro anni.\nAnquetin si trov\u00f2 a vivere l'inizio del periodo delle grandi innovazioni, entrando in contatto con i pi\u00f9 famosi protagonisti, in una Parigi che era un crogiolo di idee nuove, culla dell'arte moderna e di tutti i suoi futuri sviluppi. La sua carriera inizi\u00f2 infatti a fianco di artisti d'avanguardia, come Van Gogh, Toulouse-Lautrec e \u00c9mile Bernard di cui divenne particolarmente amico. Conobbe Monet e, nel 1885, \"scopr\u00ec\" l'Impressionismo. \nFrequent\u00f2 Seurat e apprese la tecnica del divisionismo. Nel frattempo esponeva, con Lautrec e Bernard, nei ritrovi e nei caff\u00e8, come il Caf\u00e9 du Tambourin, in Boulevard de Clichy. \nNel 1887 incontr\u00f2 Signac e, con \u00c9mile Bernard, ne segu\u00ec le orme sulla via del divisionismo-puntillismo. Poi, una serie di osservazioni sugli effetti cromatici, nonch\u00e9 un continuo ripensamento delle varie teorie, lo spinsero a prendere in considerazione le idee di \u00c9douard Dujardin, di segno opposto a quelle divisioniste. Lo stesso Dujardin, vedendo le opere di Anquetin esposte al \"Salon\" degli Indipendenti del 1888, attribu\u00ec pubblicamente a lui la paternit\u00e0 del \"cloisonnisme\". Anquetin conobbe allora un periodo di grande popolarit\u00e0.\nL'anno seguente le sue tele, come quelle di molti altri, vennero respinte dalla commissione per l'Expo di Parigi del 1889. Anquetin si trov\u00f2 cos\u00ec fra coloro che si definirono \"i rifiutati\" e con loro espose al Caff\u00e8 Volpini che si trovava comunque nel recinto dell'Expo. I suoi quadri comparvero a fianco di quelli di Paul Gauguin, Charles Laval, \u00c9mile Bernard, \u00c9mile Schuffenecker, Charles Filiger e altri.\nRicevette persino un elogio esplicito da parte di Felix F\u00e9n\u00e9on.\nEra quella, senza dubbio, una felice stagione di transizione, e quindi di grandi fervori, di contrasti e di entusiasmi, di un intenso fiorire di idee e teorie. Mentre il mondo dell'arte accademica moriva, da mille esperienze nasceva l'arte contemporanea. In quegli anni, assieme a Lautrec, divenne un assiduo frequentatore del Moulin Rouge.\nSent\u00ec il bisogno di rifarsi ad una realt\u00e0 pi\u00f9 concreta. Smise di esporre e si dedic\u00f2 alla ricerca, sia sulla composizione chimica e la preparazione dei colori, sia sull'anatomia, frequentando il laboratorio del professor Arroux.\nNel 1894, in compagnia di Lautrec e di Joseph Albert fece un viaggio nei Paesi Bassi. Al ritorno il suo stile si addolc\u00ec, divenne pi\u00f9 conciliante, in un tentativo di recuperare la chiarezza di una seppur contenuta classicit\u00e0. \u00c8 probabile che su di lui abbia influito l'opera di Rubens i cui lavori aveva avuto modo di apprezzare pienamente in terra fiamminga.\nDivenne amico di Paul Fort, di Stuart Merrill, di Pierre Margueritte e di Armand Point.\nA 45 anni, nel 1906, Anquetin spos\u00f2 Berthe Coquinet, vedova di un ufficiale. Prese alloggio in una bella casa, circondato dai suoi allievi, cui raccomandava sempre, ma con scarso successo, \"un ritorno al mestiere\", cio\u00e8 un recupero delle tecniche pittoriche classiche e di impostazione dei quadri.\nDal 1908 al 1921 s'impegn\u00f2 con la Manifattura dei Gobelins e con quella di Beauvais, per le quali produsse numerosi cartoni per tappezzerie.\nRidusse la produzione di quadri e fece parte di gruppi anarchici della cerchia di Zo d'Axa, Jean Grave e Octave Mirbeau. Scrisse sui loro giornali e spos\u00f2 cause non sempre convincenti. Forse tutto ci\u00f2 lo allontan\u00f2 dai tanti amici.\nNell'agosto del 1932 Louis Anquetin mor\u00ec, dimenticato quasi da tutti. Aveva vissuto 71 anni.\nDurante i suoi ultimi giorni \u00c9mile Bernard, l'amico di sempre, gli fece visita e lo ritrasse in un disegno commovente. Dopo la sua scomparsa Bernard scrisse dietro il ritratto questa dedica: \"\"A Louis Anquetin, a testimonianza della mia pi\u00f9 profonda ammirazione\"."}
{"id": "3883197", "revid": "1442080", "url": "https://it.wikipedia.org/wiki?curid=3883197", "title": "PTT Pattaya Open 2012 - Qualificazioni singolare", "text": "Le qualificazioni del singolare del PTT Pattaya Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3883198", "revid": "547034", "url": "https://it.wikipedia.org/wiki?curid=3883198", "title": "Viktor \u010cukarin", "text": ""}
{"id": "3883202", "revid": "287204", "url": "https://it.wikipedia.org/wiki?curid=3883202", "title": "Kamenna", "text": ""}
{"id": "3883205", "revid": "177744", "url": "https://it.wikipedia.org/wiki?curid=3883205", "title": "Cinque minuti ancora/Quando", "text": "Cinque minuti ancora/Quando \u00e8 un 45 giri di Peppino Di Capri, pubblicato dalla Carisch nel 1961.\nIl disco.\nLa copertina del disco raffigura il cantante appoggiato a un cartellone pubblicitario con un manifesto dello stesso Di Capri.\nCinque minuti ancora.\nCinque minuti ancora \u00e8 un cha cha cha che era gi\u00e0 stato inciso da Don Marino Barreto Jr.\nIl testo \u00e8 scritto da Giorgio Calabrese, mentre la musica \u00e8 di Angelo Rossi, che usa lo pseudonimo \"Matanzas\"; il brano \u00e8 edito dalle edizioni musicali Abramo Allione e dalle edizioni musicali Curci.\nQuando.\nScritta da Luigi Tenco, era stata incisa dal suo autore con lo pseudonimo Dick Ventuno il 25 ottobre 1960, ma questa versione non ebbe alcun successo, cos\u00ec come la successiva, incisa il 20 febbraio 1961 con il suo vero nome.\nCon il successo del 45 giri di Peppino Di Capri, Tenco la ripubblic\u00f2 come retro di \"Ti ricorderai\"; in seguito venne inserita in vari album e raccolte.\nI musicisti.\n&amp; i Suoi Rockers:"}
{"id": "3883208", "revid": "287204", "url": "https://it.wikipedia.org/wiki?curid=3883208", "title": "Kamenny Ujezd", "text": ""}
{"id": "3883212", "revid": "1318658", "url": "https://it.wikipedia.org/wiki?curid=3883212", "title": "Akinori Nakayama", "text": ""}
{"id": "3883219", "revid": "729019", "url": "https://it.wikipedia.org/wiki?curid=3883219", "title": "Episodi di How to Rock", "text": "La prima stagione della serie televisiva How to Rock viene trasmessa negli Stati Uniti dal 4 febbraio 2012 sul canale Nickelodeon.\nIn Italia viene trasmessa a partire dal 2 dicembre 2013 alle 23:55 su Nickelodeon Italia; questo insolito orario \u00e8 dovuto probabilmente alla cancellazione della serie. Ci\u00f2 infatti \u00e8 gi\u00e0 avvenuto per un'altra serie, \"Marvin Marvin\"."}
{"id": "3883222", "revid": "1543377", "url": "https://it.wikipedia.org/wiki?curid=3883222", "title": "Distretto di Chiara (Apur\u00edmac)", "text": "Il distretto di Chiara \u00e8 un distretto del Per\u00f9 nella provincia di Andahuaylas (regione di Apur\u00edmac) con 1.342 abitanti al censimento 2007 dei quali 807 urbani e 535 rurali.\n\u00c8 stato istituito il 5 aprile 1935."}
{"id": "3883223", "revid": "1543377", "url": "https://it.wikipedia.org/wiki?curid=3883223", "title": "Distretto di Huancarama", "text": "Il distretto di Huancarama \u00e8 un distretto del Per\u00f9 nella provincia di Andahuaylas (regione di Apur\u00edmac) con 7.078 abitanti al censimento 2007 dei quali 3.205 urbani e 3.873 rurali.\n\u00c8 stato istituito fin dall'indipendenza del Per\u00f9."}
{"id": "3883224", "revid": "2126352", "url": "https://it.wikipedia.org/wiki?curid=3883224", "title": "Il nostro cuore", "text": "Il nostro cuore (in francese: \"Notre c\u0153ur\") \u00e8 il sesto e ultimo romanzo concluso di Guy de Maupassant, pubblicato nel giugno 1890 sulla \"Revue des Deux Mondes\" e poi nello stesso anno in volume presso l'editore Paul Ollendorff. \u00c8 un romanzo in stile realista.\nTrama.\nParigi, fine Ottocento. Mich\u00e8le de Burne, giovane e seducente vedova, anima uno dei principali salotti dell'epoca frequentato da artisti e viveur che, invaghiti di lei, finiscono per diventarne rassegnati ammiratori. Quando nel gruppo compare Andr\u00e9 Mariolle, eclettico \"dilettante di talento\", la ritrosia della donna sembra cedere finalmente al trasporto di un amore vero. Incapace di corrispondere la passione dell'uomo con pari abbandono, Mich\u00e8le si rivela vanitosa e arida, ansiosa soltanto di avere accanto l'ennesimo fedele servitore. Affranto, Andr\u00e9 si rifugia in campagna tra le braccia di una giovane e graziosa domestica."}
{"id": "3883225", "revid": "400518", "url": "https://it.wikipedia.org/wiki?curid=3883225", "title": "Viktor Chukarin", "text": ""}
{"id": "3883226", "revid": "1543377", "url": "https://it.wikipedia.org/wiki?curid=3883226", "title": "Distretto di Huancaray", "text": "Il distretto di Huancaray \u00e8 un distretto del Per\u00f9 nella provincia di Andahuaylas (regione di Apur\u00edmac) con 4387 abitanti al censimento 2007 dei quali 409 urbani e 3.978 rurali.\n\u00c8 stato istituito fin dall'indipendenza del Per\u00f9."}
{"id": "3883227", "revid": "11190", "url": "https://it.wikipedia.org/wiki?curid=3883227", "title": "Terapia endovenosa", "text": ""}
{"id": "3883229", "revid": "330270", "url": "https://it.wikipedia.org/wiki?curid=3883229", "title": "Bastardo d'Orl\u00e9ans", "text": ""}
{"id": "3883230", "revid": "330270", "url": "https://it.wikipedia.org/wiki?curid=3883230", "title": "Bastardo d'Orleans", "text": ""}
{"id": "3883231", "revid": "1543377", "url": "https://it.wikipedia.org/wiki?curid=3883231", "title": "Distretto di Huayana", "text": "Il distretto di Huayana \u00e8 un distretto del Per\u00f9 nella provincia di Andahuaylas (regione di Apur\u00edmac) con 961 abitanti al censimento 2007 dei quali 539 urbani e 422 rurali.\n\u00c8 stato istituito il 30 ottobre 1984."}
{"id": "3883232", "revid": "80598", "url": "https://it.wikipedia.org/wiki?curid=3883232", "title": "Dick Ventuno", "text": ""}
{"id": "3883234", "revid": "647919", "url": "https://it.wikipedia.org/wiki?curid=3883234", "title": "Don Marino Barreto Jr", "text": ""}
{"id": "3883239", "revid": "1543377", "url": "https://it.wikipedia.org/wiki?curid=3883239", "title": "Distretto di Kaquiabamba", "text": "Il distretto di Kaquiabamba \u00e8 un distretto del Per\u00f9 nella provincia di Andahuaylas (regione di Apur\u00edmac) con 2410 abitanti al censimento 2007 dei quali 1.328 urbani e 1.082 rurali.\n\u00c8 stato istituito il 9 giugno 1995."}
{"id": "3883241", "revid": "599013", "url": "https://it.wikipedia.org/wiki?curid=3883241", "title": "Vittorio Longhena", "text": "Biografia.\nNato a Malgesso in una famiglia aristocratica, il conte Vittorio Longhena ader\u00ec da giovane alla Carboneria. \nNel 1848, con lo scoppio della prima guerra di indipendenza italiana, fu tra gli insorti che parteciparono alle cinque giornate di Milano comandando una colonna di patrioti di Varese. Membro del Governo Provvisorio Lombardo, dal quale fu poi nominato al grado di colonnello dal generale Michele Allemandi, comandante dei Corpi Volontari Lombardi. Nello stesso mese di marzo, il 22, affiancato da Tebaldo Martinengo, intercett\u00f2 a Rezzato un convoglio di rinforzi austriaci provenienti dalla fortezza di Verona e diretti alla volta di Brescia catturando 6 ufficiali, 174 soldati e facendo un copioso bottino di munizioni. Tre giorni dopo, il 25 marzo, sorprendeva a Padenghe sul Garda un corpo di fuggitivi del presidio austriaco di Cremona.\nGuid\u00f2 la 4\u00aa Colonna di volontari bresciani, forte di 1.000 uomini, nell'invasione del Trentino combattendo a Ponte Arche e a Castel Toblino il 14 aprile, ove per la mancata espugnazione del castello fu accusato di vilt\u00e0 dai comandanti dei Volontari e pertanto fu immediatamente esautorato nel comando dal Governo provvisorio bresciano e richiamato in citt\u00e0."}
{"id": "3883242", "revid": "1543377", "url": "https://it.wikipedia.org/wiki?curid=3883242", "title": "Distretto di Kishuara", "text": "Il distretto di Kishuara \u00e8 un distretto del Per\u00f9 nella provincia di Andahuaylas (regione di Apur\u00edmac) con 8.033 abitanti al censimento 2007 dei quali 1.365 urbani e 6.668 rurali.\n\u00c8 stato istituito il 20 gennaio 1944."}
{"id": "3883244", "revid": "1543377", "url": "https://it.wikipedia.org/wiki?curid=3883244", "title": "Distretto di Pacobamba", "text": "Il distretto di Pacobamba \u00e8 un distretto del Per\u00f9 nella provincia di Andahuaylas (regione di Apur\u00edmac) con 4.961 abitanti al censimento 2007 dei quali 373 urbani e 4.588 rurali.\n\u00c8 stato istituito il 20 gennaio 1944."}
{"id": "3883246", "revid": "1543377", "url": "https://it.wikipedia.org/wiki?curid=3883246", "title": "Distretto di Pacucha", "text": "Il distretto di Pacucha \u00e8 un distretto del Per\u00f9 nella provincia di Andahuaylas (regione di Apur\u00edmac) con 9.841 abitanti al censimento 2007 dei quali 1.142 urbani e 8.699 rurali.\n\u00c8 stato istituito il 21 agosto 1963."}
{"id": "3883248", "revid": "767487", "url": "https://it.wikipedia.org/wiki?curid=3883248", "title": "Livellazione geometrica", "text": "La livellazione geometrica \u00e8 un insieme di procedure operative attraverso le quali si misura il dislivello tra due punti, cio\u00e8 la differenza di quota tra coppie di punti sulla superficie terrestre.\nMetodi di livellazione.\nLa quota di un punto si definisce come il segmento di linea di forza del campo gravitazionale passante per il punto e compreso tra esso e il geoide o, pi\u00f9 semplicemente, la distanza tra il punto e il geoide secondo la verticale. La livellazione geometrica si differenzia dalla livellazione trigonometrica perch\u00e9 le misure effettuate sono indipendenti dalla distanza. La livellazione geometrica si esegue utilizzando il livello. Per poter determinare la quota assoluta di un punto, di cui si conosce solo il dislivello rispetto ad un altro punto, occorre collegarlo ad un caposaldo di livellazione, cio\u00e8 quel punto di cui si conosce la quota assoluta riferita al geoide.\nLivellazione geometrica in senso stretto.\nLa differenza di quota (o dislivello) fra due punti sulla superficie terrestre \u00e8 data da:\nformula_1 = formula_2\ndove formula_3 e formula_4 sono le altitudini dei due punti.\nPer misurarla si fa uso di un livello oppure di un teodolite a seconda della distanza fra i punti e l'accuratezza richiesta dai lavori topografici. Il dislivello \u00e8 anche ricavabile da misure effettuate con altimetri o apparecchi basati sulla tecnologia GPS, a patto evidentemente di potersi recare nei due punti tra i quali deve essere determinato il dislivello.\nLivellazione tacheometrica.\nLa livellazione tacheometrica \u00e8 compiuta con l'uso di un tacheometro o comunque con uno strumento topografico in grado di misurare angoli verticali e di una mira distanti non oltre 400 metri. Con tale condizione la superficie di riferimento pu\u00f2 approssimarsi a un piano: si possono altres\u00ec ignorare gli effetti di rifrazione atmosferici. A una latitudine terrestre media di 45\u00b0 l'angolo compreso fra le verticali passanti nello strumento e nella mira, per effetto della curvatura terrestre, misura circa 13\" e di ci\u00f2 si dovr\u00e0 tenere conto nella stima del massimo errore temibile nel dislivello.\nSi tratta di un metodo di misura indiretto, grazie al quale il dislivello (formula_5) \u00e8 ottenuto rilevando angoli e distanze:\nEssendo formula_7 la lunghezza del segmento che collega i due punti di rilevazione, formula_8 l'angolo zenitale, formula_9 l'altezza del primo strumento rispetto al terreno e formula_10 quella del secondo.\nClassificazione.\nLe livellazioni geometriche possono essere \"ordinarie\" o di \"precisione\"; inoltre se la misura del dislivello \u00e8 effettuata attraverso il posizionamento su un solo punto si dicono \"semplici\", quando invece si deve determinare il dislivello tra due punti molto distanti tra loro ed \u00e8 necessario effettuare il posizionamento su pi\u00f9 punti, tramite l'uso di piastre, si dicono \"composte\".\nLe livellazioni geometriche semplici sono classificate in:\nLe livellazioni geometriche di precisione si basano su particolari accorgimenti (distanze di battuta minori, strumenti tenuti all'ombra, esecuzione delle misure evitando le ore intorno a mezzogiorno) e strumenti che permettono di ottenere precisioni molto elevate."}
{"id": "3883249", "revid": "1543377", "url": "https://it.wikipedia.org/wiki?curid=3883249", "title": "Distretto di Pampachiri", "text": "Il distretto di Pampachiri \u00e8 un distretto del Per\u00f9 nella provincia di Andahuaylas (regione di Apur\u00edmac) con 2.478 abitanti al censimento 2007 dei quali 690 urbani e 1.788 rurali.\n\u00c8 stato istituito fin dall'indipendenza del Per\u00f9."}
{"id": "3883254", "revid": "1543377", "url": "https://it.wikipedia.org/wiki?curid=3883254", "title": "Distretto di Pomacocha (Apur\u00edmac)", "text": "Il distretto di Pomacocha \u00e8 un distretto del Per\u00f9 nella provincia di Andahuaylas (regione di Apur\u00edmac) con 972 abitanti al censimento 2007 dei quali 691 urbani e 281 rurali.\n\u00c8 stato istituito il 21 agosto 1963."}
{"id": "3883257", "revid": "729019", "url": "https://it.wikipedia.org/wiki?curid=3883257", "title": "Kazan Kremlin Cup 2012", "text": "La Kazan Kremlin Cup 2012 \u00e8 stato un torneo professionistico di tennis maschile giocato sul cemento indoor. \u00c8 stata la 3\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Kazan' in Russia dal 30 gennaio al 5 febbraio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n J\u00fcrgen Zopp ha battuto in finale Marius Copil, 7-6(7-4), 7-6(7-4)\nDoppio.\n Sanchai Ratiwatana / Sonchat Ratiwatana hanno battuto in finale Aljaksandr Bury / Mateusz Kowalczyk, 6-3, 6-1"}
{"id": "3883264", "revid": "1310927", "url": "https://it.wikipedia.org/wiki?curid=3883264", "title": "Jackson Mendy", "text": ""}
{"id": "3883265", "revid": "149466", "url": "https://it.wikipedia.org/wiki?curid=3883265", "title": "Foca (santo)", "text": ""}
{"id": "3883266", "revid": "767487", "url": "https://it.wikipedia.org/wiki?curid=3883266", "title": "McDonald's Burnie International 2012", "text": "Il McDonald's Burnie International 2012 \u00e8 stato un torneo professionistico di tennis giocato sul cemento. \u00c8 stata la 9\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2012 e dell'ITF Women's Circuit nell'ambito dell'ITF Women's Circuit 2012. Si \u00e8 giocato a Burnie in Australia dal 30 gennaio al 5 febbraio 2012.\nPartecipanti ATP.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una wild card:\nCampioni.\nSingolare maschile.\n Danai Udomchoke ha battuto in finale Samuel Groth, 7-6(7-5), 6-3\nDoppio maschile.\n John Peers / John-Patrick Smith hanno battuto in finale Divij Sharan / Vishnu Vardhan, 6-2, 6-4\nSingolare femminile.\n Olivia Rogowska ha battuto in finale Irina Chroma\u010d\u00ebva, 6-3, 6-3\nDoppio femminile.\n Arina Rodionova / Melanie South hanno battuto in finale Stephanie Bengson / Tyra Calderwood, 6\u20132, 6\u20132"}
{"id": "3883270", "revid": "28592", "url": "https://it.wikipedia.org/wiki?curid=3883270", "title": "Ple\u010dnik", "text": ""}
{"id": "3883274", "revid": "767487", "url": "https://it.wikipedia.org/wiki?curid=3883274", "title": "Knights of Badassdom", "text": "Knights of Badassdom \u00e8 un film del 2013 diretto da Joe Lynch.\nTrama.\nPer distrarsi dalla recente rottura con la fidanzata, il cantante heavy metal Joe si fa convincere dai suoi amici a partecipare ad un raduno di giocatori di ruolo dal vivo. Ma durante la \"battaglia\" il gruppo evoca accidentalmente una sanguinosa succube. Con in dotazione solo armi finte, il gruppo unisce le forze con altri giocatori di LARP per sconfiggere la creatura maligna che hanno liberato.\nProduzione.\nIl film \u00e8 stato girato nel luglio 2010 a Spokane, Washington.\nDistribuzione.\nIl primo trailer del film \u00e8 stato presentato in anteprima al Comic-Con 2011. L'uscita nelle sale cinematografiche statunitensi era prevista nel corso del 2012, ma la pellicola ha avuto diversi problemi di distribuzione. La pellicola \u00e8 stata proiettata nel marzo 2013 a Los Angeles a dei potenziali acquirenti, in una versione totalmente rimaneggiata, diversa da quella presentata al Comic-Con del 2011.\nNel dicembre 2013 viene annunciato che la pellicola uscir\u00e0 nelle sale cinematografiche statunitensi a partire dal 21 gennaio 2014 e dall'11 febbraio sar\u00e0 in vendita sul video on demand."}
{"id": "3883276", "revid": "339392", "url": "https://it.wikipedia.org/wiki?curid=3883276", "title": "Aziende metallurgiche", "text": ""}
{"id": "3883277", "revid": "28592", "url": "https://it.wikipedia.org/wiki?curid=3883277", "title": "Azienda metallurgica", "text": ""}
{"id": "3883278", "revid": "196390", "url": "https://it.wikipedia.org/wiki?curid=3883278", "title": "Battelli a vapore", "text": ""}
{"id": "3883279", "revid": "2128848", "url": "https://it.wikipedia.org/wiki?curid=3883279", "title": "Quadro svedese", "text": "Il quadro svedese \u00e8 un grande attrezzo ginnico, di forma quadrata o rettangolare, utilizzato nell'educazione fisica. Come la spalliera \u00e8 un attrezzo della ginnastica svedese ed \u00e8 stato inventato all'inizio dell'Ottocento da Pehr Henrik Ling.\nCaratteristiche.\n\u00c8 costituito da una serie di barre orizzontali (staggi) e verticali disposte a formare un reticolo (campata). Tipicamente \u00e8 realizzato in legno ed \u00e8 fissato ad un muro o pu\u00f2 essere fisso o oscillante, cio\u00e8 incernierato nella parte superiore e libero di oscillare in quella inferiore.\nUtilizzo.\nSi tratta di un attrezzo utilizzato nell'educazione fisica per sviluppare i muscoli dell'arrampicata, per vincere le vertigini e sviluppare la lateralit\u00e0 (consolidamento della dominanza). Visto che pu\u00f2 essere utilizzato anche da pi\u00f9 allievi contemporaneamente \u00e8 utilizzato per migliorare la coordinazione negli esercizi di gruppo.\nA questo attrezzo \u00e8 stato dedicato il XIV Congresso Nazionale della Societ\u00e0 Italiana di Educazione Fisica del 2010."}
{"id": "3883280", "revid": "1442080", "url": "https://it.wikipedia.org/wiki?curid=3883280", "title": "Kazan Kremlin Cup 2012 - Singolare", "text": "Il singolare del Kazan Kremlin Cup 2012 \u00e8 stato un torneo di tennis facente parte dell'ATP Challenger Tour 2012.\nMarius Copil era il detentore del titolo, ma ha perso in finale contro J\u00fcrgen Zopp 7\u20136(7\u20134), 7\u20136(7\u20134)."}
{"id": "3883281", "revid": "28592", "url": "https://it.wikipedia.org/wiki?curid=3883281", "title": "Gruppo Editoriale Caltagirone", "text": ""}
{"id": "3883282", "revid": "154893", "url": "https://it.wikipedia.org/wiki?curid=3883282", "title": "Quadro (ginnastica)", "text": ""}
{"id": "3883283", "revid": "647919", "url": "https://it.wikipedia.org/wiki?curid=3883283", "title": "Lingue Trans\u2013Nuova Guinea", "text": ""}
{"id": "3883284", "revid": "767487", "url": "https://it.wikipedia.org/wiki?curid=3883284", "title": "West of England Challenger 1990", "text": "Il West of England Challenger 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $50\u00a0000 ed esso si \u00e8 svolto nella settimana tra il 9 luglio e il 15 luglio 1990 su campi in erba. Il torneo si \u00e8 giocato a Bristol in Gran Bretagna.\nVincitori.\nSingolare.\n Christian Saceanu ha sconfitto in finale Arnaud Boetsch 6-3, 6-7, 6-3.\nDoppio.\n Andrej Ol'chovskij / Olli Rahnasto hanno sconfitto in finale Arnaud Boetsch / Peter Nyborg 7-5, 6-4."}
{"id": "3883289", "revid": "16066", "url": "https://it.wikipedia.org/wiki?curid=3883289", "title": "Balordi &amp; Co. \u2013 Societ\u00e0 per losche azioni capitale interamente rubato $ 1.000.000", "text": ""}
{"id": "3883290", "revid": "287204", "url": "https://it.wikipedia.org/wiki?curid=3883290", "title": "Kazan Kremlin Cup 2012 - Doppio", "text": "Il doppio del Kazan Kremlin Cup 2012 \u00e8 stato un torneo di tennis facente parte dell'ATP Challenger Tour 2012.\nYves Allegro e Andreas Beck erano i detentori del titolo, ma quest'anno non hanno partecipato.\nSanchai Ratiwatana e Sonchat Ratiwatana hanno battuto in finale 6\u20133, 6\u20131 Aljaksandr Bury e Mateusz Kowalczyk."}
{"id": "3883291", "revid": "287204", "url": "https://it.wikipedia.org/wiki?curid=3883291", "title": "Seconda Guerra Sith", "text": ""}
{"id": "3883292", "revid": "287204", "url": "https://it.wikipedia.org/wiki?curid=3883292", "title": "Guerra della Star Forge", "text": ""}
{"id": "3883293", "revid": "287204", "url": "https://it.wikipedia.org/wiki?curid=3883293", "title": "Prima rivoluzione inglese", "text": ""}
{"id": "3883295", "revid": "712828", "url": "https://it.wikipedia.org/wiki?curid=3883295", "title": "Invasione degli yuuzhan vong", "text": ""}
{"id": "3883296", "revid": "599013", "url": "https://it.wikipedia.org/wiki?curid=3883296", "title": "Sean Dundee", "text": "Carriera.\nClub.\nDopo essere cresciuto calcisticamente in due squadre sudafricane, il Bayview Durban e il D'Alberton Callies, Dundee si trasferisce in Europa nelle file dei , giocando successivamente nel Ditzingen e nel . Dopo aver segnato 36 reti in 85 incontri di Bundesliga tedesca, il lo acquista per 2 milioni di sterline nell'estate del 1998, collezionando, tuttavia, solamente 5 presenze tra campionato e coppe.\nLa stagione successiva torna a giocare in Germania, questa volta nelle file dello , dove riprende a giocare regolarmente e, dopo quattro stagioni, si trasferisce all'. Ritorna poi a giocare in Germania, terminando la carriera calcistica professionistica nel continente africano nelle file degli .\nNel 2013, dopo quattro anni di inattivit\u00e0, torna a giocare a calcio, seppur in ambito dilettantistico: dapprima nel VSV B\u00fcchig per due stagioni e, dal 2015 al 2018, per lo FV Gr\u00fcnwinkel."}
{"id": "3883297", "revid": "287204", "url": "https://it.wikipedia.org/wiki?curid=3883297", "title": "Rivoluzione Farroupilha", "text": ""}
{"id": "3883298", "revid": "287204", "url": "https://it.wikipedia.org/wiki?curid=3883298", "title": "Decenio Eroico", "text": ""}
{"id": "3883300", "revid": "599013", "url": "https://it.wikipedia.org/wiki?curid=3883300", "title": "Alberto Merlati", "text": "Carriera.\nHa vinto lo scudetto 1967-1968 con la maglia dell'Oransoda Cant\u00f9. Ha militato in Nazionale, con cui ha disputato i Mondiali e gli Europei 1967."}
{"id": "3883309", "revid": "1924342", "url": "https://it.wikipedia.org/wiki?curid=3883309", "title": "MDNA", "text": "MDNA \u00e8 il dodicesimo album in studio della cantautrice statunitense Madonna, pubblicato il 26 marzo 2012. Il primo singolo estratto, \"Give Me All Your Luvin\"', port\u00f2 l'album alla prima posizione in 49 paesi in dodici ore, diventando il disco pi\u00f9 venduto su iTunes in un solo giorno. Si piazz\u00f2 inoltre alla posizione numero 2 in Giappone e alla 3 in Australia. Nell'album \u00e8 presente anche il brano \"Masterpiece\", vincitore di un Golden Globe come \"Miglior canzone originale\", colonna sonora del film \"W.E.\", diretto da Madonna.\nNella prima settimana vendette nei soli Stati Uniti 359.000 copie, permettendogli di debuttare alla prima posizione della classifica generale di \"Billboard\".\nIl secondo singolo estratto fu \"Girl Gone Wild\", prodotto da Madonna insieme ai cugini Benny Benassi e a Alle Benassi. Il relativo video usc\u00ec il 22 marzo 2012.\nSecondo la rivista \"Billboard\", \"MDNA\" \u00e8 il dodicesimo album pi\u00f9 venduto del 2012 negli Stati Uniti con 477.000 copie vendute, il terzo se si considerano solo gli album di artiste femminili. Con questo album Madonna stabil\u00ec un nuovo record, infatti, con i singoli \"Give me All Your Luvin' \", \"Girl Gone Wild\" e \"Turn Up the Radio\" la cantante arriv\u00f2 ad un totale di 43 singoli piazzati alla posizione numero uno della classifica dance di \"Billboard\". Inoltre, \"Give me All Your Luvin\"' fece raggiungere a Madonna il nuovo record che ella stessa gi\u00e0 deteneva, cio\u00e8 il maggior di singoli piazzatisi tra i primi dieci posti nella classifica generale di \"Billboard\", ovvero 38. Al 31 dicembre 2016, l'album aveva venduto oltre 2 milioni di copie nel mondo.\nProduzione.\nL'11 gennaio 2012 Madonna ha dichiarato, durante un'intervista al Graham Norton Show, che il titolo dell'album sarebbe stato MDNA. Nello stesso mese, durante i Golden Globe Madonna ha definito il suo album \"ad alta tensione\". Ha inoltre commentato la collaborazione con William Orbit affermando che quest'ultimo \"ha portato \"MDNA\" ad un livello superiore\": \u00abAbbiamo lavorato insieme per anni tanto da finire uno le frasi dell'altro. Conosce i miei gusti e ci\u00f2 che mi piace. Quando entriamo in uno studio di registrazione insieme, accade la magia.\u00bb\nIl 4 luglio 2011, il manager di Madonna, Guy Oseary, ha annunciato via Twitter l'inizio della preparazione del nuovo album dell'artista: \"\u00c8 ufficiale, \u00e8 il primo giorno di Madonna in sala di registrazione per il nuovo album\".\nIl 15 dicembre dello stesso anno la popstar ha annunciato l'uscita dell'album prevista per marzo 2012. Sar\u00e0 il primo pubblicato dalla Interscope Records con la quale ha firmato un contratto che vedr\u00e0 la collaborazione con l'etichetta per altri due album, dopo \"MDNA\". In un'intervista con \"V Music Australia\" Martin Solveig, uno dei produttori di \"MDNA\", ha elogiato la partecipazione di Madonna nella produzione dell'album, sottolineando come la cantante abbia collaborato con lui ascoltando ogni pezzo che le venisse proposto.\nTitolo e copertina.\nIl titolo \"MDNA\" le \u00e8 stato suggerito da M.I.A. come abbreviazione del suo nome, come spiegato dal produttore Solveig: \u00abCi siamo divertiti con le iniziali, M.I.A. le disse, 'Dovresti chiamare il tuo album MDNA perch\u00e9 sarebbe un'ottima abbreviazione e spelling del tuo nome.' Dopo abbiamo compreso che ci sono molti modi per dare un significato a quelle iniziali - il pi\u00f9 importante \u00e8 che potrebbe essere il DNA di Madonna. Non c'\u00e8 nessuna intenzione di promuovere le droghe. Eccetto per le droghe innocue ed eccitanti: come la musica.\u00bb Questa particolare somiglianza con la droga MDMA (ecstasy), come accennato dal produttore, ha dato adito a diverse polemiche. La copertina dell'album \u00e8 stata lanciata attraverso la pagina Facebook della cantante il 31 gennaio 2012. Jocelyn Vena di MTV ha commentato la copertina definendola \"un cenno al suo amore per la disco, la cantante esprime in pieno se stessa in una fotografia glamour decostruita, piena di colori vibranti.\nPromozione.\nIl 5 febbraio 2012 Madonna si \u00e8 esibita al \"Bridgestone Halftime Show\" del Superbowl americano registrando 111.3 milioni di ascoltatori con uno share del 71% e un rating del 47, ma il picco massimo si \u00e8 avuto con l'esibizione di Madonna che ha catturato l'attenzione di ben 114 milioni di americani, superando anche i Black Eyed Peas che l'anno scorso erano arrivati a 110 milioni.\nLo spettacolo \u00e8 iniziato con l'apparizione di Madonna nelle sembianze della dea iside circondata da una schiera di centurioni romani, per poi cantare \"Vogue\", seguito da \"Music\" in cui sono apparsi gli LMFAO con un medley di \"Party Rock Anthem\" e \"Sexy And I Know It\". Dopodich\u00e9 \u00e8 stato la volta di \"Give Me All Your Luvin\u2019\" cantata insieme a Nicki Minaj e M.I.A.. Per terminare, lo spettacolo si \u00e8 chiuso con Cee Lo Green con il brano \"Open Your Heart\" e con \"Like A Prayer\" accompagnato da un coro gospel.\nTour.\nIl 6 febbraio 2012 Madonna ha annunciato il suo nono tour mondiale che \u00e8 partito il 31 maggio da Israele. Il tour, promosso dalla Live Nation Entertainment, toccher\u00e0 26 citt\u00e0 europee tra cui Londra, Parigi, Milano, Firenze, Roma, Copenaghen, Amsterdam, Vienna, Dublino e Berlino; e 26 citt\u00e0 americane durante il leg americano che inizier\u00e0 il 28 agosto 2012. Il tour risulta essere il tour di maggior successo del 2012 con 88 sold out su 88 ed un incasso di 305 milioni di dollari e due milioni e seicentomila spettatori totali. Nel 2013 Madonna \u00e8 stata premiata per il suo MDNA tour da Billboard, essendo stato, il tour, il pi\u00f9 proficuo del 2012.\nTracce.\nMadonna il 3 febbraio 2012 ha annunciato che per l'album sono state registrate 16 canzoni rivelando anche la copertina dell'album. Il 6 febbraio ha inoltre aggiunto che dell'album saranno distribuite due versioni: una \"standard\" e una \"deluxe\", rivelando anche la copertina della versione standard. La versione standard conterr\u00e0 solo 12 tracce, mentre quella deluxe tutte e 16 pi\u00f9 un remix di \"Give Me All Your Luvin\"'. Alcuni brani non sono disponibili nella versione censurata del disco. Inoltre quando su iTunes \u00e8 partito il preordine, e per i successivi tre giorni, \u00e8 stato possibile acquistare una versione deluxe con 18 tracce comprendente anche la versione acustica di \"Love Spent\".\nSuccesso commerciale.\nStati Uniti e Canada.\n\"MDNA\" ha debuttato alla prima posizione della Billboard 200 vendendo 359.000 copie nella prima settimana. Il debutto di \"MDNA\" risulta il pi\u00f9 alto a livello di vendite di Madonna da quello di \"Music\" del 2000, che aveva registrato 420.000 copie nella sua prima settimana. Nella sua seconda settimana nella classifica statunitense, l'album ha venduto solo 48.000 copie, le basse vendite hanno fatto crollare l'album all'ottava posizione, registrando un calo dell'86.7%.\nL'album riesce a resistere per sole 9 settimane all'interno della Classifica Americana; esce definitivamente dalle prime 200 posizioni nella decima settimana di vendite.\nMDNA diventa quindi l'album di Madonna col minor numero di settimane di permanenza nella Billboard, seguito da American Life, il quale era rimasto per sole 14 settimane in classifica. L'album rientra per\u00f2 successivamente a settimane alterne nella classifica statunitense, grazie all'arrivo dell'MDNA Tour in USA, riuscendo cos\u00ec a diventare disco d'oro per aver superato le 500.000 copie nel paese.\nAnche in Canada l'album ha debuttato alla vetta della classifica vendendo 32.000 copie, nonostante il buon piazzamento, l'album non ha n\u00e9 eguagliato n\u00e9 superato i due precedenti album in studio della cantante, \"Hard Candy\" (58.000 copie) e \"Confessions on a Dance Floor\" (74.000 copie). Dopo sole due settimane dal debutto, \"MDNA\" si allontana dal podio, fermandosi alla decima posizione, per poi uscire in modo definitivo dalla top ten nella settimana successiva.\nEuropa ed Oceania.\nNel Regno Unito \"MDNA\" ha avuto un buon debutto, vendendo 56.335 copie, aggiudicandosi cos\u00ec la vetta della classifica. Nonostante il buon piazzamento, nemmeno nella classifica inglese, l'album \u00e8 riuscito ad eguagliare i precedenti \"Hard Candy\" e \"Confession on a Dance Floor\" che nella loro prima settimana avevano rispettivamente venduto 94.655 e 217.610 copie. \"MDNA\" in Regno Unito \u00e8 il dodicesimo album della cantante a raggiungere la numero uno. L'album nella \"Official Albums Chart\" sembra seguire l'andamento nella \"Billboard 200\". Anche nella classifica inglese, infatti, l'album non riesce a mantenere la prima posizione nella seconda settimana, e con sole 17.574 copie, perde sei posizioni, fermandosi alla numero 7. Nella terza settimana crolla ancora, scendendo fino alla 13\u00aa posizione. \"MDNA\" risulta cos\u00ec essere il primo album della cantante a non occupare la prima posizione nella terza settimana in classifica, dopo \"Like a Virgin\" che nel 1984 non debutt\u00f2 in top ten, ma alla posizione 74, e raggiunse la prima posizione dopo quarantaquattro settimane.\nL'album ha riscontrato molto successo in Russia, dove ha debuttato alla prima posizione con oltre 26.000 copie vendute. \"MDNA\" \u00e8 il tredicesimo album straniero ad aver raggiunto la prima posizione in Russia in tre anni. \u00c8 stato certificato cinque volte disco di platino dalla Universal Music Russia, dopo un solo mese dalla pubblicazione, ed ha superato il milione e mezzo di ascolti sul sito musicale di streaming Yandex.Music.\nIn Australia l'album ha debuttato alla prima posizione ed \u00e8 stato certificato disco d'oro per aver venduto oltre 35.000 copie. \"MDNA\" \u00e8 cos\u00ec divenuto il decimo album di Madonna a raggiungere la vetta della classifica australiana, e ci\u00f2 la rende la terza artista con maggiori album alla numero uno e la cantante solista donna di maggior successo in Australia. In Nuova Zelanda l'album ha debuttato alla terza posizione, ed \u00e8 rimasto in classifica per sole tre settimane, terminando la sua permanenza alla posizione numero 37."}
{"id": "3883312", "revid": "767487", "url": "https://it.wikipedia.org/wiki?curid=3883312", "title": "Yannick Yenga", "text": ""}
{"id": "3883313", "revid": "486946", "url": "https://it.wikipedia.org/wiki?curid=3883313", "title": "Capo della polizia \u2013 direttore generale della pubblica sicurezza", "text": ""}
{"id": "3883317", "revid": "28592", "url": "https://it.wikipedia.org/wiki?curid=3883317", "title": "Izhma", "text": ""}
{"id": "3883323", "revid": "16066", "url": "https://it.wikipedia.org/wiki?curid=3883323", "title": "Above and Beyonc\u00e9 \u2013 Video Collection &amp; Dance Mixes", "text": ""}
{"id": "3883326", "revid": "1442080", "url": "https://it.wikipedia.org/wiki?curid=3883326", "title": "McDonald's Burnie International 2012 - Singolare maschile", "text": "Il singolare maschile del torneo di tennis McDonald's Burnie International 2012, facente parte della categoria ATP Challenger Tour, ha avuto come vincitore Danai Udomchoke che ha battuto in finale Samuel Groth 7\u20136(7\u20135), 6\u20133.\nFlavio Cipolla era il detentore del titolo, ma quest'anno ha partecipato al PBZ Zagreb Indoors 2012."}
{"id": "3883328", "revid": "16066", "url": "https://it.wikipedia.org/wiki?curid=3883328", "title": "NATO Training Mission \u2013 Iraq", "text": ""}
{"id": "3883331", "revid": "16066", "url": "https://it.wikipedia.org/wiki?curid=3883331", "title": "The Bootleg Series Volumes 1\u20133 (Rare &amp; Unreleased) 1961\u20131991", "text": ""}
{"id": "3883334", "revid": "599013", "url": "https://it.wikipedia.org/wiki?curid=3883334", "title": "Sciacca (vino)", "text": "Sciacca \u00e8 una DOC istituita con decreto del 05/06/98 pubblicato sulla gazzetta ufficiale 02/07/98 n 152.\nComprende vini prodotti nei comuni di Sciacca e Caltabellotta in provincia di Agrigento.\nTecniche di produzione.\nI nuovi impianti ed i reimpianti dovranno avere una densit\u00e0 non inferiore a 3.000 ceppi/ettaro.\n\u00c8 vietata ogni pratica di forzatura, ma consentita l'irrigazione di soccorso."}
{"id": "3883338", "revid": "599013", "url": "https://it.wikipedia.org/wiki?curid=3883338", "title": "Fernando Fattori", "text": "Carriera.\nCampionati di serie B con la Sef Stamura di Ancona dal 1960 al'64;serie A con la Libertas Biella dal'64 al 67 Ha disputato 158 partite con la maglia della Victoria Libertas Pesarodal '68 al 74 realizzando 1537 punti.Campionati serie B di nuovo con la Stamura Basket nel '75 e '76 e con la Lenco Robur Osimo nel'77 e '78.\nHa militato in Nazionale, con cui ha disputato i Mondiali e gli Europei 1966.Medaglia d'argento nei Giochi del Mediterraneo di Tunisi del '67,ed altre 16 partite con la nazionale B (odierna under 21)"}
{"id": "3883339", "revid": "1442080", "url": "https://it.wikipedia.org/wiki?curid=3883339", "title": "McDonald's Burnie International 2012 - Doppio maschile", "text": "Il doppio maschile del McDonald's Burnie International 2012 \u00e8 stato un torneo di tennis facente parte dell'ATP Challenger Tour 2012.\nPhilip Bester e Peter Polansky erano i detentori del titolo, ma quest'anno non hanno partecipato.\nJohn Peers e John-Patrick Smith hanno battuto in finale Divij Sharan e Vishnu Vardhan, 6\u20132, 6\u20134."}
{"id": "3883341", "revid": "16066", "url": "https://it.wikipedia.org/wiki?curid=3883341", "title": "Croix de guerre 1914\u20131918 (Francia)", "text": ""}
{"id": "3883343", "revid": "16066", "url": "https://it.wikipedia.org/wiki?curid=3883343", "title": "Croix de guerre 1914\u20131918 (Belgio)", "text": ""}
{"id": "3883344", "revid": "28592", "url": "https://it.wikipedia.org/wiki?curid=3883344", "title": "Trib\u00f9 finniche", "text": ""}
{"id": "3883347", "revid": "1870933", "url": "https://it.wikipedia.org/wiki?curid=3883347", "title": "Sa\u0161a Bali\u0107", "text": ""}
{"id": "3883349", "revid": "16066", "url": "https://it.wikipedia.org/wiki?curid=3883349", "title": "Teorema di Coleman\u2013Mandula", "text": ""}
{"id": "3883350", "revid": "599013", "url": "https://it.wikipedia.org/wiki?curid=3883350", "title": "Jaime Chav\u00edn", "text": "Biografia.\nAveva tre fratelli e un cugino che, come lui, erano calciatori: i fratelli erano Carlos (1907-1977), Jos\u00e9 e Samuel; il cugino era Teodoro. Era soprannominato \"el rusito del pa\u00f1uelito blanco\" (il piccolo russo con il fazzoletto bianco) per via della sua abitudine di tenere un fazzoletto nei pantaloni.\nCaratteristiche tecniche.\nGiocava come ala sinistra.\nCarriera.\nClub.\nNel 1916 pass\u00f2 dalla formazione riserve alla prima squadra dell'Hurac\u00e1n. Al suo primo torneo con la maglia del club, a 17 anni, gioc\u00f2 10 partite, segnando 2 reti. L'anno seguente ebbe maggiori opportunit\u00e0 di giocare, e fu schierato in 26 occasioni; le reti furono 3. Tra il 1918 e il 1919 ottenne altre 28 presenze, e segn\u00f2 4 gol (2 in ciascuna annata); nel 1920 pass\u00f2 al River Plate, trasferendosi dal campionato della Asociaci\u00f3n Argentina de Football a quella della Asociaci\u00f3n Amateurs de Football. Alla sua prima stagione con il club dalla banda rossa fu campione della Primera Divisi\u00f3n; torn\u00f2 poi all'Hurac\u00e1n nel 1921, trovando spazio in 4 gare. Tornato al River Plate l'anno seguente, colse il secondo posto nella Primera Divisi\u00f3n 1922. Nel 1923 lasci\u00f2 la massima serie per passare al San Telmo, in seconda divisione: l\u00ec trascorse tre stagioni, tornando poi alla prima divisione nel 1926, con l'Argentino de Quilmes. Con tale squadra, per\u00f2, non scese mai in campo durante la Copa Campeonato 1926.\nNazionale.\nConvocato al Sudamericano 1917, non fu mai utilizzato nel corso del torneo. Esord\u00ec in Nazionale il 18 luglio 1918 a Montevideo contro l', disputando il Gran Premio de Honor Uruguayo. Il 19 ottobre 1919 segn\u00f2 la sua unica rete in Nazionale, al 74\u00ba minuto della gara contro l'Uruguay a Buenos Aires, in occasione del Gran Premio de Honor Argentino. Fu convocato al Sudamericano 1921 a Buenos Aires: gioc\u00f2 solo il 2 ottobre contro il all'Estadio Iriarte y Luzuriaga."}
{"id": "3883352", "revid": "729019", "url": "https://it.wikipedia.org/wiki?curid=3883352", "title": "Georgij \u0160takel'berg", "text": "Biografia.\nI primi anni.\nIl giovane \u0160takel'berg discendeva da un'antica famiglia nobile appartenente all'etnia tedesca del Baltico (Stackelberg); suo padre era il barone Karl \u0160takel'berg (1816-1909), proprietario terriero in Estonia, allora provincia dell'impero russo. \u0160takel'berg, figlio cadetto della famiglia, fu ammesso nel 1862 alla \"Scuola militare Nicola I\" di Mosca, uscendone tenente di cavalleria.\nLe campagne nell'Asia centrale.\nDal 1874 al 1876 \u0160takel'berg fu uno dei comandanti del \"Reggimento cosacchi di Semire\u010de\" e si distinse durante la conquista del Khanato di Khiva, una delle tappe principali della conquista dell'Asia centrale; successivamente partecip\u00f2 alla spedizione di Kokand del 1875, sotto il generale Kostantin von Kaufman: \u0160takel'berg fu gravemente ferito durante il combattimento, rischiando la vita pi\u00f9 di una volta e, tratto in salvo con difficolt\u00e0, fu proposto per numerose decorazioni, rifiutandole per\u00f2 tutte. Durante la guerra fu anche catturato dai turchi, consegnandosi spontaneamente per salvare la vita di uno dei suoi uomini ma venne liberato prima della fine del conflitto. Questo episodio lo rese celebre in tutto l'esercito, specialmente nelle truppe cosacche, che lo considerarono un eroe.\nPromosso capitano ed in seguito maggiore e tenente colonnello, il 16 agosto 1886 ricevette il comando del \"XXV Reggimento Dragoni\" a Kazan', detenendolo fino al 5 dicembre 1890. In occasione della promozione a colonnello, il 3 dicembre 1897 fu assegnato alla \"XV Divisione di Cavalleria dei Cosacchi del Transcaspio\".\nLa rivolta dei Boxer.\n\u0160takel'berg comand\u00f2 la \"X Divisione di Cavalleria\" durante la repressione della rivolta dei Boxer e durante l'occupazione della Manciuria; dopo la guerra fu promosso maggior generale e comandante in capo del \"II Corpo d'Armata siberiano\" e successivamente, nel 1902 del \"I Corpo di cavalleria\".\nLa guerra russo-giapponese.\nDal 5 aprile 1904, durante la guerra russo-giapponese Stackelberg comand\u00f2 il \"I Corpo Siberiano\", composto quasi esclusivamente da cosacchi e tartari, comandando il contingente russo alla battaglia di Te-li-Ssu, venendo per\u00f2 sconfitto dal generale giapponese Yasukata Oku. Ignorando gli ordini del comandante in capo Kuropatkin, inesperto e indeciso, \u0160takel'berg riusc\u00ec per\u00f2 a riabilitarsi scacciando la \"Seconda Armata Giapponese\", una delle poche vittorie dell'esercito russo durante la guerra. Venne per\u00f2 presto battuto nuovamente dal generale Oku durante la battaglia di Sandepu, riuscendo per\u00f2 a ritirarsi senza contrarre troppe perdite. Rifiutando di obbedire agli ordini dell'incapace Kuropatkin.\nEpilogo e giudizi.\n\u0160takel'berg venne rimosso dal comando per insubordinazione e rimandato a San Pietroburgo. Nonostante ci\u00f2 venne insignito dell'Ordine di San Giorgio per i suoi meriti e si ritir\u00f2 dall'esercito. Il barone \u0160takel'berg \u00e8 considerato uno degli ultimi generali russi della vecchia scuola, carismatico, amato dai soldati e coraggioso comandante di cavalleria pronto a mettere e repentaglio la sua vita."}
{"id": "3883357", "revid": "838137", "url": "https://it.wikipedia.org/wiki?curid=3883357", "title": "Noriega", "text": ""}
{"id": "3883359", "revid": "16066", "url": "https://it.wikipedia.org/wiki?curid=3883359", "title": "Ghost di Faddeev\u2013Popov", "text": ""}
{"id": "3883362", "revid": "92723", "url": "https://it.wikipedia.org/wiki?curid=3883362", "title": "Diocesi di Aulon", "text": "La diocesi di Aulon (in latino: \"Dioecesis Aulonensis\") \u00e8 una sede soppressa e sede titolare della Chiesa cattolica.\nStoria.\nAulon, identificabile con Avlonari sull'isola di Eubea nell'ex-comune di Avlon, \u00e8 un'antica sede vescovile della Grecia, suffraganea dell'arcidiocesi di Atene. Cos\u00ec appare nelle \"Notitiae Episcopatuum\" del patriarcato di Costantinopoli, a partire da quella redatta dall'imperatore bizantino Leone VI (886-912). Non si conoscono vescovi greci di questa diocesi nel primo millennio.\nIn seguito alla quarta crociata, l'isola di Eubea fu occupata dagli eserciti occidentali e Aulon divenne una diocesi di rito latino. In questa occasione, fu nominato un vescovo greco, Teodoro, che fu per\u00f2 destituito dall'arcivescovo latino di Atene, perch\u00e9 si rifiut\u00f2 di farsi consacrare secondo il rito latino; papa Innocenzo III lo restitu\u00ec alla sua sede, dopo aver ottenuto la sua sottomissione (dicembre 1208). Ma la presenza di Teodoro sulla sede di Aulon dovette durare poco; infatti in due lettere dello stesso papa di aprile e luglio 1210 si parla di un \"vescovo eletto\", probabilmente in sostituzione del greco Teodoro, al quale Innocenzo III indirizz\u00f2 altre due lettere nel 1211. Attorno al 1234 i vescovi di Negroponte ottennero l'unificazione di tutte le sedi latine dell'Eubea; questo suscit\u00f2 un contenzioso tra Aulon e Negroponte, che dur\u00f2 per diversi anni.\nDal 1933 Aulon \u00e8 annoverata tra le sedi vescovili titolari della Chiesa cattolica; la sede \u00e8 vacante dal 28 luglio 1998. La ricostruzione della cronotassi dei titolari di Aulon \u00e8 resa problematica dalla presenza della sede omonima di Aulona (Valona) in Epiro."}
{"id": "3883363", "revid": "92723", "url": "https://it.wikipedia.org/wiki?curid=3883363", "title": "Diocesi di Caristo", "text": "La diocesi di Caristo (in latino: \"Dioecesis Carystensis\") \u00e8 una sede soppressa e sede titolare della Chiesa cattolica.\nStoria.\nCaristo \u00e8 un'antica sede vescovile della Grecia, nella parte meridionale dell'isola di Eubea, chiamata dai Veneziani in et\u00e0 medievale \"Negroponte\".\nInizialmente suffraganea dell'arcidiocesi di Corinto, nel IX secolo entr\u00f2 a far parte della metropolia di Atene; cos\u00ec \u00e8 menzionata nella \"Notitia Episcopatuum\" redatta dall'imperatore bizantino Leone VI (886-912). Di questa diocesi \u00e8 noto tuttavia un solo vescovo del primo millennio, Ciriaco, che sottoscrisse nel 458 la lettera dei vescovi della Grecia all'imperatore Leone I dopo la morte di Proterio di Alessandria.\nQuando furono istituite le diocesi di rito latino in Grecia, a seguito della quarta crociata, papa Innocenzo III conferm\u00f2 al primo arcivescovo latino di Atene, Berardo, le diocesi suffraganee che erano state della provincia ecclesiastica di rito bizantino (1208); tra queste anche la diocesi di Caristo. Tuttavia non sono noti vescovi latini per questa sede.\nDal XVIII secolo Caristo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 21 aprile 1966."}
{"id": "3883370", "revid": "729019", "url": "https://it.wikipedia.org/wiki?curid=3883370", "title": "Lemnisco", "text": "Lemnisco \u00e8 il termine anatomico utilizzato per indicare fasci di fibre nervose, facenti parte della sostanza bianca, che veicolano le percezioni sensoriali dalla periferia ai centri cerebrali superiori. Il termine deriva dal latino \"lemniscus\", a sua volta derivante dal greco antico \"\u03bb\u03b7\u03bc\u03bd\u03af\u03c3\u03ba\u03bf\u03c2\", che significa \"nastro\", \"fascetta\".\nLemnisco spinale.\n\u00c8 composto dal fascio spino-talamico laterale e dal fascio spino-tettale e trasporta le informazioni circa la sensibilit\u00e0 tattile protopatica, termica e dolorifica al nucleo ventrale postero-laterale del talamo e alla lamina quadrigemina del mesencefalo. Le fibre nervose si incrociano a livello della commessura bianca del midollo spinale.\nLemnisco mediale.\n\u00c8 composto dal fascio spino-talamico anteriore e dal fascio bulbo-talamico costituito a sua volta da fascio cuneo-talamico e gracile-talamico. Origina da entrambi i nuclei del fascicolo gracile e del fascicolo cuneato localizzati nella parte dorso inferiore del bulbo, visibili come rilievi di superficie in corrispondenza della clava (nucleo gracile), e del tubercolo cuneato (nucleo cuneato), le fibre incrociano anteriormente al canale centrale e terminano a livello del nucleo ventrale postero-laterale del talamo. Veicola verso la corteccia cerebrale la sensibilit\u00e0 tattile epicritica e i segnali propriocettivi.\nLemnisco viscerale.\nNasce dai neuroni delle lamine sensitive del corno posteriore del midollo spinale, che ricevono afferenze amieliniche da mucose e sierose, e proiettano al tronco encefalico e al talamo. Le informazioni che giungono al talamo sono di tipo dolorifico e verranno riverberate all'area somestetica primaria (aree 3A, 3B , 1, 2 di Brodmann) della corteccia telencefalica, mentre le fibre che si interrompono nel tronco encefalico si portano alla sostanza reticolare contribuendo a innescare riflessi viscerali.\nLemnisco trigeminale.\nVeicola le informazioni relative alla sensibilit\u00e0 del volto al nucleo ventrale postero-mediale del talamo ed \u00e8 formato da fibre del nervo trigemino (V).\nLemnisco laterale.\nVeicola la sensibilit\u00e0 acustica. Origina come corpo trapezoide dai nuclei cocleari i quali ricevono afferenze dalle fibre cocleari del nervo vestibolococleare, originatesi dal ganglio spirale del Corti; il corpo trapezoide si porta anteromedialmente e passa oltre la linea mediana. In questo suo decorso trasversale attraversa le olive superiori di entrambi i lati. Portatosi lateralmente al lemnisco mediale controlaterale, piega verso l'alto continuandosi come lemnisco laterale. Le fibre delle strie acustiche dorsali e intermedie, originatesi dai nuclei cocleari dorsali, si fanno controlaterali senza per\u00f2 contrarre rapporti con il corpo trapezoide, bens\u00ec confluendo direttamente nella costituzione del lemnisco laterale. Questo porta poi le sue fibre al collicolo inferiore della Lamina Quadrigemina. \nDal collicolo quadrigemino inferiore di ogni lato originer\u00e0 poi un fascio di sostanza bianca detto \"braccio congiuntivo inferiore\" che si diriger\u00e0 verso il talamo ipsilaterale, in particolare verso il corpo genicolato mediale.\nIn realt\u00e0 il lemnisco laterale non presenta solo una costituzione in fibre derivanti dai nuclei cocleari ma presenta anche un piccolo contingente costituito da fibre originate dai nuclei vestibolari. Questo contingente \u00e8 il cosiddetto contingente vestibolare e trasporta la porzione cosciente della Vestibolocezione in modo che venga integrata a livello cortico-cerebrale"}
{"id": "3883371", "revid": "92723", "url": "https://it.wikipedia.org/wiki?curid=3883371", "title": "Diocesi di Coronea", "text": "La diocesi di Coronea (in latino: \"Dioecesis Coronensis\") \u00e8 una sede soppressa e sede titolare della Chiesa cattolica.\nStoria.\nCoronea \u00e8 un'antica sede vescovile della Grecia. Inizialmente suffraganea dell'arcidiocesi di Corinto, nel IX secolo entr\u00f2 a far parte della metropolia di Atene, come documentato dalle \"Notitiae Episcopatuum\" a partire da quella redatta dall'imperatore bizantino Leone VI (886-912).\nSecondo un'antica tradizione, Onesiforo, discepolo di san Paolo, sarebbe stato primo vescovo di Coronea. Due soli sono i vescovi storicamente certi: Agatocle, che prese parte al concilio di Efeso del 431; e Afobio, che sottoscrisse la lettera dei vescovi della provincia dell'Ellade all'imperatore Leone I nel 458 in seguito all'uccisione del patriarca alessandrino Proterio. La citt\u00e0 fu distrutta da un terremoto nel 551 e con essa scomparve anche la diocesi.\nDopo la quarta crociata (1204) fu istituita una sede di rito latino, sulla quale ci sono pochissime informazioni. Raymond Janin (\"Dict. Hist. G\u00e9ogr. Eccl.\") attribuisce a Coroneia sette vescovi titolari tra XIV e XVI secolo.\nDal 1933 Coronea \u00e8 annoverata tra le sedi vescovili titolari della Chiesa cattolica; la sede \u00e8 vacante dal 4 agosto 1967."}
{"id": "3883374", "revid": "599013", "url": "https://it.wikipedia.org/wiki?curid=3883374", "title": "Serge Mimpo", "text": ""}
{"id": "3883375", "revid": "295921", "url": "https://it.wikipedia.org/wiki?curid=3883375", "title": "Uno scandalo per bene", "text": ""}
{"id": "3883379", "revid": "110157", "url": "https://it.wikipedia.org/wiki?curid=3883379", "title": "Vento del Sud (romanzo)", "text": "Vento del Sud (titolo originale: \"South Wind\") \u00e8 un romanzo dello scrittore inglese Norman Douglas (1868\u20131952) pubblicato a Londra nel marzo del 1917.\nTrama.\nL'azione si svolge a Nepente, un'isola immaginaria del Mar Mediterraneo situata nel tratto di mare tra la Sicilia e l'Africa; in realt\u00e0 Nepente \u00e8 una trasposizione di Capri, l'isola amata da Douglas, e i personaggi del romanzo fanno parte della societ\u00e0 \"ultracosmopolita\" che frequentava Capri durante la \"Belle \u00c9poque\". \nIl romanzo non presenta una trama unitaria. Thomas Heard, vescovo anglicano di Bampopo (Africa), giunto in nave a Nepente per visitare una sua cugina, la signora Meadows, si trova ad assistere a un omicidio: l'assassinio del maligno signor Muhlen (\"un'erbaccia\") fatto precipitare da un dirupo. Pi\u00f9 che un giallo, tuttavia, il romanzo \u00e8 costituito da un susseguirsi di conversazioni fra i numerosi personaggi, alla maniera dei romanzi di Thomas Love Peacock. L'argomento principale delle conversazioni \u00e8 l'influenza dello scirocco, il vento caldo di provenienza meridionale che modifica il comportamento degli uomini, soprattutto degli anglosassoni, spingendoli in una specie di follia verso la corruzione dei costumi."}
{"id": "3883380", "revid": "254059", "url": "https://it.wikipedia.org/wiki?curid=3883380", "title": "Benedetto Capilupi", "text": "Biografia.\nFiglio di Gianfrancesco e di Antonia Folengo e discendente della nobile famiglia Capilupi, tradizionalmente legata ai Gonzaga, era segretario di stato della famiglia Gonzaga e il segretario particolare della marchesa di Mantova Isabella d'Este, una delle donne pi\u00f9 importanti del Rinascimento.\nFu ambasciatore del marchese di Mantova Francesco II Gonzaga presso Ludovico Sforza a Milano nel 1497.\nPer i suoi servigi ottenne delle terre nella zona di Suzzara.\nNel 1488 ebbe l'incarico di accompagnare a Urbino Elisabetta Gonzaga, figlia di Federico I Gonzaga, che contrasse matrimonio con il duca Guidobaldo da Montefeltro.\nNel 1495 spos\u00f2 Taddea de' Grotti e dal matrimonio nacquero nove figli, molti dei quali si distinsero nelle lettere:\nTra il 1505 e il 1509 fu ambasciatore dei Gonzaga a Roma.\nMor\u00ec nel 1518 e fu sepolto nella Chiesa di San Girolamo."}
{"id": "3883383", "revid": "599013", "url": "https://it.wikipedia.org/wiki?curid=3883383", "title": "Curtis Martin", "text": "Martin inizi\u00f2 la sua carriera professionale coi Patriots, che lo scelsero nel terzo giro del Draft 1995. Nel 1998 pass\u00f2 ai Jets dove nel 2005 termin\u00f2 la sua carriera a causa di un infortunio. Martin \u00e8 il quinto assoluto di tutti i tempi per yard corse in carriera. \u00c8 stato inserito nella Pro Football Hall of Fame nel 2012.\nCarriera.\nNew England Patriots.\nMartin fu scelto dai New England Patriots nel terzo giro del Draft 1995. Debutt\u00f2 come professionista nella vittoria della settimana 1 contro i Cleveland Browns. Corse 30 yard nel suo primo possesso e termin\u00f2 la sua prima gara con 102 yard. Fu il primo rookie della storia dei Patriots a correre 100 yard nella sua gara di debutto. Martin corse per oltre cento yard per otto volte in quella stagione, che termin\u00f2 guidando la AFC con 1.487 yard e 14 touchdown. Fu premiato come rookie offensivo dell'anno e convocato per il Pro Bowl.\nL'anno successivo, Martin corse solo due volte per cento yard, riuscendo comunque a terminare con 1.152 yard e 14 touchdown corsi. Nella prima gara di playoff in carriera fu un giocatore chiave per la vittoria dei Patriots nel turno delle wild card contro i Pittsburgh Steelers. Corse un record di franchigia di 166 yard e segn\u00f2 tre touchdown, incluso uno da 78 yard, all'epoca il pi\u00f9 lungo della storia dei playoff. I Patriots giunsero fino al Super Bowl XXXI, dove persero coi Green Bay Packers. Martin corse 42 yard, ricevette tre passaggi per 28 yard e segn\u00f2 un touchdown nella partita. A fine anno fu di nuovo convocato per il Pro Bowl.\nNew York Jets.\nDopo essere divenuto free agent, il 20 marzo 1998 Martin firm\u00f2 con i New York Jets un contratto di sei anni del valore di 36 milioni di dollari. Nelle sue prime sette stagioni con i Jets, Martin salt\u00f2 una sola partita e fu convocato tre volte per il Pro Bowl. Nel 1998 guadagn\u00f2 182 yard dalla linea di scrimmage e segn\u00f2 due touchdowns contro i Jacksonville Jaguars nella vittoria dei Jets nei playoff. Nel 2004, Martin corse un massimo stagionale di 196 yard contro i Cincinnati Bengals nella partita del debutto casalingo, superando altre otto volte le cento yard quell'anno e terminando con 1.697 yard. Guid\u00f2 la NFL in yard corse con una sola yard in pi\u00f9 di Shaun Alexander, divenendo il pi\u00f9 vecchio giocatore della storia a compiere questa impresa. Fu premiato come running back dell'anno, nominato All-Pro e convocato per il suo quinto e ultimo Pro Bowl."}
{"id": "3883385", "revid": "599013", "url": "https://it.wikipedia.org/wiki?curid=3883385", "title": "Francesco Martino (ginnasta)", "text": "Fu campione olimpico nella ginnastica artistica a negli anelli e nel concorso a squadre (con Luigi Cambiaso, Mario Lertora, Vittorio Lucchetti, Luigi Maiocco, Ferdinando Mandrini, Giuseppe Paris e Giorgio Zampori)\nIn suo onore e ricordo i concittadini baresi hanno intestato il nome di una via e di un impianto sportivo al coperto ossia \"Palamartino\"."}
{"id": "3883390", "revid": "110157", "url": "https://it.wikipedia.org/wiki?curid=3883390", "title": "Project work", "text": "Il project work rappresenta una sperimentazione attiva dei contenuti appresi durante un percorso didattico formativo.\nQuesto strumento progettuale si collega alla metodologia \u201clearning by doing\u201d, che sottolinea come, in seguito ad un periodo di apprendimento si riesca a realizzare un progetto relativo a obiettivi prefissati e a contesti reali.\nIl punto di partenza del project work \u00e8 dato dalle motivazioni a cui il progetto \u00e8 chiamato a rispondere; mentre il punto di arrivo \u00e8 l'obiettivo generale che concretizza l'idea e la soddisfa.\nIl project work pu\u00f2 essere individuale o di gruppo e i risultati sono oggetto di analisi e discussione in un momento didattico-applicativo.\nIl significato etimologico del termine project work \u00e8 \u201clavoro di progetto\u201d, che evidenzia come il project work sia un efficace strumento formativo che richiede ai partecipanti di realizzare un progetto concreto; tale metodologia consentir\u00e0 a coloro che vi contribuiscono di prendere contatto con problematiche organizzative, operative, relazionali, presenti nel contesto lavorativo e formativo.\nDescrizione.\nIdeazione.\nIl project work nasce da un'idea e da una motivazione, che rappresentano le ragioni del progetto, individuate all'interno di un'analisi dei bisogni(motivazionale o di contesto).\nViene successivamente definito nella macroprogettazione, documento in cui sono stabiliti:\n- gli obiettivi generali del progetto;\n- i destinatari (target di riferimento);\n- l'argomento (topic);\n- i contenuti (attivit\u00e0); \n- i risultati (obiettivi che si concretizzano);\n- tempi e luoghi di realizzazione;\n- le risorse che verranno impiegate.\nPianificazione.\nAl documento precedentemente steso si aggiunge una microprogettazione, cio\u00e8 una progettazione pi\u00f9 dettagliata in cui vengono definiti:\n- il titolo del progetto;\n- una struttura organizzata per fasi;\n- la metodologia o strategia che verr\u00e0 utilizzata per pervenire all'obiettivo, quindi: tempi, contenuti/argomenti, identificazione degli obiettivi specifici, metodi e strumenti, risorse umane e strutturali.\nInoltre vengono definiti i costi (budget preventivo del progetto) e le competenze necessarie per realizzare il lavoro.\nIl tutto deve essere frutto di una condivisione e approvazione da parte del team di lavoro.\nRealizzazione.\nIn questa fase si passa dalla teoria alla pratica, viene realizzato il progetto secondo le linee teoriche, che svolgono la funzione di guida, e in itinere si verifica che gli obiettivi vengano conseguiti. Importante qui risulta la gestione del budget. Durante lo svolgimento del progetto si effettua un monitoraggio e una valutazione del progetto.\nChiusura.\nIn fase di chiusura viene fatta una valutazione ex post per valutare i prodotti e quindi per decidere se il progetto \u00e8 andato bene e dove eventualmente potrebbe essere migliorato.\nLa valutazione finale non \u00e8 l'unico strumento che si utilizza per monitorare il percorso progettuale e verificare lo stato di concretizzazione degli obiettivi prefissati. Si ricorre infatti ad altri due momenti di valutazione: uno collocabile nelle prime due fasi di ideazione e pianificazione, e il secondo nella fase della realizzazione. Si tratta rispettivamente della valutazione ex ante e della valutazione in itinere.\nFinalit\u00e0.\nIl project work nella formazione nasce come risposta ad un bisogno espresso dal contesto di riferimento. L'analisi dei fabbisogni formativi rappresenta infatti il punto di partenza nella creazione di un progetto finalizzato alla realizzazione di compiti e alla risoluzione di problemi concreti.\n\"Lavorare per progetti\" permette di focalizzarsi sui bisogni della specifica situazione, suddividendoli in obiettivi formativi raggiungibili valorizzando le capacit\u00e0 e le competenze di ogni persona partecipante alla realizzazione del project work.\nIncentiva infatti i partecipanti a \"cimentarsi\" sugli argomenti affrontati nell'ambito di un piano di azione, favorendo la loro contestualizzazione in determinati ambienti in cui essi si troveranno ad agire.\nIl project work rappresenta l'occasione, per coloro che vi partecipano attivamente, di verificare lo stato delle loro capacit\u00e0 organizzative, decisionali, relazionali, operative e di analisi.\nPossiamo dunque individuare, come finalit\u00e0 primaria di un progetto, la realizzazione di un cambiamento rispondendo ad un bisogno formativo tramite le risorse disponibili e nel rispetto di quanto pianificato.\nIl project work quindi, oltre a fornire vantaggi al destinatario dell'azione formativa, rappresenta un valore aggiunto a livello personale contribuendo ad un accrescimento professionale del progettista con l'acquisizione di competenze in diverse discipline.\nUtilizzo.\nIl project work si rivela un piano d'azione alquanto efficace ogni qualvolta il docente/tutor/formatore intende proporre un apprendimento basato sul \"learning by doing\", e far sperimentare agli studenti/corsisti tutto ci\u00f2 che ha insegnato a livello teorico; stimolando in loro creativit\u00e0, capacit\u00e0 interpretativa, di analisi critica e soprattutto collegamento fra aspetti teorici ed operativi.\nContesti di applicazione.\nCome strumento formativo il project work risulta piuttosto versatile, in quanto pu\u00f2 venir proposto nei pi\u00f9 svariati contesti: da quello scolastico all'extra scolastico, dal pubblico al privato.\nSettore scolastico.\nIn ambito prettamente scolastico, il project work si utilizza principalmente a livello accademico. In particolare si propone come attivit\u00e0 laboratoriale all'interno di corsi universitari, corsi di formazione e di aggiornamento, e master di ogni livello. Gli ambiti disciplinari coinvolti sono i pi\u00f9 vari. Nell'ultimo decennio, \u00e8 facile osservare quanto la metodologia specifica che propone trovi applicazione anche nella progettazione del Piano dell'offerta formativa della scuola di base e di quella superiore.\nSettore extra scolastico.\nLa sua applicazione si sta espandendo oltre le barriere dell'educazione formale, diffondendosi in numerosi contesti educativi extra scolastici, fra cui ricordiamo le federazioni sportive.\nSettore pubblico.\nNel settore pubblico l'utilizzo del project work si propone a livello sanitario in generale, per la formazione di dipendenti statali e nel pi\u00f9 ristretto circolo comunale.\nSettore privato.\nSta poi prendendo sempre pi\u00f9 piede l'impiego di questa metodologia formativa all'interno delle aziende, coinvolgendo tematiche riconducibili a: innovazione, inserimento di personale nell'organico e promozione del benessere organizzativo nel lavoro."}
{"id": "3883391", "revid": "125340207", "url": "https://it.wikipedia.org/wiki?curid=3883391", "title": "Geologia del Piemonte", "text": " \nDal punto di vista Geologico il Piemonte \u00e8 una regione in cui sono presenti importanti catene montuose estese aree collinari e di pianura. \nOrigine del territorio nel paleocontinente Laurasia.\nNel Triassico 256 milioni di anni fa mentre ad occidente dell'Europa attuale si andava formando l'Oceano Atlantico, alla latitudine dell'Italia era presente un grande golfo nel quale era ci\u00f2 che rimaneva dell'antico oceano, il quale nel tempo cominci\u00f2 a prosciugarsi e la sua superficie cominci\u00f2 ad inarcarsi e risalire a causa del fenomeno di subduzione, la superficie si riscald\u00f2 anche a causa del calore prodotto dalla risalita del magma proveniente dal centro della terra.\nCirca 220 milioni di anni fa questo processo termin\u00f2 formando rilievi e valli che poi si separarono nei due ampi paleocontinenti nominati Laurasia e Gondwana.\nL'allontanamento dei due paleocontinenti prosegu\u00ec per altri 40 - 60 milioni di anni.\nL'acqua si intromise tra i due paleocontinenti che si stavano separando e diede origine al paleoceano detto Tetide che raggiunse la sua massima ampiezza 140 milioni di anni fa.\nLe lave provenienti dal mantello terrestre intanto si amalgamavano sulla dorsale medio atlantica del fondo marino venendo ricoperte da sedimenti, alcune rocce provenienti da questo antico oceano si possono ora trovare sulle Alpi e sull'Himalaya.\nQueste rocce, Ofioliti si trovano in grande quantit\u00e0 nelle alpi occidentali esempi dei sedimenti si trovano nelle Alpi piemontesi e pi\u00f9 precisamente, nei monti Chaberton, Gardiol, Roc Bucher, e Rognosa di Sestriere dove si possono anche trovare resti fossili dei coralli provenienti dalla barriera corallina.\nA causa della variazione delle condizioni termiche del mantello terrestre, circa 130 milioni di anni fa i due paleocontinenti che si stavano allontanando l'uno dall'altro iniziarono a riavvicinarsi.\nQuesto movimento di riavvicinamento produsse la subduzione del fondo oceanico al di sotto della placca africana (Gondwana).\nLe rocce sprofondate, sottoposte a forti pressioni e altissime temperature subirono piegamenti e trasformazioni che ne cambiarono la composizione mineralogica (metamorfosi rocciosa).\nEsempio di tali rocce si pu\u00f2 trovare sulle Alpi piemontesi in Val Chiusella, Valsesia e nelle Valli di Lanzo.\nOrigine dell'Area Mediterranea, formazione della catena alpina italiana.\nL'evoluzione geologica continu\u00f2 fino alla scomparsa dell'Oceano della Tetide, i due continenti vennero di nuovo a contatto producendo una collisione. Il primo blocco del Gondwana a collidere con la Laurasia fu il promontorio chiamato Apulia la paleo penisola italiana e da questo scontro nacquero le Alpi.\nIl limite tra il margine meridionale e quello settentrionale dei paleocontinenti si manifesta nella faglia (lineamento Insubrico) che attraversa le Alpi da est a Ovest.\nL'accavallamento della crosta africana sopra quella Europea produsse un raddoppio dello spessore della crosta che di conseguenza rallent\u00f2 il movimento di collisione. Estese coltri rocciose che costituivano parte del mantello, della crosta oceanica e di quella continentale vennero spinte in superficie accavallandosi le une sulle altre. In questo periodo e a causa di questa collisione si ha la compressione di ampi volumi rocciosi con conseguente innalzamento ed espansione laterale della catena alpina. A temperature che vanno da 450 a 650 gradi centigradi e pressioni pari da 3 a 7 kilobar, si producono rocce come i calcecisti marmi, ortogneiss, anfiboliti, granuliti, paragneiss, micascisti e filladi molto diffuse nel territorio piemontese.\n33 milioni di anni fa un'anomalia termica prodotta dal raddoppio della crosta continentale port\u00f2 alla fusione delle rocce profonde con risalita in superficie del magma questo evento \u00e8 testimoniato da rocce magmatiche che affiorano nel Piemonte centro-settentrionale. Fu in questo periodo che avvenne la maggior parte del sollevamento della catena alpina. L'innalzamento era pari ad alcuni centimetri all'anno. \nL'innalzamento avvenne in modo disomogeneo perch\u00e9 le Alpi erano suddivise da faglie e fratture plurichilometriche. \n20 milioni di anni fa la catena alpina era praticamente completa, soggetta alle azioni di erosione atmosferica. \nI fiumi trasportarono i sedimenti che andarono ad accumularsi ai piedi delle Alpi e ricoprendo il mare adiacente attuale area del Piemonte centrale, formando la Collina del Monferrato, le Langhe e la Pianura padana\nFormazione della Pianura Padana.\n20 milioni di anni fa la catena alpina era oramai costituita, nell'area mediterranea si produsse una nuova risalita di calore dal mantello terrestre che determin\u00f2 l'inarcamento e la rottura della crosta europea dalla quale si distacc\u00f2 il blocco sardo - corso, la micro zolla sardo corsa fece perno sul golfo ligure eseguendo una rotazione antioraria di 50\u00b0 e formando il mar Ligure. Il mare ricopriva la Collina di Torino, le Langhe, il Monferrato e la Pianura Padana. La rotazione del blocca sardo-corso contrastata dal blocco africano produsse una pressione che dette origine agli Appennini. \n8 milioni di anni fa ad est del blocco sardo-corso si apr\u00ec da nord a sud un'ampia frattura che separ\u00f2 la penisola italiana dalla Corsica e dalla Sardegna, questa frattura si allarg\u00f2 fino a diventare il Mar Tirreno. Nel periodo che va da 7 a 5 milioni di anni fa il Mar Mediterraneo fu chiuso e rest\u00f2 isolato dall'Oceano Atlantico. Questo produsse l'aumento della temperatura delle Acque che trasform\u00f2 il Mar Mediterraneo in un basso Lago salato con molte zone prosciugate, questa condizione che dur\u00f2 diverse centinaia di migliaia di anni fece depositare sedimenti di tipo salino le evaporiti. Successivamente il Mar Mediterraneo si apr\u00ec e l'acqua dell'oceano riprese a circolare, tra la catena alpina e quella appenninica si era formato un golfo triangolare che ricopriva l'intera Pianura Padana.&lt;br&gt;\nA seguito dei continui sollevamenti della catena alpina ed appenninica il mare si ritir\u00f2 da questo golfo e l'accumulo di sedimenti portati dai fiumi diede origine ad una pianura alluvionale che corrisponde all'attuale Pianura Padana. I depositi marini di questo periodo sono visibili nell'attuale area astigiana del Piemonte, ma sono presenti anche nel Biellese ed allo sbocco della Val Sesia e Val Sassera a testimoniare che il mare arrivava fin quasi sotto alla catena alpina. Alcune isole emergevano dal mare che ricopriva il Piemonte, l'attuale Collina torinese e del Basso Monferrato.\nDai resti fossili sappiamo che il clima di quel periodo era di tipo subtropicale, e quindi pi\u00f9 caldo ed umido di quello attuale. I corsi d'acqua portavano i loro detriti formando dei delta sui quali pascolavano branchi di rinoceronti, elefanti, cervi e cavalli. I corsi d'acqua con la loro forza erosiva asportarono i sedimenti del periodo precedente spessi anche centinaia di metri, ricoprendo il bacino con depositi fluviali megaconoidi. Un milione di anni fa il clima sub\u00ec un ulteriore cambiamento aumentarono le piogge e le temperature si fecero pi\u00f9 fredde. Questo port\u00f2 alla nascita dei ghiacciai alpini, le lingue glaciali correvano lungo le valli, approfondendole ed allargandole talvolta arrivavano fino alla pianura. Il materiale detritico che proveniva dai monti costru\u00ec imponenti anfiteatri morenici, riconoscibili allo sbocco delle Valli della Dora Riparia e della Dora Baltea e nelle zone intorno ai Laghi Maggiore e d'Orta.\nEvoluzione del Piemonte Centrale.\nNel corso degli ultimi 100.000 anni il percorso dei fiumi nel Piemonte centrale, il Po ed il Tanaro ha subito grandi cambiamenti che hanno caratterizzato la conformazione di quel territorio, il Po che ora scorre a nord della Collina di Torino e del Monferrato 60.000 anni fa scorreva a sud questo movimento era causato dalla presenza di movimenti tettonici e di ghiaccio nella Val Susa.\nI movimenti tettonici inclinarono la direzione progressivamente fino a farla divenire quella attuale. \nIn corrispondenza di Moncalieri il fiume erose i depositi di ghiaccio della Val Susa e prese la direzione attuale verso nord.\n40.000 anni fa il Tanaro nella pianura piemontese scorreva verso nord-ovest e raggiungeva il Po laddove oggi sorge la citt\u00e0 di Carmagnola.\nIl suo corso progressivamente raggiunse quello di altri piccoli corsi d'acqua che scorrevano anch'essi verso nord-est, negli eventi di piena le acque del Tanaro tracimarono negli altri affluenti e il corso del fiume si spost\u00f2 pi\u00f9 verso est.\nEvoluzione geologica attuale in Piemonte.\nAttualmente sono in atto in Piemonte notevoli evoluzioni geologiche:\nCuriosit\u00e0 geologiche del Piemonte, gli Anfiteatri morenici.\nIn Piemonte si trovano due importanti anfiteatri morenici, quello di Ivrea e quello di Rivoli-Avigliana.\nL'anfiteatro di Ivrea.\nLa costruzione dell'anfiteatro morenico di Ivrea avvenne circa un milione di anni fa, il ghiaccio che scendeva dalla Valle della Dora Baltea si spinse dentro alla Pianura Padana ancora in formazione. \nPeculiarit\u00e0 dell'anfiteatro di Ivrea:\nL'anfiteatro Rivoli-Avigliana.\nL'anfiteatro Rivoli-Avigliana si trova allo sbocco della Val Susa, \u00e8 stato formato in una fase di massima espansione dal ghiacciaio segusino che si spinse fin quasi a Torino a testimonianza di ci\u00f2 la presenza di collinette moreniche.\n\u00c8 interessante la presenza di massi erratici, alcuni dei quali sono stati inglobati dall'interland torinese e spesso distrutti per ricavarne materiale da costruzione.\nAttorno a questi massi che affiorano e che oggi sono usati come palestre per le arrampicate o come attrazioni naturalistiche sono sorte delle leggende legate all'inquietudine dell'uomo che non riusciva a spiegarsene l'origine."}
{"id": "3883395", "revid": "729019", "url": "https://it.wikipedia.org/wiki?curid=3883395", "title": "Type 4 Ke-Nu", "text": "Il Type 4 Ke-Nu \u00e8 stato un carro armato leggero in forza all'esercito imperiale del Giappone nell'ultimo anno della seconda guerra mondiale.\nStoria.\nSviluppo.\nA seguito della Battaglia di Khalkhin Gol ai giapponesi fu chiaro che il cannone Type 97 da 57\u00a0mm lungo neppure 20 calibri che equipaggiava il Type 97 Chi-Ha, principale carro medio dell'esercito nipponico, era inutile nel contrastare altri mezzi corazzati: perci\u00f2 fu progettata una nuova torretta armata di un pezzo da 47\u00a0mm con la volata pi\u00f9 lunga. L'installazione del nuovo equipaggiamento lasci\u00f2 diverse decine di torrette del vecchio tipo inutilizzate e superflue: nel 1942 fu deciso di montarle sullo scafo del carro leggero Type 95 Ha-Go, armato di un cannone corto da 37\u00a0mm, per incrementarne le capacit\u00e0 di supporto fanteria.\nProduzione.\nI processi di riconversione iniziarono durante il 1942 e continuarono a lento ritmo fin verso il termine della guerra, totalizzando circa 100 esemplari.\nImpiego operativo.\nLa maggior parte rimase in Giappone per contrastare gli sbarchi statunitensi che si sapeva essere in gestazione, ma poich\u00e9 la resa giunse nell'agosto 1945 i Type 4 non combatterono mai i carri armati alleati. Un piccolo gruppo per\u00f2, inviato sul continente, ebbe modo di scendere in campo contro le forze corazzate sovietiche in Manciuria e Corea, dimostrando come il Type 4 fosse nettamente obsoleto.\nCaratteristiche.\nIl Type 4 Ke-Nu riteneva tutte le componenti meccaniche originali del Type 95: il motore situato nel vano posteriore era il Mitsubishi NVD 6120 a 6 cilindri in linea, erogante 120\u00a0hp a 1.800 giri al minuto; l'apparato era alimentato a gasolio, contenuto in un serbatoio da 164 litri, e garantiva un'autonomia di 250 chilometri. Il consumo si attestava sui 66 litri ogni 100 chilometri percorsi su strada asfaltata. Il treno di rotolamento non sub\u00ec modifiche e contava quattro doppie ruote portanti, due doppi rulli superiori, una ruota motrice doppia anteriore e una di rinvio doppia posta in fondo; le ruote erano accoppiate mediante due carrelli vincolati a due bracci oscillanti longitudinali: questi condividevano una grossa molla elicoidale che era preposta ad assorbire gli urti durante la marcia. I cingoli larghi 250\u00a0mm erano composti ciascuno da 98 maglie con una guida a dente centrale, atta a impedire lo scingolamento.\nLo scafo era protetto da corazzature spesse 12\u00a0mm sul muso e 9\u00a0mm sulla sezione frontale, pi\u00f9 inclinata; i fianchi verticali misuravano 12\u00a0mm e il retro aveva piastre spesse 6 e 12\u00a0mm. La sovrastruttura presentava corazze da 12\u00a0mm su tutti i lati tranne nel retro, dove era assente. Le protezioni pi\u00f9 robuste si trovavano nella torretta, in particolare sul davanti dove raggiungevano i 35\u00a0mm, mentre i fianchi e il retro le avevano da 26\u00a0mm; le piastre erano verticali o poco inclinate. La torretta, sede del comandante, ospitava un cannone Type 97 da 57\u00a0mm con un alzo compreso tra i -15\u00b0 e i +20\u00b0, eseguibile manualmente; quest'arma per\u00f2, dalla lunghezza di soli 18,5 calibri, a causa della modesta velocit\u00e0 alla bocca di 420 m/s non era efficace nella perforazione di piastre corazzate. Su un supporto a sfera ricavato 120\u00b0 sulla destra del pezzo era installata una mitragliatrice Type 97 da 7,7\u00a0mm; un'altra Type 97, utilizzata da un mitragliere addetto, era invece posta in casamatta alla sinistra della postazione del pilota, la cui guida avveniva mediante due leve direzionali e l'impiego di frizione e freno.\nIl Type 4 Ke-Nu era dunque molto simile alla sua base derivativa, ma pesava 8,4 tonnellate ed era alto 2 metri: l'aumento di mole si riflesse negativamente sulla velocit\u00e0 che cal\u00f2 a 40\u00a0km/h mentre la mobilit\u00e0 rimase nella media, potendo il carro superare trincee larghe 2 metri, guadi profondi 1 metro e ostacoli verticali da 0,60 metri; la pendenza gestibile era compresa tra i 30\u00b0 e i 40\u00b0."}
{"id": "3883396", "revid": "183114", "url": "https://it.wikipedia.org/wiki?curid=3883396", "title": "South Wind", "text": ""}
{"id": "3883401", "revid": "287204", "url": "https://it.wikipedia.org/wiki?curid=3883401", "title": "Perparim Hetemaj", "text": ""}
{"id": "3883408", "revid": "110157", "url": "https://it.wikipedia.org/wiki?curid=3883408", "title": "Argaja\u0161skij rajon", "text": "L'Argaja\u0161skij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1930, il suo capoluogo \u00e8 Argaja\u0161."}
{"id": "3883409", "revid": "461603", "url": "https://it.wikipedia.org/wiki?curid=3883409", "title": "Nea Salamis Famagosta", "text": ""}
{"id": "3883412", "revid": "122529524", "url": "https://it.wikipedia.org/wiki?curid=3883412", "title": "Jordan EJ14", "text": "La Jordan EJ14 \u00e8 una vettura di Formula 1, con cui la scuderia irlandese affronta il campionato 2004.\nStagione.\nViene ingaggiato Nick Heidfeld, proveniente dalla Sauber, mentre Giorgio Pantano fa il suo esordio in F1 (sar\u00e0 sostituito in Canada e negli ultimi tre Gran Premi da Timo Glock).\nLa vettura non \u00e8 molto competitiva. I migliori risultati sono due settimi posti (uno per Heidfeld a Monaco e uno per Glock in Canada). La stagione si conclude al 9\u00ba posto.\nLa vettura nel corso della stagione 2004 \u00e8 stata guidata dall'ex campione del mondo Nigel Mansell con cui ha preso parte ad un test a Silverstone ed effettuato alcuni Show car."}
{"id": "3883413", "revid": "110157", "url": "https://it.wikipedia.org/wiki?curid=3883413", "title": "Tuba wagneriana", "text": "La tuba wagneriana \u00e8 uno strumento musicale a fiato appartenente alla famiglia del corno.\nFu ideato da Richard Wagner e costruito da Adolphe Sax nel XIX secolo. Il nome \"tuba di Wagner\" si deve ad un errore di traduzione, non avendo lo strumento a che vedere con la tuba. Wagner lo ide\u00f2 pensando ad uno strumento con le caratteristiche timbriche del tradizionale corno nel registro dei tromboni bassi, perci\u00f2 sarebbe pi\u00f9 corretto chiamarlo semplicemente \"corno basso\".\nLa \"tuba wagneriana\" viene suonata dai cornisti (di solito quattro esecutori in un gruppo di otto) in alternanza allo strumento ordinario, con cui ha in comune tra le altre cose: l'intonazione Fa/Si\u266d, l'impostazione dei cilindri azionabili dalla mano sinistra, il bocchino e il canneggio conici e la campana svasata. La forma, invece, ricorda quella del flicorno baritono, anche se mantiene comunque una certa rotondit\u00e0 tipica del corno. Il timbro, pi\u00f9 grave del corno tradizionale, ha comunque le stesse peculiarit\u00e0; ovattato e delicato nel piano e squillante e maestoso nel forte.\nVengono usati due tipi di intonazione: basso in Fa e tenore in Si\u266d, ma cos\u00ec come nel corno, grazie ad un tubo ritorto \u00e8 possibile usare i due tipi di intonazione su uno stesso strumento.\nL'estensione \u00e8 s\u00ec simile a quella del corno tradizionale, ma nella \"tuba wagneriana\" il registro grave \u00e8 pi\u00f9 maneggevole.\nLo strumento, non amato, tra gli altri, da Giuseppe Verdi, trov\u00f2 tuttavia impiego nelle opere di molti compositori successivi a Wagner; anche oggi nella musica da film viene spesso utilizzato."}
{"id": "3883414", "revid": "110157", "url": "https://it.wikipedia.org/wiki?curid=3883414", "title": "Bredinskij rajon", "text": "Il Bredinskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1926, il suo capoluogo \u00e8 Bredy."}
{"id": "3883416", "revid": "380654", "url": "https://it.wikipedia.org/wiki?curid=3883416", "title": "Grace Under Fire", "text": "Grace Under Fire \u00e8 una sitcom statunitense trasmessa nel paese d'origine dalla ABC dal 1993 al 1998.\nVenne nominata per tre Golden Globe: due volte nella categoria miglior attrice in una serie commedia o musicale (Brett Butler), rispettivamente nelle edizioni 1995 e 1997, e una come miglior serie commedia o musicale (1995)."}
{"id": "3883417", "revid": "119566337", "url": "https://it.wikipedia.org/wiki?curid=3883417", "title": "\u010cesmenskij rajon", "text": "Il \u010cesmenskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1935, il suo capoluogo \u00e8 \u010cesma."}
{"id": "3883419", "revid": "110157", "url": "https://it.wikipedia.org/wiki?curid=3883419", "title": "Etkul'skij rajon", "text": "L'Etkul'skij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1924, il suo capoluogo \u00e8 Etkul'."}
{"id": "3883420", "revid": "767487", "url": "https://it.wikipedia.org/wiki?curid=3883420", "title": "Complessit\u00e0 e contraddizioni nell'architettura", "text": "Complessit\u00e0 e contraddizioni nell'architettura \u00e8 un saggio di architettura pubblicato nel 1966 dall'architetto statunitense Robert Venturi. Si tratta in realt\u00e0 di un vero e proprio manifesto, che Vincent Scully nella sua introduzione giudica come \"probabilmente il pi\u00f9 importante testo di architettura dal \"Vers une architecture\" di Le Corbusier, del 1923\".\nContenuti e tematiche.\nIl testo prende le mosse da una dichiarazione categorica: l'autore ama ed \u00e8 fautore di un'architettura complessa e contraddittoria.\nLa cultura contemporanea ha ormai accettato la contraddizione come condizione esistenziale, in ogni settore si manifesta l'impossibilit\u00e0 di giungere ad una sintesi onnicomprensiva e perfetta della realt\u00e0, persino la matematica sembra aver perso le proprie fondamenta razionali, come emerge dal teorema di incompletezza di G\u00f6del (secondo il quale ogni sistema assiomatico sufficientemente completo \u00e8 incoerente al proprio interno, presenta preposizioni indecidibili).\nNel contrapporsi alle esemplificazioni cui \u00e8 giunto il Movimento Moderno (inteso ormai come pratica accettata e diffusa) il testo, se pur critico, si pone in una condizione di complementarit\u00e0 e di dialogo nei confronti dei maestri. Venturi pur rifiutando la semplificazione (\"less is a bore\") va alla ricerca di elementi complessi e contraddittori anche all'interno delle opere prodotte dal Movimento Moderno, riconoscendo in tali contraddizioni il veicolo portatore di un sentimento poetico ed espressivo universale. Tale sentimento si manifesta da sempre, in ogni epoca, anche in architetture minori o spontanee, ed \u00e8 l'espressione tipica di ogni fase di manierismo.\nDal Cinquecento italiano, a Palladio o Borromini, fino a Sullivan e pi\u00f9 recentemente ad Aalto, Le Corbusier e Kahn, l'autore cerca attraverso molti esempi di mostrare la propria idea di complessit\u00e0 e contraddizione in architettura."}
{"id": "3883421", "revid": "254059", "url": "https://it.wikipedia.org/wiki?curid=3883421", "title": "Francesco Scala (pittore)", "text": "Biografia.\nPrimi anni.\nDi famiglia contadina, ed egli stesso dedito alla coltivazione della terra, ebbe tuttavia occasione di frequentare il conte Pinamonte Bonacossi, allestitore teatrale a Ferrara, per il quale suo padre lavorava come fattore. Fu questa frequentazione, e in particolare l'esposizione all'ambiente delle scene teatrali, cui accedeva in quanto parte del seguito del conte, ad instillargli la passione per l'arte e ad iniziarlo alla pittura.\nManifestata la sua inclinazione al conte, fu preso sotto la sua ala protettrice, e da questi avviato alla bottega del grande affrescatore Francesco Ferrari, il quale curava gli allestimenti scenici teatrali.&lt;br&gt;\nFrancesco pass\u00f2 la giovent\u00f9 al seguito del Ferrari, dando prova di s\u00e9 nei lavori di pittura in teatro, nelle chiese o nelle case private. La sua esistenza fu tuttavia condizionata dalla comparsa di un umore spesso cupo, che lo port\u00f2 ad avere difficolt\u00e0 tali, da correre il rischio di essere allontanato dalla scuola e dalla stessa Ferrara. Tale evento fu scongiurato dalla partenza nel 1680 del Ferrari per Ravenna, dove aveva una commessa, e questo diede occasione a Francesco di cambiare aria.\nIl periodo ravennate.\nA Ravenna ebbe occasione di venire a contatto con il padre Agostiniano Cesare Pronti, il quale era rinomato per le sue capacit\u00e0 d'uso della prospettiva. Dato che Pronti e Ferrari collaboravano spesso, Francesco ebbe modo di mettere a confronto le due tecniche, e di apprendere dal frate molti nuovi elementi, che ne completarono la formazione. Al termine del periodo del Ferrari a Ravenna, dunque, essendosi affezionato artisticamente ed umanamente all'Agostiniano, chiese ed ottenne di rimanere con quest'ultimo.&lt;br&gt;\nPadre Pronti divenne il suo mentore artistico, e presto sia l'allievo che il maestro svilupparono una forte e reciproca affezione, basata tra l'altro sulla grande maestria che il primo mostrava quando accompagnava quest'ultimo nei suoi viaggi di lavoro in Romagna. Francesco manifest\u00f2 esplicitamente al proprio maestro il desiderio di non lasciarlo mai, e di rimanere per sempre a Ravenna. Tale proponimento fu rafforzato dal fatto che prese in moglie una ragazza del luogo, evento in seguito al quale egli consider\u00f2 di cominciare a lavorare in proprio. Il matrimonio fu tuttavia estremamente infelice, essendo i cue coniugi affatto discordi di carattere. Le cose peggiorarono a tal punto che padre Pronti si premur\u00f2 di avvisare il conte Bonacossi, sotto la cui protezione Francesco viveva a Ravenna.&lt;br&gt;\nAppreso lo stato delle cose, il conte decise di intervenire e separare temporaneamente i coniugi con la scusa di richiamare Francesco a Ferrara per delle commesse. \nIl ritorno a Ferrara.\nUna volta ritornato, Francesco diede immediatamente buona prova di s\u00e9, conquistando diverse committenze private, e soprattutto lavorando alla decorazione del palazzo del conte e delle sue case di campagna di Gaibanella e Monestirolo. Ma dove ebbe davvero modo di dimostrare le sue capacit\u00e0 fu nella pittura degli scenari di teatro, di cui i contemporanei dissero che erano \"\"cos\u00ec secondo il vero coloriti, che mai non sembrano finti, tanto al vero assomigliano\".\nAltra sua opera notevole di questo periodo sono gli affreschi della chiesa della Morte (Oratorio della Santissima Annunziata), ordinatigli dal ricco mercante Pietro Pacchieni, che ne era il commissario. Pur essendo lo spazio a disposizione piuttosto ridotto, Francesco ebbe la capacit\u00e0 di allargarne i confini utilizzando sapientemente elementi architettonici e giochi di prospettiva, tanto che il risultato finale fu giudicato grandioso e maestoso. Completato questo lavoro, Francesco fu indotto, \"pi\u00f9 per carit\u00e0, che per ricompensa\" a lavorare nella chiesa di San Giuseppe degli Agostiniani Scalzi.\nIl quadro principale presente nell'edificio religioso \u00e8 la rappresentazione di un terremoto, dipinto dal Catanio. Francesco decor\u00f2 gli spazi di muro laterali, rappresentandovi danni strutturali in maniera cos\u00ec abile, da sembrare effettivamente delle crepe da terremoto. Nella parte bassa dell'affresco sono riportate le parole \"Domine terraemotum comprime\".\n&lt;br&gt;\nNel 1687 affresc\u00f2, con la collaborazione del figurista Maurelio Scannavini, il soffitto della chiesa monacale di S. Guglielmo.\nNel frattempo, fu preso dalla voglia di rivedere Ravenna, e di riprendere i contatti con il suo antico maestro padre Pronti, nonch\u00e9 di tentare un riappacificamento con la moglie. La tregua fra i coniugi dur\u00f2 per\u00f2 solo pochi giorni, e rischi\u00f2 di finire tragicamente quando, all'apice dell'ennesimo litigio, Francesco colp\u00ec la moglie, rischiando di ucciderla. Padre Pronti intervenne ancora una volta, aiutandolo di nascosto a fuggire a Ferrara, dove torn\u00f2 sotto la protezione del conte e riprese a realizzare scene di teatro.\n&lt;br&gt;\nTerminata anche questa fase di lavoro per il suo protettore, fu assunto dal marchese Onofrio Bevilacqua per la decorazione delle stanze superiori del suo palazzo, dove lavoravano gi\u00e0 lo Scannavini e Tommaso Aldobrandini. La competizione con gli altri maestri fece bene a Francesco, che diede il meglio di s\u00e9, al punto da fargli dire successivamente che \"fino a quel punto avea egli giocato col pennello, non sensatamente lavorato\"\".\nNegli anni seguenti, Francesco si impegn\u00f2 in una serie di opere che furono poi incise in rame, quali \"Il Giardino delle Eliadi\" (1687), \"Il Monte Parnaso\" (1688) ed \"Il Drago di Colco\" (1689). Nel 1690 realizz\u00f2 il disegno della macchina funeraria allestita per la morte del cardinale Carlo Cerri, vescovo di Ferrara, successivamente bulinata dal Francia e che dest\u00f2 grande stupore.\nGli ultimi anni.\nPur mantenendo un alto livello di produzione artistica, Francesco continu\u00f2 ad avere forti difficolt\u00e0 nella vita sociale. L'umore nero dei primi anni si approfond\u00ec, rendendolo progressivamente sempre pi\u00f9 sciatto nella persona, schivo e silenzioso. La sua misantropia aument\u00f2 al punto che per giorni scompariva alla vista dei suoi collaboratori e viveva sulle impalcature, all'insaputa di tutti. La situazione finalmente esplose quando nel 1697 fu preso a servizio dal canonico Giulio Cesare Grazzini, perch\u00e9 affrescasse una stanza da letto della sua casa in via degli Angioli a Ferrara. Il risultato fu la realizzazione di una coppia di angeli evidentemente sproporzionati, i quali ovviamente non incontrarono il gradimento del committente. In quegli stessi giorni, la moglie di Francesco era venuta a Ferrara con l'intenzione di riappacificarsi e vivere insieme, ma questo aveva evidentemente squilibrato il pittore, che era di tutt'altro avviso, e che cominci\u00f2 a dare segni di follia. Costretto dal conte a vivere con la moglie, fu colpito da depressione, prima, e da furore, poi, cosa che costrinse quanti gli erano vicini a tenerlo incatenato in casa per qualche tempo. Sottoposto a cure calmanti, fu una notte colpito improvvisamente da quella che fu definita \"epilessia\" (probabilmente un ictus) che lo rese paralitico nella parte destra del corpo, e gli tolse la parola.\nCon il corpo scosso da convulsioni, senza altro modo pi\u00f9 di esprimersi che alti ruggiti, non si trov\u00f2 altra soluzione che ricoverarlo del reparto destinato ai malati di mente dell'Arcispedale Sant'Anna di Ferrara. Negli ultimi giorni del 1698 ebbe un breve intervallo di sanit\u00e0 mentale, che gli consent\u00ec di attendere alle pratiche religiose dei moribondi. Dopo ci\u00f2, si spense progressivamente, morendo il 21 dicembre per un colpo apoplettico. Fu sepolto nel cimitero di S. Lucia Vecchia alla Fagianaia, senza che nessuno di quanti in vita avevano apprezzato la sua arte si mostrasse al funerale. L'unico che si ricord\u00f2 di lui fu il conte Bonacossi, il quale, pur essendo impegnato a Modena per gravi questioni, dispose che si realizzasse per la sua tomba la seguente iscrizione (la quale per\u00f2 non risulta sia stata poi effettuata):\nD.O.M&lt;br&gt;\nIn comunem huius coemeterii sortem periectus est&lt;br&gt;\nFranciscus Scala ferrarensis, seu in architectonico&lt;br&gt;\nseu in opere anaglypto, seu demum in scenographica&lt;br&gt;\narte pictor eximius. Qui cum in magno D. Annae &lt;br&gt;\nNosocomio morbo vexaretur tota incassum&lt;br&gt;\nmedica arte praestita occubuit die XXI Xbris&lt;br&gt;\nMDCXCVIII"}
{"id": "3883423", "revid": "599013", "url": "https://it.wikipedia.org/wiki?curid=3883423", "title": "Jimmy Modeste", "text": ""}
{"id": "3883424", "revid": "110157", "url": "https://it.wikipedia.org/wiki?curid=3883424", "title": "Kartalinskij rajon", "text": "Il Kartalinskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1926, il suo capoluogo \u00e8 Kartaly."}
{"id": "3883426", "revid": "16066", "url": "https://it.wikipedia.org/wiki?curid=3883426", "title": "Medaglia commemorativa del periodo bellico 1940\u201343", "text": ""}
{"id": "3883427", "revid": "16066", "url": "https://it.wikipedia.org/wiki?curid=3883427", "title": "Open Pr\u00e9vadi\u00e8s Saint\u2013Brieuc", "text": ""}
{"id": "3883428", "revid": "16066", "url": "https://it.wikipedia.org/wiki?curid=3883428", "title": "Modello di Wess\u2013Zumino", "text": ""}
{"id": "3883430", "revid": "461603", "url": "https://it.wikipedia.org/wiki?curid=3883430", "title": "Djimy Modeste", "text": ""}
{"id": "3883435", "revid": "21880", "url": "https://it.wikipedia.org/wiki?curid=3883435", "title": "Triclaria", "text": ""}
{"id": "3883436", "revid": "731410", "url": "https://it.wikipedia.org/wiki?curid=3883436", "title": "BRCA", "text": "BRCA (Breast Related Cancer Antigens) sono due geni oncosoppressori che intervengono nel controllo del ciclo cellulare e codificano per la \"proteina per la suscettibilit\u00e0 al carcinoma mammario\" (\"breast cancer susceptibility protein\"). Ne esistono due tipi:"}
{"id": "3883438", "revid": "16066", "url": "https://it.wikipedia.org/wiki?curid=3883438", "title": "University of Nebraska\u2013Lincoln Women's Volleyball", "text": ""}
{"id": "3883446", "revid": "47004339", "url": "https://it.wikipedia.org/wiki?curid=3883446", "title": "Continuum tempo-spazio", "text": ""}
{"id": "3883448", "revid": "729019", "url": "https://it.wikipedia.org/wiki?curid=3883448", "title": "Type 5 Chi-Ri", "text": "Il Type 5 Chi-Ri \u00e8 stato l'ultimo carro armato medio giapponese creato durante la seconda guerra mondiale, e rappresenta il miglior blindato nipponico sotto ogni aspetto rispetto ai precedenti corazzati.\nStoria.\nSviluppo.\nIl progetto per un carro armato di grande stazza e bene armato inizi\u00f2 nel 1943 e si trascin\u00f2 fino al 1944, dando luogo a due diversi veicoli: uno divenne in breve il Type 4 Chi-To, mentre il secondo ne era di fatto una versione pi\u00f9 pesante e di dimensioni maggiori. La costruzione del prototipo del mezzo pi\u00f9 massiccio cominci\u00f2 alla fine dell'anno e fu terminata solamente a maggio del 1945, quando la guerra era ormai perduta e il Giappone versava in una spaventosa crisi economico-militare. Il neonato Type 5 Chi-Ri venne allora abbandonato, preferendogli il Type 4 per la produzione meno complessa e l'avanzato stadio di sviluppo.\nProduzione e impiego.\nI comandi nipponici prevedevano di assemblare grandi divisioni corazzate con i Type 4 e i Type 5 Chi-Ri, con le quali respingere vittoriosamente i temuti sbarchi che gli Stati Uniti programmavano di eseguire sulle coste del Giappone: la crisi dell'industria prima e la resa poi fecero s\u00ec che il Type 5 non venisse mai impiegato e rimanesse allo stato sperimentale. \u00c8 probabile che avrebbe potuto dimostrarsi superiore all'M4 Sherman, se non altro riguardo alla potenza di fuoco; prodotto massicciamente, avrebbe forse influito sull'esito della guerra in corso ormai sempre pi\u00f9 disastroso per il Giappone.\nAl termine del conflitto e con l'occupazione alleata del Giappone, il prototipo quasi completamente disarmato fu catturato dagli Stati Uniti: non si sa di preciso se venne rottamato oppure se fu perduto in mare mentre viaggiava via nave alla volta dell'America settentrionale.\nCaratteristiche.\nPoich\u00e9 il compito precipuo del blindato sarebbe stato quello di combattere gli M4 Sherman statunitensi, la parte frontale dello scafo fu dotata di una corazzatura inclinata spessa 75 millimetri e le protezioni furono tutte ottenute mediante saldatura elettrica. La grande torretta esagonale, fornita su tutti i lati da piastre spesse 50\u00a0mm, era stata studiata per ospitare il cannone Type 4 da 75\u00a0mm L/56,4 (alzo da -10\u00b0 a +25\u00b0): con una velocit\u00e0 alla bocca di 860 m/s, poteva perforare con tranquillit\u00e0 una piastra spessa oltre 70 millimetri alla distanza di 1.000 metri. In seguito fu per\u00f2 deciso che i modelli di serie avrebbero montato un ancor pi\u00f9 potente cannone antiaereo Type 99 da 88\u00a0mm; il mantelletto protettivo del cannone sarebbe stato spesso 75\u00a0mm in entrambi i casi. In casamatta, sul lato sinistro dello scafo, era prevista l'installazione di un pezzo da 37\u00a0mm Type 1 lungo 46 calibi (L/46) e di una mitragliatrice Type 97 da 7,7\u00a0mm vincolati allo stesso supporto: il cannone era capace di penetrare una lastra spessa 25\u00a0mm da 1.000 metri grazie alla velocit\u00e0 alla bocca di 785 m/s. Una seconda arma automatica trovava posto in torretta, 90\u00b0 a sinistra dell'armamento principale, e sul tetto era presente un aggancio per adoperare una mitragliatrice in funzione antiaerea.\nLa motorizzazione prevista sarebbe stata diesel, ma l'indisponibilit\u00e0 di apparati sufficientemente potenti costrinse i progettisti ad adoperare un motore aeronautico BMW a benzina, prodotto su licenza dalla Kawasaki ed erogante 550\u00a0hp a 2.000 giri al minuto. Il carro poggiava su 8 ruote portanti doppie, vincolate a bracci oscillanti longitudinali: questi tramutavano i movimenti verticali in orizzontali, cosicch\u00e9 potessero essere assorbiti da due grosse molle a compressione, montate parallele al terreno e sopra le ruote stesse. La trasmissione era anteriore e la doppia ruota di rinvio posteriore controllava la tensione dei cingoli da 305\u00a0mm, dotati di guida a dente centrale. Nonostante il peso di ben 37 tonnellate il carro riusciva a raggiungere la velocit\u00e0 di punta di 45\u00a0km/h su strada asfaltata e a superare fossati larghi 3 metri.\nVarianti.\nDel Type 5 Chi-Ri era stata pensata una variante semovente, che preservava il cannone anteriore ma equipaggiava un pezzo da 105\u00a0mm in una grande casamatta, al centro o nel retro dello scafo a seconda delle proposte."}
{"id": "3883450", "revid": "1573940", "url": "https://it.wikipedia.org/wiki?curid=3883450", "title": "Triclaria malachitacea", "text": "Il pappagallo panciablu (\"Triclaria malachitacea\" ()) \u00e8 un uccello della famiglia Psittacidae. \u00c8 l'unica specie del genere Triclaria."}
{"id": "3883456", "revid": "729019", "url": "https://it.wikipedia.org/wiki?curid=3883456", "title": "Type 1 Ho-Ni I", "text": "Il Type 1 Ho-Ni I \u00e8 stato un semovente d'artiglieria concepito dall'Impero giapponese all'inizio della seconda guerra mondiale, utilizzato talvolta come cacciacarri contro lo statunitense M4 Sherman grazie alla potenza dell'armamento.\nStoria.\nSviluppo.\nNel 1941 lo Stato Maggiore dell'esercito imperiale giapponese decret\u00f2 la creazione di divisioni corazzate vere e proprie. Questa decisione prospett\u00f2 fin dall'inizio il problema della mobilit\u00e0 delle artiglierie divisionali, che non potevano continuare a essere trainate bens\u00ec dovevano essere motorizzate per rimanere al passo con i veicoli da combattimento e da trasporto: ogni divisione doveva dunque avere nel proprio organico un reggimento di artiglieria semovente composto da 3 battaglioni, il primo con 18 cannoni da campagna Type 90 divisi in 3 compagnie, gli altri due equipaggiati con obici Type 91. La piattaforma per movimentare entrambi i tipi d'artiglieria fu ricercata nel carro armato medio Type 97 Chi-Ha, sul cui scafo fu progettato di fissare una casamatta scoperta che sostituiva la torretta girevole. Un prototipo venne completato nel giugno 1941 e fu accettato dall'esercito sotto la denominazione \"Type 1 Ho-Ni I\".\nProduzione.\nLa Hitachi inizi\u00f2 il ciclo produttivo nel 1941 e lo port\u00f2 a termine verso la fine del novembre 1943 con 124 unit\u00e0, simili per la sagoma ai primi Panzerj\u00e4gern tedeschi. Una fonte riporta che il processo di fabbricazione dur\u00f2 dalla fine del 1941 al termine del 1942, totalizzando 27 veicoli compreso il prototipo. Questo dato \u00e8 confermato da un'altra fonte che per\u00f2 non specifica quando la produzione fin\u00ec.\nImpiego operativo.\nL'intera serie dei Type 1 Ho-Ni I rimase dislocata in Giappone per diversi anni fino a quando alcuni esemplari furono trasferiti via nave nelle Filippine, precisamente sulla grande isola di Luz\u00f3n: qui ebbero il loro battesimo del fuoco nei primi mesi del 1945 contro il corpo di spedizione statunitense, ma l'impatto del sistema d'arma fu inficiato dall'assai basso numero di mezzi schierati. A esclusione di questa battaglia, i Type 1 non furono per il resto utilizzati in altri teatri bellici e finirono il loro servizio come parte delle armate in difesa del Giappone.\nCaratteristiche.\nLa parte superiore dello scafo del carro medio era stata in buona parte riprogettata perch\u00e9 fosse inchiavardabile una casamatta aperta sul cielo e sul lato posteriore, dalla corazzatura spessa 50\u00a0mm sul fronte e ai fianchi. Era la sede di un cannone da campagna Type 90 da 75\u00a0mm, arma capace di sparare un proiettile da 6,30 chili a una velocit\u00e0 alla bocca di circa 690\u00a0m/s alla distanza massima di poco inferiore ai 12.000 metri. Il cannone godeva di un brandeggio manuale molto limitato pari a 10\u00b0 a destra e a sinistra, l'alzo copriva da -5\u00b0 a +20\u00b0 e le munizioni trasportabili assommavano a 54 granate; la volata sporgeva per 40\u00a0cm oltre il bordo anteriore dello scafo. Questa impostazione non permise di preservare la mitragliatrice Type 97 da 7,7\u00a0mm posta nello scafo anteriore: vero che il tipo di veicolo avrebbe operato dalla seconda linea anche in ragione della postazione di fuoco semiaperta, tuttavia rimaneva indifeso nell'eventualit\u00e0 di un attacco di fanteria. Durante il processo di rielaborazione del disegno base e costruttivo furono previste piastre supplementari da 16\u00a0mm da fissare alle corazzature ereditate dal Type 97, piuttosto esigue: la corazzatura dello scafo era spessa 25\u00a0mm sul muso e inclinata di 30\u00b0 rispetto alla verticale, 16\u00a0mm per la lastra anteriore a copertura degli organi di trasmissione (30\u00b0), 9\u00a0mm sui fianchi verticali, 20\u00a0mm sul retro stondato e 8\u00a0mm sia per il tetto che per il fondo. La sovrastruttura presentava corazzature da 16\u00a0mm dove si raccordava alla lastra anteriore dello scafo (82\u00b0, quasi orizzontali), da 25\u00a0mm sul frontale (11\u00b0), da 26\u00a0mm sui fianchi (25\u00b0) e da 13\u00a0mm sul tetto; il retro non era invece dotato di protezioni.\nAl cambio di armamento e all'incremento delle corazze non corrispose alcuna modifica alla tecnica originale. Nel vano posteriore dello scafo era sistemato il Motore Diesel, un Mitsubishi Type 97 da 12 cilindri a V, con una potenza di 170\u00a0hp e rapporto di compressione pari a 17,8:1; l'accensione avveniva con un motorino di avviamento collegato all'impianto elettrico del carro, sviluppante 12 volt a regime di marcia e 24 all'avviamento. Era servito da serbatoi contenenti 208 litri di gasolio. L'albero motore collegava il Mitsubishi alla trasmissione anteriore e al cambio associato, con quattro marce avanti e una retromarcia il cui inserimento avveniva mediante un pignone scorrevole. La ruota motrice anteriore poteva cos\u00ec girare e far scorrere i cingoli: del tipo \"dry pin\", erano composti da 95 maglie in acciaio e misuravano 330\u00a0mm; i cingoli erano sostenuti superiormente da due doppi rulli e uno singolo centrale, la ruota di rinvio doppia era posteriore e le ruote d'appoggio erano sei e sempre doppie. Quelle pi\u00f9 esterne erano state dotate ognuna di un braccio oscillante longitudinale cui era vincolata una molla elicoidale; le quattro centrali erano state accoppiate mediante due carrelli con bracci oscillanti longitudinali, i cui estremi erano collegati a una terza molla elicoidale fissata al fianco dello scafo, parallelamente al terreno.\nL'equipaggio contava tre uomini oppure cinque uomini; l'unico che trovasse posto all'interno del veicolo era in entrambi i casi il pilota: egli guidava attraverso due leve direzionali ai lati del suo sedile, da usarsi assieme al freno e alla frizione per imprimere una sterzata.\nRiguardo al peso complessivo del Type 1 Ho-Ni I sussistono dubbi: le varie fonti riportano 14,7 tonnellate, 15 tonnellate oppure 15,4 tonnellate; la pressione al suolo sviluppava 0,59\u00a0kg/cm\u00b2 Il consumo orario di carburante su strada arrivava a 14,8 litri alla velocit\u00e0 di 15\u00a0km/h: l'autonomia massima risultante sfiorava i 210 chilometri. La velocit\u00e0 massima raggiungibile su strada era pari a 40\u00a0km/h. Con una luce libera (distanza tra fondo dello scafo e suolo) di 36\u00a0cm il semovente era in grado di superare ostacoli alti 0,90 metri, guadi da 1 metro e i fossati larghi fino a 2,50 metri."}
{"id": "3883461", "revid": "767487", "url": "https://it.wikipedia.org/wiki?curid=3883461", "title": "Roguy M\u00e9y\u00e9", "text": ""}
{"id": "3883462", "revid": "16066", "url": "https://it.wikipedia.org/wiki?curid=3883462", "title": "Spirit of the Moment \u2013 Live at the Village Vanguard", "text": ""}
{"id": "3883463", "revid": "287204", "url": "https://it.wikipedia.org/wiki?curid=3883463", "title": "Hitachi Football Club 1972", "text": "Stagione.\nNella prima stagione in cui la Japan Soccer League fu disputata in due gironi, l'Hitachi approfitt\u00f2 di una partenza falsa delle grandi di quel periodo per prendere il comando della classifica: dopo aver totalizzato 10 punti nel girone di andata, l'Hitachi miglior\u00f2 il proprio rendimento dopo il giro di boa, resistendo al ritorno dello Yanmar Diesel e del Mitsubishi Heavy Industries. Al termine della competizione l'Hitachi disput\u00f2 la prima edizione della Coppa dell'Imperatore con formula \"open\": dopo essere giunta in finale senza subire reti, la squadra sconfisse di misura lo Yanmar Diesel.\nMaglie e sponsor.\nAlla consueta divisa della squadra, di colore giallo e con il logo della Hitachi di colore nero sul petto, se ne aggiunge una bianca a causa di una normativa che prescrive l'uso di divise bianche per le squadre che giocano il match in casa."}
{"id": "3883464", "revid": "287204", "url": "https://it.wikipedia.org/wiki?curid=3883464", "title": "Roguy Meye", "text": ""}
{"id": "3883465", "revid": "3115", "url": "https://it.wikipedia.org/wiki?curid=3883465", "title": "George Libman Engel", "text": "Ha trascorso gran parte della sua carriera al Medical Center dell'Universit\u00e0 di Rochester nello stato di New York ed \u00e8 principalmente conosciuto per aver formulato ed introdotto il modello biopsicosociale (BPS, in inglese \"Biopsychosocial model\"), una teoria generale della malattia e della guarigione.\nVita.\nEngel nacque nel 1913 a New York. Ottenne una laurea di primo livello in chimica nel 1934 presso il college di Dartmouth. Nello stesso anno fu ammesso alla facolt\u00e0 di medicina della Johns Hopkins University School of Medicine a Baltimora in Maryland, dove ricevette una laurea in medicina nel 1938.\nCarriera accademica.\nDopo aver completato i suoi studi di medicina, Engel inizi\u00f2 il suo tirocinio presso l'ospedale Mount Sinai di New York. Qui medici come Eli Moschowitz e Lawrence Kubie stavano introducendo la medicina psicosomatica nel servizio clinico. Engel era impegnato nella mera spiegazione fisica della malattia.\nNel 1941 Engel ottenne un assegno di ricerca in medicina presso la scuola medica di Harvard e un posto di assistente in medicina all'ospedale di Peter Bren Brigham (l'attuale Brigham and Woman's Hospital). Fu sottoposto alla supervisione del medico Soma Weiss, il quale aveva iniziato a interessarsi della medicina psicosomatica. In questo periodo, incontr\u00f2 per la prima volta lo psichiatra John Romano, che era arrivato a Boston diversi anni prima di Engel. Con l'incoraggiamento di Weiss, Engel e Romano collaborarono a uno studio su pazienti affetti dal disturbo delirante. \nNel 1942, Romano divenne presidente del dipartimento di psichiatria dell'Universit\u00e0 del Cincinnati. Romano invit\u00f2 Engel a una collaborazione nella facolt\u00e0 psichiatrica del Cincinnati, collaborazione che venne accettata di buon grado. \u00c8 a questo periodo che risale la \u201cconversione\u201d di Engel alla scuola psicosomatica.\nUniversit\u00e0 di Rochester.\nNel 1946 Romano ebbe l'occasione di creare un dipartimento di psichiatria completamente nuovo presso la scuola di medicina e odontoiatria dell'University of Rochester Medical Center. Engel segu\u00ec Romano a Rochester, dove rivest\u00ec una doppia carica presso i dipartimento di medicina e quello di psichiatria. Fu responsabile per aver stabilito un servizio medico-psichiatrico gestito in gran parte da internisti. Si interess\u00f2 in modo particolare nell'incorporamento di una formazione psichiatrica all'interno della scuola medica e, allo stesso tempo, inizi\u00f2 la sua stessa formazione psicoanalitica.\nNel 1953 Engel collabor\u00f2 con Franz Reichsman al progetto Monica, uno studio che consisteva nell'osservazione della vita di una tale Monica dalla sua infanzia all'et\u00e0 adulta. Sin dalla met\u00e0 degli anni cinquanta fu considerato uno dei maggiori esponenti degli studi psicosomatici, nonch\u00e9 figura di spicco nell'American Psychosomatic Society. Inizi\u00f2, quindi, la pubblicazione di un suo giornale, Psychosomatic medicine, e di diversi libri e articoli che riguardavano le relazioni tra emozioni e malattie e l'incorporazione di tali idee nella formazione medica e nella pratica clinica. Sotto la sua direzione, il programma presso l'universit\u00e0 divenne un centro guida nello sviluppo della teoria psicosomatica. Le sue idee divennero note come modello biopsicosociale.\nL'idea fondamentale del modello biopsicosociale \u00e8 che la salute e la malattia sono conseguenze dell'interazione di fattori biologici, psicologici e sociali, un concetto particolarmente importante nella psicologia della salute. Tale modello venne teorizzato da Engel a Rochester e discusso in modo putativo in un articolo pubblicato nel 1977 sulla rivista \"Science\".\nUltimi anni.\nNegli ultimi anni, Engel non perse il suo senso dell'umorismo e la sua generosit\u00e0. Fu particolarmente ammirato dai suoi studenti e dai medici che lavorarono con lui. Mor\u00ec nel 1999.\nRiconoscimenti ed onori.\nEngel ricevette diversi riconoscimenti e onori per il suo lavoro dall'American College of Physicians e dall'American Psychiatric Association."}
{"id": "3883475", "revid": "15756", "url": "https://it.wikipedia.org/wiki?curid=3883475", "title": "Follies", "text": "Follies \u00e8 un musical del 1971 con musica e testi di Stephen Sondheim e copione di James Goldman. La produzione originale di Broadway apr\u00ec il 4 aprile 1971 con la regia di Harold Prince e Michael Bennett (che curava anche le coreografie). Il musical fu candidato a undici Tony Award, vincendone sette. La produzione originale, che chiuse in rosso, rest\u00f2 in cartellone per 522 repliche. Il musical ha avuto numerosi revival sia a Broadway che a Londra, e la colonna sonora contiene celebri canzoni diventate un repertorio classico del teatro musicale, tra le quali \"Broadway Baby\", \"I'm Still Here\", \"Too Many Mornings\", \"Could I Leave You?\" e \"Losing My Mind\".\nIl musical parla della riunione di un gruppo di attori e cantanti che si esibivano molti anni prima, tra le due guerre mondiali, nel teatro in cui recitavano e che ora deve essere demolito. Il gruppo si esibiva nel \"Weismann's Follies,\" una rivista musicale simile alle \"Ziegfeld Follies\". La trama \u00e8 incentrata specialmente su due coppie che hanno partecipato alla riunione: Buddy e Sally Durant Plummer e Benjamin e Phyllis Rogers Stone. Sally e Phyllis erano delle showgirl al tempo delle Follies. Entrambe le coppie sono profondamente infelici nei loro matrimoni: Buddy, diventato un rappresentante di commercio, ha imbastito una relazione con una ragazza incontrata in viaggio per affari; Sally, invece, \u00e8 ancora innamorata di Ben, cos\u00ec come lo era ancora molti anni prima. Ma Ben \u00e8 troppo preoccupato per la depressione di Phyllis per curarsi di altro. Numerose ballerine ripercorrono la propria storia e si esibiscono nei numeri di un tempo, spesso accompagnate solo dal fantasma di loro stesse giovani.\nTrama.\nSul palco del Weismann Theatre, destinato ad un'imminente trasformazione in parcheggio, ha luogo una reunion in onore dello spettacolo di rivista \"Weismann's Follies\" e delle sue belle showgirl, andato in scena ogni anno tra le due guerre. Quello una volta che era un bel teatro ora \u00e8 poco pi\u00f9 che travi e impalcature (\"Prologue/Overture\"). Mentre i fantasmi delle giovani interpreti vagano lentamente sulla scena, fa ingresso un maggiordomo con il suo entourage di camerieri. Passano tra gli spettri delle ragazze senza vederle. Sally Durant Plummer, minuta e dai tratti morbidi, una ex Weismann girl, \u00e8 la prima ad arrivare; la sua giovane controparte fantasma le si avvicina. Arriva anche Phyllis Rogers Stone, una donna elegante e raffinata, con il marito Ben, uno stimato politico e filantropo. Mentre le loro controparti giovani vanno loro incontro, Phyllis commenta con Ben il loro passato. Finge disinteresse; c'\u00e8 della tensione repressa nella loro relazione. Mentre arrivano altri ospiti, il marito di Sally, Buddy, entra; \u00e8 un rappresentante di commercio, di bella presenza e dallo spirito allegro, i cui sorrisi coprono la disillusione interiore. Alla fine, entra Weismann in persona per dare il benvenuto agli ospiti.\nRoscoe, il vecchio presentatore, fa entrare le ex showgirl (\"Beautiful Girls\"). Tra gli ex interpreti presenti al ritrovo vi sono Max e Stella, che dopo aver perso il loro lavoro alla radio sono diventati proprietari di un negozio a Miami; Solange La Fitte, una cantante francese ancora civettuola nonostante l'et\u00e0. Hattie Walker, che \u00e8 sopravvissuta a cinque mariti pi\u00f9 giovani; Vincent e Vanessa, ex ballerini adesso proprietari di una scuola di danza; Heidi Schiller, soprano per il quale una volta Leh\u00e1r (o Oscar Strauss? non ne \u00e8 sicura) scrisse un valzer; e Carlotta Campion, una star del cinema che ha deciso di godersi la vita e che \u00e8 passata attraverso ogni tipo di esperienza.\nMentre gli ospiti rimembrano il passato, vengono rievocate le storie di Ben, Phyllis, Buddy e Sally. Le due donne erano compagne di stanza ai tempi delle Follies e i due uomini erano migliori amici a scuola a New York. Quando Sally scorge Ben, una volta suo fidanzato, lo accoglie nervosamente (\"Don't Look at Me\"). Buddy e Phyllis raggiungono i rispettivi coniugi e i quattro rievocano i tempi andati dei loro corteggiamenti e della vita nel teatro, mentre le loro memorie prendono vividamente vita nelle apparizioni delle loro controparti giovani (\"Waiting For The Girls Upstairs\"). Ognuno dei quattro rimane turbato alla realizzazione di quanto la vita l'abbia cambiato. Altrove, Emily e Theodore Whitman, ex comici di vaudeville, rievocano il loro vechio numero (\"The Rain on the Roof\"). Solange dimostra di essere ancora seducente a quelli che lei sostiene essere 66 anni di et\u00e0 (\"Ah, Paris!\"), e Hattie Walker esegue quello che era il suo cavallo di battaglia (\"Broadway Baby\").\nBuddy segnala a Phyllis che Sally \u00e8 ancora innamorata di Ben e si inquieta all'idea di come il passato minacci di ripetersi. Sally \u00e8 incantata dalla vita all'apparenza esaltante di Ben, ma Ben si chiede se ha davvero fatto tutte le scelte giuste (\"The Road You Didn't Take\"). Sally racconta a Ben di come sia la sua vita con Buddy, cercando di convincere tanto lui quanto stessa (\"In Buddy\u2019s Eyes\"). \u00c8 infatti evidente che Sally sia ancora innamorata di Ben, anche se la loro storia fin\u00ec in malo modo quando quest'ultimo decise di sposare Phyllis. Si scrolla via di dosso i pensieri e inizia a danzare con Ben, che rimane toccato al pensiero della Sally che un tempo aveva rifiutato. Phyllis interrompe il momento di tenerezza e ha uno scontro pungente con Sally. Prima di avere la possibilit\u00e0 di tirare fuori tutto, sono entrambe chiamate a partecipare ad un'altra performance: Stella Deems e le ex ragazze di fila eseguono un vecchio numero (\"Who's That Woman?\"), in parallelo alle loro controparti giovani. In seguito, Phyllis e Ben discutono con rabbia delle loro vite e della loro relazione, ormai come intorpidita, senza emozioni. Sally da parte sua \u00e8 amareggiata e si rende conto di non essere mai stata felice con Buddy, nonostante lui l'abbia sempre adorata. Lo accusa di avere delle scappatelle mentre \u00e8 in giro per lavoro e lui dichiara di avere un'amante fissa, Margie, in un'altra citt\u00e0, ma di tornare poi sempre a casa.\nCarlotta intrattiene un gruppo di ammiratori con il racconto di come il suo assolo drammatico sia stato un tempo tagliato dalle Follies, perch\u00e9 il pubblico lo prendeva per ironico, e lo trasforma in un brindisi al suo stesso tenace spirito di sopravvivenza (\"I'm Still Here\").\nBen si confida con Sally dicendole che la sua vita \u00e8 vuota. Lei desidera fortemente che lui l'abbracci, ma la giovane Sally si intromette tra la coppia (\"Too Many Mornings\"). Preso dalla passione dei ricordi, Ben bacia Sally e Buddy li vede, non visto. Sally pensa che questo sia il segno che i due finalmente si sposeranno, e quando Ben sta per smentirla lei lo interrompe con un bacio e scappa via per prendere le sue cose, pensando che i due se ne andranno via assieme.\nBuddy, furioso, esce dall'ombra e fantastica sulla ragazza che avrebbe invece dovuto sposare, Margie, che lo ama e lo fa sentire \"qualcuno\", ma poi amaramente constata di non amarla (\"The Right Girl\"). Annuncia a Sally che per lui \u00e8 finita, ma lei \u00e8 persa nel suo mondo di fantasia, e gli dice che Ben le ha chiesto di sposarlo. Buddy le risponde che deve essere o ubriaca o pazza; essendo gi\u00e0 stato al fianco di Sally attraverso cliniche di riabilitazione e ospedali psichiatrici, non ne pu\u00f2 pi\u00f9.\nBen ubriaco chiede la mano a Carlotta, con la quale una volta ebbe un'avventura, ma lei, che ha amante pi\u00f9 giovane, lo rifiuta freddamente. Nel frattempo Heidi Schiller canta \"One More Kiss\", con la sua voce invecchiata in contrasto con le effervescenti colorature di se stessa giovane. Phyllis bacia un cameriere e gli confessa di aver sempre voluto avere un bambino. Dice poi a Ben che il loro matrimonio non pu\u00f2 andare avanti cos\u00ec. Ben replica dicendo che vuole il divorzio, e Phyllis suppone che la richiesta sia dovuta all'amore che lui prova per Sally. Ben lo nega, ma dice che comunque vuole Phyllis fuori dalla sua vita. Furiosa e ferita, Phyllis soppesa se acconsentire alla richiesta (\"Could I Leave You?\"). Phyllis inizia a interrogare la sua se stessa giovane, che ha lavorato cos\u00ec duramente per diventare la donna di societ\u00e0 di cui Ben aveva bisogno. Ben rimprovera al suo se stesso giovane di non apprezzare tutto il lavoro che Phyllis ha fatto. Entrambi i Buddy entrano per scontrarsi con i due Ben su come abbiano sedotto Sally. Sally e la sua se stessa giovane entrano e Ben dice risolutamente a Sally che non l'ha mai amata. Tutti iniziano a parlare e urlare assieme l'uno contro l'altro. All'apice della confusione, le coppie sono invase dalla loro stessa follia, che trasforma il fatiscente teatro nella favolosa \"Terra dell'Amore\" (\"Loveland\"), uno sfarzoso spettacolo uscito delle vecchie Follies di Weismann, \u201cil luogo dove gli innamorati sono sempre giovani e belli, e tutti vivono solo per l'amore\u201d. Sally, Phyllis, Ben e Buddy mettono in scena i propri vissuti amorosi in una sorta di esaurimento nervoso collettivo.\nLe due coppie giovani cantano in contrappunto delle loro speranze per il futuro (\"You're Gonna Love Tomorrow/Love Will See Us Through\"). Buddy entra in scena vestito da clown ed esegue un frenetico numero di vaudeville su come si senta diviso tra l'amore che lui prova per Sally e l'amore che Margie prova per lui (\"The God-Why-Don't-You-Love-Me Blues\"). A seguire Sally, in elegante abito da cantante di canzoni struggenti, canta la sua passione per il Ben del passato e della sua nuova ossessione per il Ben di oggi (\"Losing My Mind\"). In un numero di danza jazz, accompagnato da una truppa di ballerini, Phyllis medita sui due lati della sua personalit\u00e0, uno ingenuo e passionale e l'altro impassibile e sofisticato, e del suo desiderio di conciliarli (\"The Story of Lucy and Jessie\"). In cilindro e frac, Ben inizia ad esporre in musica la sua filosofia di imperativa spensieratezza (\"Live, Laugh, Love\"), ma ad un certo punto si perde e chiede la battuta al direttore d'orchestra. Cerca disperatamente di continuare, in preda all'agitazione, mentre il corpo di ballo continua come se niente fosse. Urla disperato e collassa, chiamando il nome di Phyllis.\n\u201cLoveland\u201d svanisce, rivelando di nuovo il vero teatro reale in rovina; l'alba \u00e8 vicina. Ben riconosce a Phyllis l'ammirazione che prova per lei, che pazientemente lo aiuta a ricomporsi, prima di andare entrambi via. Dopo che se sono andati, Buddy riaccompagna un'emotivamente devastata Sally al loro hotel, con la risoluzione di affrontare i problemi in seguito. Le loro giovani controparti fantasma appaiono, guardandoli andare tutti via. I Ben e Buddy giovani chiamano sommessamente le loro \"ragazze al piano di sopra\", e le Follies hanno fine.\nNumeri musicali.\n\u2260 In alcune produzioni \u00e8 sostituita con \"Ah, But Underneath\"\n\u2260\u2260 Omessa in alcune produzioni\nProduzioni principali.\nBoston.\nPrima di debuttare ufficialmente a Broadway, \"Follies\" \u00e8 andato in scena al Colonial Theatre di Boston dal 20 febbraio al 20 marzo 1971.\nBroadway.\nIl 24 marzo 1971 cominciarono le dodici anteprime del musical, che debutt\u00f2 ufficialmente il 4 aprile al Winter Garden Theatre. Il cast comprendeva: Alexis Smith (Phyllis), John McMartin (Ben), Dorothy Collins (Sally), Gene Nelson (Buddy), Yvonne De Carlo (Carlotta), Fifi D'Orsay (Solange LaFitte), Justine Johnston (Heidi Schiller), Mary McCarty (Stella Deems), Arnold Moss (Dimitri Weismann), Ethel Shutta (Hattie Walker), Marcie Stringer (Emily Whitman), Charles Welch (Theodore Whitman), Sheila Smith (Meredith), Victoria Mallory (Heidi da giovane), Helon Blount (Dee Dee West), Ethel Barrymore Colt (Christine Crane) e Kurt Peterson (Ben da giovane). La regia era di Harold Prince e Michael Bennett, che curava anche le coreografie. Il musical rimase in scena per un totale di 522 repliche e chiuse il 1\u00ba luglio 1972. I produttori persero oltre 700.000 dollari.\nLos Angeles.\nIl 22 luglio 1972, dopo una breve sosta a St. Louis, \"Follies\" and\u00f2 in scena allo Shubert Theatre di Los Angeles e vi rimase fino al 1\u00ba ottobre dello stesso anno. Alexis Smith, John McMartin, Dorothy Collins, Gene Nelson e Yvonne De Carlo tornarono a ricoprire i ruoli gi\u00e0 interpretati a Broadway ma, nel corso delle repliche, Janet Blair rimpiazz\u00f2 la Collins ed Edward Winter sostitu\u00ec McMartin.\nWest End.\nIl 21 luglio 1987 debutt\u00f2 la prima produzione londinese di Follies, in scena allo Shafstesbury Theatre; lo spettacolo, diretto da Mike Ockrent, presentava alcune differenze rispetto alla produzione originale, tanto nel libretto quanto nella messa in scena. Il cast originale comprendeva Julia McKenzie (Sally), Diana Rigg (Phyllis), Dolores Gray (Carlotta), Daniel Massey (Ben), David Healy (Buddy), Jill Martin (Meredith), Margaret Courtenay (Hattie), Leonard Sachs (Dimitri Weisman), Lynda Baron (Stella) e Paul Bentley (Roscoe); nel corso delle repliche Millicent Martin sostitu\u00ec Diana Rigg ed Eartha Kitt rimpiazz\u00f2 la Gray. Jill Martin sostitu\u00ec Julia McKenzie nel corso delle rappresentazioni, ma la McKenzie torn\u00f2 a interpretare Sally in occasione delle ultime repliche. Lo spettacolo rimase in scena per 644 repliche e chiuse il 4 febbraio 1989.\nNew Jersey.\nRobert Johanson ha diretto la produzione del musical andata in scena alla Paper Mill Playhouse dal 15 aprile al 31 maggio 1998. Il cast annoverava: Dee Hoty (Phyllis), Donna McKechnie (Sally), Laurence Guittard (Ben), Tony Roberts (Buddy), Ann Miller (Carlotta) e Kaye Ballard (Hattie).\nRevival di Broadway.\nIl primo revival di Broadway di Follies \u00e8 andato in scena per 117 repliche dall'aprile al luglio 2001 al Belasco Theatre. Matthew Warchus ha diretto un cast che comprendeva: Blythe Danner (Phyllis), Judith Ivey (Sally), Gregory Harrison (Ben), Treat Williams (Buddy), Polly Bergen (Carlotta), Betty Garrett (Hattie), Erin Dilly (Phyllis da giovane), Lauren Ward (Sally da giovane), Jane White (Solange), Marge Champion (Emily Whitman) e Kelli O'Hara (Hattie da giovane).\nWashington.\nUna nuova produzione di Follies, diretta da Eric Schaeffer, \u00e8 andata in scena dal 21 maggio al 19 giugno 2011 al Kennedy Center di Washington. Il cast comprendeva: Bernadette Peters (Sally), Jan Maxwell (Phyllis), Ron Raines (Ben), Danny Burstein (Buddy), Elaine Paige (Carlotta), Linda Lavin (Hattie), Rosalind Elias (Heidi), Terri White (Stella), Florence Lacey (Sandra Crane), Susan Watson (Emily), Don Correia (Theodore), Colleen Fitzpatrick (DeeDee West).\nSecondo revival di Broadway.\nIl 7 agosto cominciarono le anteprime della produzione di Schaeffer a New York, che apr\u00ec ufficialmente il 12 settembre al Marquis Theatre; lo spettacolo rimase in scena fino al 22 gennaio 2012, per un totale di 152 repliche e 38 anteprime. Il cast era sostanzialmente lo stesso di Washington, se non per Jayne Houdyshell che sostituiva Linda Lavin e Mary Beth Peil che rimpiazzava R\u00e8gine nel ruolo di Solange.\nLos Angeles.\nLa stessa produzione di Follies \u00e8 andata in scena all'Ahmanson Theatre di Los Angeles dal 3 maggio al 9 giugno 2012; il cast era lo stesso di Broadway, se non per Victoria Clark nel ruolo di Sally, Carol Neblett in quello di Heidi e Sammy Williams in quello di Theodore.\nTolone.\nLa prima produzione francese di Follies \u00e8 andata in scena al Teatro dell'Opera di Tolone nel marzo 2013. Il cast comprendeva: Charlotte Page (Sally), Liz Robertson (Phyllis), Graham Bickley (Ben), J\u00e9r\u00f4me Pradon (Buddy), Nicole Croisille (Carlotta), Julia Sutton (Hattie), Fra Fee (Buddy da giovane) e Stuart Neal (Ben da giovane).\nPrimo revival di Londra.\nNel settembre 2016 \u00e8 stato annunciato che \"Follies\" verr\u00e0 messo in scena al Royal National Theatre a partire dall'autunno 2017. Dominic Cooke cur\u00f2 la regia, Imelda Staunton interpreter\u00f2 Sally, Janie Dee ricoprir\u00ec il ruolo di Phyllis e Philip Quast recit\u00f2nei panni di Ben. Il resto del cast comprendeva: Peter Forbes (Buddy), Tracie Bennett (Carlotta), Josephine Barstow (Heidi), Zizi Strallen (Phyllis da giovane), Dawn Hope (Stella), Di Botcher (Hattie), Billy Boyle (Theodore), Norma Atallah (Emily) e Gary Raymond (Dimitri). Le anteprime cominciarono nell'agosto 2017 e il musical rimase in cartellone fino al 3 gennaio 2018.\nNel febbraio e nel marzo 2019 la produzione di Cooke torna al National Theatre, con Janie Dee e Peter Forbes nuovamente nel ruolo di Phyllis e Buddy, Alexander Hanson in quello di Ben e Joanna Riding in quello di Sally.\nAltre produzioni.\nTour statunitense, 1973.\nUna prima, breve tourn\u00e9e di Follies gir\u00f2 per gli Stati Uniti tra il giugno e l'ottobre 1973. La nuova produzione, diretta da Christopher Hewett, annoverava nel proprio cast Jane Kean (Sally), Vivian Blaine (Phyllis), Lynn Bari (Carlotta), Don Liberto (Buddy), Robert Alda (Ben), Lynn Bari (Carlotta) e Selma Diamond (Hattie). Tra le citt\u00e0 toccate dal tour c'erano anche San Carlos, Latham,\nMystic, Yonkers, Niles, Paramus e Nyack.\nFort Lauderdale, 1973.\nIl grosso del cast del tour diretto da Hewett riprese i propri ruoli in una produzione in scena a Fort Lauderdale in Florida dal 29 dicembre 1973 al 12 gennaio 1974. Questa produzione, diretta da Leslie Cutler e coreografata da Steven Boockvor e Jayne Tutner, annoverava due artisti del cast originale: Fifi D'Orsay riprese il suo ruolo di Solange, mentre Dick Latessa interpretava Buddy. Jane Kean interpreta Sally, Julie Wilson Phyllis, Robert Alda Ben, Marion Marlowe Carlotta e Selma Diamond Hattie.\nOff-Broadway, 1976.\nNel maggio 1976 il Master Theatre di New York ospit\u00f2 trenta repliche di una nuova produzione di Follies diretta da Russell Treyez ed interpretata da Sarah Philips Felcher (Hattie), Louis Ann Saunders (Sally), Joan Ulmer (Phyllis), George F. Maguire (Ben), Jack Finnegan (Buddy) e Barbara Lea (Carlotta).\nMilwaukee, 1977.\nDorothy Collins torn\u00f2 a recitare nel ruolo di Sally in una produzione regionale in scena al Melody Top Theatre di Milwaukee per circa due settimane nel luglio del 1977. L'originale Theodore Whitman di Broadway, Ted Lawrie, interpreta Buddy, Anne Jeffreys Phyllis, Jack Washburn Ben, Jill Corey Carlotta e Honey Sanders Stella. Stuart Bishop curava la regia. Nonostante fossero passati solo cinque anni dall'ultima volta che aveva interpretato il ruolo, la Collins non riusciva pi\u00f9 a cantare le sue canzoni nella tonalit\u00e0 originale, e la tonalit\u00e0 di \"In Buddy's Eyes\" e \"Too Many Mornings\" fu abbassata per lei.\nPittsburgh, 1983.\nLa Civic Light Opera di Pittsburgh allest\u00ec una produzione del musical diretta da Susan H. Schulman nel luglio 1983. Facevano parte del cast: SuEllen Estey (Sally), Kathryn Hays (Phyllis), Marilyn Eastman (Carlotta), Russ Tamblyn (Buddy), Ross Petty (Ben), Thelma Lee (Hattie) ed Eleanor Glockner (Stella).\nWythenshawe, 1985.\nIl Forum Theatre di Wythenshawe ospit\u00f2 la prima britannica del musical il 30 aprile 1985. Il cast comprendeva: Mary Millar (Sally), Josephine Blake (Phyllis), Kevin Colson (Ben), Jeannie Harris (Carlotta), Betty Benfield (Heidi), Meg Johnson (Stella), Billy Bradley (Buddy). Howard Lloyd-Lewis curava la regia. Liz Izen, che interpretava Sally da giovane, avrebbe successivamente interpretato Dee Dee West nel revival del Royal National Theatre del 2017, oltre ad essere la prima sostituta di Imelda Staunton nel ruolo della protagonista Sally Durant Plummer.\nSan Jose, 1987.\nLa San Jose Civic Light Opera di San Jose ha messo in scena un proprio allestimento del musical nel gennaio 1987, diretto da Dianna Shuster. Harvey Evans, che sedici anni prima aveva interpretato per primo il ruolo del giovane Buddy, recitava nei panni di Buddy da adulto, mentre il resto del cast comprendeva Gretchen Wyler (Phyllis), Teri Ralston (Sally), Sam Stoneburner (Ben), Sheila Smith (Carlotta), Thelma Lee (Hattie).\nHouston, 1987.\nLa Theatre Under the Stars Production ha allestito una produzione del musical al Brown Theatre di Houston, in scena nel giugno 1987. Il cast comprendeva: Juliet Prowse (Phyllis), Marilyn Maye (Sally), John Cullum (Ben), Harvey Evans (Buddy), Patrice Munsel (Carlotta), Licia Albanese (Heidi), Mark McGrath (Ben da giovane). La regia era curata da Charles Abbott, le coreografie da Mary Jane Houdina.\nDetroit, 1988.\nNell'autunno 1988 la produzione curata da Abbott e Houdina debutt\u00f2 al Fisher Theatre di Detroit, con un cast che comprendeva Juliet Prowse (Phyllis), Nancy Dussault (Sally), Ron Raines (Ben), John-Charles Kelly (Buddy), Edie Adams (Carlotta) e Thelma Lee (Hattie).\nLong Beach, 1990.\nDal 1 al 18 marzo 1990 la Long Beach Civic Light Opera ha messo in scena una produzione del musical diretta da Fran Soeder con un cast composto da: Shani Wallis (Sally), Juliet Prowse (Phyllis), Dorothy Lamour (Hattie), Denise Darcel (Solange), Yma Sumac (Heidi).\nHouston e Seattle, 1995.\nCharles Abbott ha diretto una nuova produzione del musical andata in scena ad Houston in aprile e poi a Seattle in maggio nel 1995. Facevano parte del cast: Judy Kaye (Sally), Constance Towers (Phyllis), Walter Charles (Ben), John-Charles Kelly (Buddy), Karen Morrow (Carlotta) e Brian d'Arcy James (Ben da giovane).\nArlington.\nDal 1\u00ba aprile al 1\u00ba giugno 2003 \"Follies\" \u00e8 andato in scena al Signature Theatre di Arlington, diretto da Eric Schaeffer ed interpretato da Florence Lacey (Sally), Judy McLane (Phyllis), Joseph Dellger (Ben), Harry A. Winter (Buddy), Donna Migliaccio (Carlotta), Judy Simmons (Hattie).\nSt. Louis.\nNel settembre 2016 una nuova produzione del musical, diretta da Rob Ruggiero, va in scena al Repertory Theatre di St. Louis. Fanno parte del cast Christiane Noll (Sally), Emily Skinner (Phyllis), Bradley Dean (Ben), Adam Heller (Buddy) e Nancy Opel (Carlotta).\nConcerti.\nFollies \u00e8 stato frequentemente messo in scena sotto forma di concerto e le principali produzioni sono le seguenti.\nNew York.\nIl Lincoln Center di New York ha ospitato la prima versione concertistica di \"Follies\" il 6 e il 7 settembre 1985. Il cast comprendeva: Barbara Cook (Sally), George Hearn (Ben), Mandy Patinkin (Buddy), Lee Remick (Phyllis), Carol Burnett (Carlotta), Elaine Stritch (Hattie), Licia Albanese (Heidi), Liliane Montevecchi (Solange), Howard McGillin (Ben da giovane), Liz Callaway (Sally da giovane), Betty Comden (Emily Whitman) e Adolph Green (Theodore Whitman), Phyllis Newman (Stella Deems).\nPer celebrare il quarantesimo anniversario del musical, City Center Encores! ha messo in scena una versione concertistica di Follies per quattro serate. Il cast comprendeva: Donna Murphy (Phyllis), Victoria Clark (Sally), Victor Garber (Ben), Michael McGrath (Buddy), Mimi Hines (Hattie), Christine Baranski (Carlotta), Jo Anne Worley (Stella Deems), Lucine Amara (Heidi), Philip Bosco (Weismann).\nDublino.\nNel maggio 1996, Follies \u00e8 andato in scena sotto forma di concerto alla National Concert Hall con Lorna Luft, Millicent Martin, Mary Millar, Dave Willetts, Trevor Jones, Bryan Smyth, Alex Sharpe, Christine Scarry, Aidan Conway ed Enda Markey.\nLondra.\nL'8 dicembre 1996 una versione concertistica di Follies \u00e8 andato in scena al Drury Lane con Julia McKenzie (Sally), Donna McKechnie (Phyllis), Ron Moody (Ben), Denis Quilley (Ben), Angela Richards (Carlotta) ed Elizabeth Seal (Solange).\nPresso la Royal Festival Hall sono andate in scena 32 repliche di un concerto di \"Follies\" dal 3 al 31 agosto 2002. Facevano parte del cast: Louise Gold (Phyllis), Kathryn Evans (Sally), David Durnham (Ben), Henry Goodman (Buddy), Julia Gross (Heidi), Joan Savage (Hattie), Diane Langton (Carlotta) e Paul Bentley (Roscoe).\nSempre nel febbraio 2007, al London Palladium \u00e8 andata in scena una produzione concertistica del musical con Maria Friedman (Sally), Liz Robertson (Phyllis), Philip Quast (Ben), Imelda Staunton (Hattie), Kim Criswell (Carlotta), Tim Flavin (Buddy), Bonaventura Bottone (Roscoe), Josephine Barstow (Heidi) e Charlotte Page (Heidi da giovane).\nIl 28 aprile 2015 sono andate in scena alla Royal Albert Hall due repliche di una nuova versione concertistica di Follies per celebrare l'ottantacinquesimo compleanno di Stephen Sondheim. Il cast comprendeva: Ruthie Henshall (Sally), Christine Baranski (Phyllis), Peter Polycarpou (Buddy), Alexander Hanson (Ben), Betty Buckley (Carlotta), Lorna Luft (Hattie), Stefanie Powers (Solange), Anita Dobson (Stella), Russell Watson (Roscoe), Anita Harris (Emily Whitman), Laura Pitt-Pulford (Phyllis da giovane) e Alistair Brammer (Ben da giovane).\nLos Angeles.\nDal 15 al 23 giugno 2002, il Wadsworth Theatre ha ospitato un nuovo concerto di Follies con Bob Gunton (Ben), Warren Berlinger (Dimitri Weismann), Patty Duke (Phyllis), Vikki Carr (Sally), Harry Groener (Buddy), Carole Cook (Hattie), Carol Lawrence (Vanessa), Ken Page (Roscoe), Liz Torres (Stella), Amanda McBroom (Solange), Grover Dale (Vincent), Donna McKechnie (Carlotta), Carole Swarbrick (Christine), Stella Stevens (Dee Dee), Mary Jo Catlett (Emily), Justine Johnston (Heidi), Jean Louisa Kelly (Young Sally), Austin Miller (Young Buddy), Tia Riebling (Young Phyllis), Kevin Earley (Young Ben), Abby Feldman (Young Stella), Barbara Chiofalo (Young Heidi), Trevor Brackney (Young Vincent), Melissa Driscoll (Young Vanessa), Stephen Reed (Kevin) e Billy Barnes (Theodore).\nAnn Arbor.\nIl 4 e il 5 gennaio 2003 \u00e8 andata in scena una versione concertale di \"Follies\" dove i quattro attori che interpretarono i protagonisti da giovani nella produzione originale di Broadway ricoprivano i ruoli di Sally, Ben, Buddy e Phyllis da adulti. Kurt Peterson ha interpretato Ben, Marti Rolph Sally, Virginia Sandifur Phyllis e Harvey Evans Buddy; Donna McKechnie ha interpretato Carlotta.\nGlasgow.\nNel 2006 il musical \u00e8 andato in scena in chiave concertistica a Glasgow, con Phyllis Logan nel ruolo di Phyllis, Annie Ross in quello di Carlotta ed il compositore Patrick Doyle in quello di Buddy.\nToronto.\nIl 17 ottobre 2020 un'edizione concertistica del musical \u00e8 andata in scena al Royal Conservatory of Music di Toronto con un cast che annoverava Eric McCormack nel ruolo di Ben, Cynthia Dale in quello di Phyllis, Louise Pitre nella parte di Carlotta ed Eugene Levy nei panni di Max."}
{"id": "3883477", "revid": "88740", "url": "https://it.wikipedia.org/wiki?curid=3883477", "title": "Vento del Sud", "text": "Per Vento del Sud si pu\u00f2 intendere:"}
{"id": "3883491", "revid": "1013865", "url": "https://it.wikipedia.org/wiki?curid=3883491", "title": "Pangkal Pinang", "text": "Pangkal Pinang \u00e8 una citt\u00e0 dell'Indonesia, capoluogo e centro pi\u00f9 popoloso della provincia di Bangka-Belitung, situata sull'isola di Bangka.\nAmministrazione.\nPangkal Pinang \u00e8 una citt\u00e0 con lo status di reggenza. \u00c8 suddivisa in 6 \"kecamatan\" e 36 \"kelurahan\". I 6 \"kecamatan\" sono:"}
{"id": "3883492", "revid": "36426", "url": "https://it.wikipedia.org/wiki?curid=3883492", "title": "Apollo sauroktonos", "text": ""}
{"id": "3883493", "revid": "1573940", "url": "https://it.wikipedia.org/wiki?curid=3883493", "title": "Psittaculirostris desmarestii", "text": "Il pappagallo dei fichi di Desmarest (Psittaculirostris desmarestii ()) \u00e8 un uccello della famiglia degli Psittaculidi.\nSi alimenta principalmente dei semi di Ficus, per\u00f2 anche se in minor misura sono stati visti alimentarsi del duro pericarpo di alcuni fichi, specialmente delle specie nelle quali i fichi crescono in grappoli principiando dal tronco."}
{"id": "3883495", "revid": "1442080", "url": "https://it.wikipedia.org/wiki?curid=3883495", "title": "West of England Challenger 1990 - Singolare", "text": "Il tabellone singolare del West of England Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Christian Saceanu (tds n. 2). In finale ha sconfitto Arnaud Boetsch con il punteggio di 6-3, 6-7, 6-3."}
{"id": "3883497", "revid": "486946", "url": "https://it.wikipedia.org/wiki?curid=3883497", "title": "HSP-AS", "text": ""}
{"id": "3883498", "revid": "411198", "url": "https://it.wikipedia.org/wiki?curid=3883498", "title": "Diamonds in the Rough", "text": ""}
{"id": "3883501", "revid": "601933", "url": "https://it.wikipedia.org/wiki?curid=3883501", "title": "Henry C\u00e9ard", "text": "Biografia.\nAll'inizio impiegato del Ministero della Guerra, poi legato all'ufficio del Prefetto della Senna, quindi vice-direttore della biblioteca della citt\u00e0 di Parigi, nell'h\u00f4tel Carnavalet, ha collaborato a diverse riviste come critico letterario e teatrale, per poi partecipare alla raccolta \"Les Soir\u00e9es de M\u00e9dan\", del 1880 (volume collettaneo che contiene anche racconti di \u00c9mile Zola, Guy de Maupassant, Joris-Karl Huysmans, L\u00e9on Hennique e Paul Alexis).\nIl suo romanzo pi\u00f9 noto \"Une belle journ\u00e9e\" (Charpentier, Pairs 1881), descrive secondo la poetica del naturalismo la societ\u00e0 piccolo borghese del tempo, con le sue tipiche storie di adulterio, ambizione e delusione nei personaggi. La protagonista, Ernestine Duhamain, riappare nella novella \"\u00c0 la mer\" (1885) ed \u00e8 considerata dalla critica come una sorella minore di Emma Bovary.\nSi \u00e8 poi allontanato dal gruppo e da Zola, prendendo posizione anti-dreyfusiana.\nNel 1906 ha pubblicato un'opera pi\u00f9 pessimista e wagneriana, \"Terrains \u00e0 vendre au bord de la mer\", ispirata dal suo trasloco a Belle-\u00cele-en-Mer.\nPubblic\u00f2 anche delle poesie con lo pseudonimo di Nicolas Kerlio"}
{"id": "3883513", "revid": "28592", "url": "https://it.wikipedia.org/wiki?curid=3883513", "title": "Slavijansk", "text": ""}
{"id": "3883514", "revid": "1573940", "url": "https://it.wikipedia.org/wiki?curid=3883514", "title": "Psittaculirostris edwardsii", "text": "Il pappagallo dei fichi di Edwards (Psittaculirostris edwardsii ()) \u00e8 un uccello della famiglia degli Psittaculidi."}
{"id": "3883515", "revid": "47005203", "url": "https://it.wikipedia.org/wiki?curid=3883515", "title": "Silicato tricalcico", "text": ""}
{"id": "3883516", "revid": "28592", "url": "https://it.wikipedia.org/wiki?curid=3883516", "title": "Minerali di ferro", "text": ""}
{"id": "3883518", "revid": "28592", "url": "https://it.wikipedia.org/wiki?curid=3883518", "title": "Polo siderurgico", "text": ""}
{"id": "3883519", "revid": "436907", "url": "https://it.wikipedia.org/wiki?curid=3883519", "title": "Christmas Gift 3", "text": "Cristmas Gift 3 \u00e8 il quinto EP del gruppo musicale italiano Diaframma pubblicato nel 2008 dalla Diaframma Records."}
{"id": "3883520", "revid": "1573940", "url": "https://it.wikipedia.org/wiki?curid=3883520", "title": "Psittaculirostris salvadorii", "text": "Il pappagallo dei fichi di Salvadori (Psittaculirostris salvadorii ()) \u00e8 un uccello della famiglia degli Psittaculidi, diffuso in Nuova Guinea.\nIl nome della specie \u00e8 un omaggio al naturalista italiano Tommaso Salvadori (1835-1923)."}
{"id": "3883521", "revid": "47005307", "url": "https://it.wikipedia.org/wiki?curid=3883521", "title": "Gaio Cesare Germanico", "text": ""}
{"id": "3883525", "revid": "1121152", "url": "https://it.wikipedia.org/wiki?curid=3883525", "title": "Lettera sull'&quot;umanismo&quot;", "text": "La Lettera sull'\u00abumanismo\u00bb (in tedesco \"\u00dcber den Humanismus\") \u00e8 una lettera del filosofo tedesco Martin Heidegger, scritta nel dicembre 1946 e pubblicata nel 1947.\nContenuto.\nL'autore tenta qui di rispondere a una serie di questioni postegli da Jean Beaufret in una lettera del 10 novembre 1946. Inaugurando le proprie meditazioni sulla tecnica, che costituir\u00e0 uno dei temi d'indagine principali del cosiddetto secondo Heidegger, il filosofo di Me\u00dfkirch in questo testo prende esplicitamente le distanze anche da Jean-Paul Sartre e in generale da tutto l'esistenzialismo francese. In contrasto con \"L'esistenzialismo \u00e8 un umanismo\" (1945), Heidegger scrive infatti queste parole:\n\u00c8 in quest'opera, tra l'altro, che Heidegger usa l'espressione: \"L'uomo \u00e8 il pastore dell'Essere\"."}
{"id": "3883526", "revid": "154893", "url": "https://it.wikipedia.org/wiki?curid=3883526", "title": "Impollinazione anemogama", "text": ""}
{"id": "3883532", "revid": "125726598", "url": "https://it.wikipedia.org/wiki?curid=3883532", "title": "Kenneth Faried", "text": "Caratteristiche.\nGiocatore dall'atletismo dominante. \u00c8 il miglior rimbalzista di sempre in NCAA, record che detiene con 1.673 rimbalzi catturati nei 4 anni alla Morehead State University, davanti a Tim Duncan e Derrick Coleman.\nCarriera.\nNBA.\nViene scelto al Draft NBA 2011 dai Denver Nuggets con la 22\u00aa scelta.\nIl 9 aprile 2012 registra il suo \"career-high\" di punti segnandone 27 contro i Golden State Warriors. Il 15 novembre dello stesso anno dimostra le sue doti atletiche e fisiche riuscendo a catturare 20 rimbalzi, di cui 11 offensivi, contro i Miami Heat di LeBron James.\nNel novembre 2012 viene premiato come migliore giocatore della settimana insieme a LeBron James, con una media di 16,8 punti tirando col 56,3% dal campo, oltre a 12,8 rimbalzi, 1,8 stoppate e 1,0 palla rubata a partita.\nIl 15 febbraio gioca il Rising Stars Challenge nel team Charles Barkley. Viene eletto MVP dell'incontro avendo messo a segno 40 punti e 10 rimbalzi con 18 su 22 dal campo, riuscendo in modo mostruoso a far cadere il team di Shaquille O'Neal per 163-135.\nConclude la \"regular season\" con 11,5 punti (con il 56% al tiro), 9,2 rimbalzi e 1,0 stoppate a partita in 28,1 minuti.\nNazionale.\nHa partecipato ai Mondiali 2014, poi vinti dal team USA."}
{"id": "3883535", "revid": "28592", "url": "https://it.wikipedia.org/wiki?curid=3883535", "title": "Enzi", "text": ""}
{"id": "3883536", "revid": "154893", "url": "https://it.wikipedia.org/wiki?curid=3883536", "title": "Impollinazione chirotterogama", "text": ""}
{"id": "3883537", "revid": "1568601", "url": "https://it.wikipedia.org/wiki?curid=3883537", "title": "Capo Kerry", "text": "Capo Kerry \u00e8 un capo situato nella contea di Kerry, Irlanda, che si estende nell'Atlantico appena a nord di Banna Strand. Sul lato sud della punta si trova il villaggio di Ballyheigue.\nCapo Kerry separa l'estuario dello Shannon, a nord, dalla baia di Tralee, a sud. Guardando verso l'oceano dal capo si possono avvistare dei delfini.\nIl Kerry Head funge anche da confine dello Shannon Foynes Port, il porto della foce dello Shannon."}
{"id": "3883538", "revid": "110157", "url": "https://it.wikipedia.org/wiki?curid=3883538", "title": "Belaja Kalitva", "text": "Belaja Kalitva \u00e8 una citt\u00e0 della Russia europea meridionale (oblast' di Rostov). \u00c8 compresa amministrativamente nel \"rajon\" Belokalitvinskij, del quale \u00e8 il capoluogo.\nSorge nella parte occidentale della \"oblast\"', presso la confluenza della Belaja Kalitva con il Severskij Donec, all'estremit\u00e0 nordorientale delle alture del Donec, 168 chilometri a nordest del capoluogo regionale Rostov sul Don.\nStoria.\nVenne fondata nel 1703 come \"stanica\" (insediamento cosacco), con il nome di \"Ust'-Belokalitvenskaja\". Inizi\u00f2 ad ampliarsi sensibilmente a partire dal 1900, quando venne collegata alla rete ferroviaria e oltre al nucleo originario si svilupp\u00f2 un nuovo insediamento, chiamato For\u0161tadt, nella zona della stazione.\nDopo essere stata rinominata Belaja Kalitva durante la Grande guerra patriottica, ottenne ufficialmente lo status di citt\u00e0 nel 1958.\nEconomia.\nLa citt\u00e0 \u00e8 un importante centro estrattivo carbonifero, fra i pi\u00f9 rilevanti del bacino del Donbass."}
{"id": "3883539", "revid": "154893", "url": "https://it.wikipedia.org/wiki?curid=3883539", "title": "Impollinazione malacofilia", "text": ""}
{"id": "3883540", "revid": "154893", "url": "https://it.wikipedia.org/wiki?curid=3883540", "title": "Impollinazione idrofila", "text": ""}
{"id": "3883541", "revid": "154893", "url": "https://it.wikipedia.org/wiki?curid=3883541", "title": "Impollinazione artificiale", "text": ""}
{"id": "3883546", "revid": "80339", "url": "https://it.wikipedia.org/wiki?curid=3883546", "title": "Belaya Kalitva", "text": ""}
{"id": "3883547", "revid": "74801", "url": "https://it.wikipedia.org/wiki?curid=3883547", "title": "Maria Adeodata Pisani", "text": "Biografia.\nNacque a Napoli il 29 dicembre 1806 e ivi rimase fino a 19 anni, poi si trasfer\u00ec a Malta dove fu allevata dalla nonna paterna. Morta la nonna venne mandata in collegio. A 22 anni fece il suo ingresso al monastero di San Pietro delle Suore Benedettine. L'8 marzo 1830 fece la professione religiosa. Fu tre volte sacrestana ed infermiera, aiutava i poveri e li catechizzava. Il 30 giugno 1847 venne eletta Maestra delle Novizie. Il 30 giugno 1851 venne eletta abadessa, mentre il 30 giugno 1853 venne dichiarata discreta. Mor\u00ec il 25 febbraio 1855.\nCulto.\nIl processo di canonizzazione inizi\u00f2 nel 1893 ma fu pi\u00f9 volte interrotto. Venne dichiarata beata il 9 maggio 2001 da Giovanni Paolo II insieme a Giorgio Preca e Ignazio Falzon."}
{"id": "3883548", "revid": "121446772", "url": "https://it.wikipedia.org/wiki?curid=3883548", "title": "Julyan Stone", "text": ""}
{"id": "3883550", "revid": "80339", "url": "https://it.wikipedia.org/wiki?curid=3883550", "title": "Belaja Kalitva (fiume)", "text": ""}
{"id": "3883551", "revid": "36426", "url": "https://it.wikipedia.org/wiki?curid=3883551", "title": "Leocares", "text": ""}
{"id": "3883555", "revid": "729019", "url": "https://it.wikipedia.org/wiki?curid=3883555", "title": "Accademia politica del Partito socialista d'Albania", "text": "L'Accademia politica del Partito socialista d'Albania (albanese: \"Akademia Politike e Partis\u00eb Socialiste\"; sigla: \"AP\") chiamata anche Accademia politica \u00e8 un'accademia istituita dal Partito Socialista d'Albania con il contributo della fondazione tedesca Friedrich Ebert. La sede dell'accademia si trova a Golem di Kavaja, vicino alla citt\u00e0 di Durazzo. L'accademia fornisce al Forum della giovent\u00f9 eurosocialista giovani preparati per la carriera politica.\nL'accademia \u00e8 composta da professori e professionisti selezionati nei loro campi, impegnati e motivati a fornire agli studenti le conoscenze necessarie. I docenti sono politici, parlamentari, dirigenti di vario livello, diplomatici, professori universitari, analisti, studiosi e giornalisti."}
{"id": "3883560", "revid": "110157", "url": "https://it.wikipedia.org/wiki?curid=3883560", "title": "Kaslinskij rajon", "text": "Il Kaslinskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1926, il suo capoluogo \u00e8 Kasli."}
{"id": "3883561", "revid": "6923", "url": "https://it.wikipedia.org/wiki?curid=3883561", "title": "Solidagininae", "text": " Solidagininae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Astereae).\nEtimologia.\nIl nome della sottotrib\u00f9 deriva dal suo genere \"Solidago\" la cui etimologia \u00e8 controversa ma in ogni caso fa riferimento alle propriet\u00e0 medicamentose di varie specie di questo genere, e potrebbe derivare dal latino \"solido\" il cui significato \u00e8 \u201cconsolidare, rinforzare\u201d e quindi anche \u201cguarire del tutto\u201d. \nll nome scientifico della sottotrib\u00f9 \u00e8 stato definito per la prima volta dal botanico tedesco Karl August Otto Hoffmann (1853-1909) nella pubblicazione \"Die Nat\u00fcrlichen Pflanzenfamilien \" a cura dei botanici germanici H.G.A.Engler e K.A.E.Prantl del 1890.\nDescrizione.\nLe specie di questa sottotrib\u00f9 hanno un habitus di tipo erbaceo o arbustivo.\nLe foglie lungo il caule sono disposte in modo alternato. La lamina \u00e8 per lo pi\u00f9 intera, meno spesso con bordi seghettati; la superficie pu\u00f2 essere punteggiata da ghiandole e le ghiandole possono essere stipitate.\nLe infiorescenze sono di tipo corimboso o tirsoide, a volte ramose oppure con capolini solitari. I capolini sono formati da un involucro composto da diverse brattee (o squame) disposte in modo embricato che fanno da protezione al ricettacolo sul quale sono inseriti due tipi di fiori: i fiori del raggio ligulati e i fiori del disco tubulosi. Le brattee dell'involucro sono piatte e indurite alla base e di consistenza erbacea nella parte apicale. Il ricettacolo pu\u00f2 essere provvisto o privo di pagliette di protezione alla base dei fiori.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). In particolare i fiori ligulati esterni sono disposti su una sola serie (o possono essere assenti), sono femminili e fertili;:i fiori centrali tubulosi sono ermafroditi (sono funzionalmente maschili in \"Amphiachyris\", \"Amphipappus\" e \"Petradoria\").\nI frutti sono degli acheni a superficie liscia e forma affusolata, con molte nervature longitudinali e provvisti di ghiandole e setole con punte a forma di ancora. Il pappo \u00e8 normalmente di posto su una sola serie ed \u00e8 persistente; in \"Gutierrezia\" \u00e8 notevolmente ridotto.\nDistribuzione e habitat.\nL'habitat delle piante di questa sottotrib\u00f9 \u00e8 relativo soprattutto alle zone temperate dell'emisfero boreale. Le specie di questo gruppo sono distribuire in maggioranza nell'America del Nord (un solo genere \u00e8 eurasiatico: \"Solidago\"). Nella tabella sottostante sono indicate in dettaglio le distribuzioni relative ai vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Astereae \u00e8 una delle 21 trib\u00f9 della sottofamiglia. La trib\u00f9 Astereae a sua volta \u00e8 suddivisa in 18 sottotrib\u00f9 (Solidagininae \u00e8 una di queste). \nIl numero cromosomico delle specie di questo gruppo \u00e8: 2n = 18 (con riduzioni a 16, 10 e 8).\nFilogenesi.\nSecondo gli ultimi studi la trib\u00f9 Astereae \u00e8 suddivisa in pi\u00f9 linee filogenetiche (lignaggi o gruppi) e/o cladi: (1) gruppo basale (per lo pi\u00f9 lignaggio africano, ma anche eurasiatico), (2) clade paleo-sudamericano, (3) clade della Nuova Zelanda, (4) lignaggio dell'Australasia, (5) lignaggio del Sudamerica, (6) clade nord-americano. La sottotrib\u00f9 Solidagininae \u00e8 relativa al clade nord-americano.\nLa circoscrizione di questo gruppo da un punto di vista morfologico \u00e8 variata ampiamente nel corso del tempo. Solo ultimamente in base ad analisi di tipo cladistico sul DNA nucleare di varie specie di questa sottotrib\u00f9 \u00e8 stato possibili individuare un gruppo abbastanza omogeneo, corrispondente in gran parte con le Solidagininae come sono attualmente composte, descritto dalle seguenti caratteristiche di base (anche se le eccezioni abbondano):\nIn realt\u00e0 questo gruppo cos\u00ec definito non risulta monofiletico ma al pi\u00f9 si possono individuare due sottocladi ancora non del tutto risolti:\nUn terzo sottoclade individuato da precedenti studi comprende una serie di generi in posizione controversa (non considerati nella presente voce in quanto attualmente sono trasferiti ad altri gruppi) come \"Ericameria\" (incertae sedis), \"Pentachaeta\" , \"Tracyina\" e \"Rigiopappus\" (questi ultimi tre ora sono raccolti in una sottotrib\u00f9 a parte: Pentachaetinae).\nAnche la circoscrizione dei vari generi di questa sottotrib\u00f9 \u00e8 ancora oggetto di controversie tra i vari botanici. Ad esempio le due specie di \"Amphiachyris\" spesso vengono trattate come appartenenti al genere \"Gutierrezia\". In realt\u00e0 sembrano pi\u00f9 strettamente legate al genere monotipo \"Thurovia\"; in effetti \"Amphiachyris\" si distingue da \"Gutierrezia\" per la presenza di peli ghiandolari solamente sulle facce abassiali delle foglie, per i fiori del disco funzionalmente maschili e anche per scaglie del pappo connate alla base; mentre \"Thurovia\" si distingue per la sua infiorescenza spiciforme o spighiforme, ossia una infiorescenza racemosa con piccoli fiori sessili in posizione ascellare e acheni ricoperti densamente da setole sericee con pappi composti da scaglie. Da alcuni studi \"Thurovia\" risulta essere il \u201cgruppo fratello\u201d di \"Amphiachyris\". \nProve, sempre di tipo molecolare, ipotizzano un rapporto tra i generi \"Bigelowia\" e \"Euthamia\", mentre evidenze morfologiche accomunano i generi \"Chrysoma\", \"Gundlachia\" ai gi\u00e0 citati generi \"Bigelowia\" e \"Euthamia\".\nAltri recenti studi sul genere \"Chrysothamnus\" (nel quale in precedenza erano confluite alcune specie come \"Hesperodoria scopulorum\" - ora \"Chrysothamnus scopulorum\" - e \"Vanclevea stylosa\" - ora \"Chrysothamnus stylosa\") hanno evidenziato la sua non monofilia e quindi l'esigenza di riorganizzare la tassonomia di alcune parti della sottotrib\u00f9. \nIl principale e pi\u00f9 grande genere della sottotrib\u00f9, \"Solidago\", pi\u00f9 volte \u00e8 stato soggetto a ristrutturazioni di tipo tassonomico. Da questo genere in tempi recenti \u00e8 stata separata l'unica specie (\"Chrysoma pauciflosculosa\" ) del genere monotipo \"Chrysoma\" che originariamente era descritta all'interno del genere \"Solidago\" come \"Solidago pauciflosculosa\" , oppure la specie \"Oreochrysum parryi\" (descritta in passato come \"Solidago parryi\"), oppure le specie del genere \"Euthamia\" anche queste inizialmente posizionate in \"Solidago\". Le specie di quest'ultimo genere sono caratterizzate da una enorme variet\u00e0 fenotipica; e i vari aspetti di transizione tra una specie e l'altra sono probabilmente correlati pi\u00f9 a fattori ambientali che non a fenomeni di introgressione.\nIn base a recenti studi il genere \"Xylothamia\" non fa pi\u00f9 parte della sottotrib\u00f9. Inoltre in base ad analisi filogenetiche si \u00e8 dimostrato polifiletico. Parte delle specie sono state assorbite dal genere \"Gundlachia\". Mentre altre specie di \"Xylothamia\" sono ora descritte in generi come \"Neonesomia\". Un altro genere, \"Tonestus\" (ora incertae sedis), recentemente \u00e8 stato tolto dal gruppo.\nIl cladogramma a lato tratto da uno studio citato e semplificato (sono indicati solamente alcuni generi della sottotrib\u00f9) visualizza la posizione filogenetica dei vari generi divisi nei due cladi.\nComposizione della sottotrib\u00f9.\nLa sottotrib\u00f9 comprende 25 generi e circa 180 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche."}
{"id": "3883562", "revid": "110157", "url": "https://it.wikipedia.org/wiki?curid=3883562", "title": "Katav-Ivanovskij rajon", "text": "Il Katav-Ivanovskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1926, il suo capoluogo \u00e8 Katav-Ivanovsk."}
{"id": "3883564", "revid": "287204", "url": "https://it.wikipedia.org/wiki?curid=3883564", "title": "Guerra di Bozeman", "text": ""}
{"id": "3883565", "revid": "287204", "url": "https://it.wikipedia.org/wiki?curid=3883565", "title": "Guerra popolare di lunga durata", "text": ""}
{"id": "3883567", "revid": "110157", "url": "https://it.wikipedia.org/wiki?curid=3883567", "title": "Kizel'skij rajon", "text": "Il Kizel'skij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1926, il suo capoluogo \u00e8 Kizel'skoye."}
{"id": "3883571", "revid": "287204", "url": "https://it.wikipedia.org/wiki?curid=3883571", "title": "Guerra Civile portoghese", "text": ""}
{"id": "3883572", "revid": "287204", "url": "https://it.wikipedia.org/wiki?curid=3883572", "title": "Guerra Miguelina", "text": ""}
{"id": "3883573", "revid": "110157", "url": "https://it.wikipedia.org/wiki?curid=3883573", "title": "Korkinskij rajon", "text": "Il Korkinskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 2005, il suo capoluogo \u00e8 Korkino."}
{"id": "3883574", "revid": "287204", "url": "https://it.wikipedia.org/wiki?curid=3883574", "title": "Guerre tripolitane", "text": ""}
{"id": "3883575", "revid": "287204", "url": "https://it.wikipedia.org/wiki?curid=3883575", "title": "Guerre celtiberiche", "text": ""}
{"id": "3883576", "revid": "287204", "url": "https://it.wikipedia.org/wiki?curid=3883576", "title": "Gogarene", "text": ""}
{"id": "3883577", "revid": "287204", "url": "https://it.wikipedia.org/wiki?curid=3883577", "title": "Gougarq", "text": ""}
{"id": "3883578", "revid": "287204", "url": "https://it.wikipedia.org/wiki?curid=3883578", "title": "Kugelhupf", "text": ""}
{"id": "3883579", "revid": "1154737", "url": "https://it.wikipedia.org/wiki?curid=3883579", "title": "Baia di Dundalk", "text": "La baia di Dundalk (in inglese \"Dundalk Bay\", in gaelico irlandese \"Cuan Dh\u00fan Dealgan\") \u00e8 un'ampia (33\u00a0km\u00b2) baia, situata sulla costa est dell'Irlanda. Consiste, fondamentalmente, in un estuario esposto. La parte interna della baia \u00e8 poco profonda, sabbiosa e presenta un piano mesolitorale, sebbene, avvicinandosi alla costa, sprofondi rapidamente in un'area pi\u00f9 profonda, situata a 2\u00a0km dall'acqua di confine e di transizione.\nPrincipalmente \u00e8 alimentata da acqua marina, sebbene molti fiumi sfocino in essa da ovest. Nell'angolo nord-occidentale della baia il fiume Castletown entra in essa tagliando la zona di transizione, mentre da sud-est il principale affluente \u00e8 il Fane. Sebbene la baia consista principalmente in una piana di marea, sulla sponda occidentale c'\u00e8 una non trascurabile sezione di palude d'acqua salata. Il bacino della baia \u00e8 per met\u00e0 coperto da centri abitati, per met\u00e0 destinato all'agricoltura."}
{"id": "3883583", "revid": "110157", "url": "https://it.wikipedia.org/wiki?curid=3883583", "title": "Kuna\u0161akskij rajon", "text": "Il Kuna\u0161akskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1930, il suo capoluogo \u00e8 Kuna\u0161ak."}
{"id": "3883585", "revid": "584834", "url": "https://it.wikipedia.org/wiki?curid=3883585", "title": "George L. Engel", "text": ""}
{"id": "3883587", "revid": "122673014", "url": "https://it.wikipedia.org/wiki?curid=3883587", "title": "Kevin Betsy", "text": ""}
{"id": "3883591", "revid": "80339", "url": "https://it.wikipedia.org/wiki?curid=3883591", "title": "Sepedi", "text": ""}
{"id": "3883592", "revid": "287204", "url": "https://it.wikipedia.org/wiki?curid=3883592", "title": "Guglielmo Pazzo", "text": ""}
{"id": "3883594", "revid": "729019", "url": "https://it.wikipedia.org/wiki?curid=3883594", "title": "Type 3 Ho-Ni III", "text": "Il Type 3 Ho-Ni III \u00e8 stato semovente d'artiglieria progettato e costruito dall'Impero giapponese verso la fine della seconda guerra mondiale. Nacque come evoluzione dei precedenti Type 1 Ho-Ni I e II che portavano il cannone in una casamatta scoperta: il Type 3 ebbe una postazione del tutto chiusa a protezione di un cannone da 75\u00a0mm.\nProdotto in appena trenta o quaranta esemplari, venne distribuito soltanto alle unit\u00e0 corazzate di stanza in Giappone. Gli Alleati tuttavia non sbarcarono mai sul suolo metropolitano nipponico sebbene i piani fossero pronti, e quindi il Type 3 non ebbe mai modo di essere adoperato in battaglia.\nStoria.\nSviluppo.\nNel corso del 1943 lo Stato Maggiore dell'esercito imperiale giapponese aveva compreso pienamente le limitazioni dei semoventi d'artiglieria Type 1 Ho-Ni I e Type 1 Ho-Ni II derivate dalla casamatta semiaperta che ne conteneva l'armamento, mettendo a repentaglio la vita della maggior parte dell'equipaggio e impedendo un utilizzo in scontri ravvicinati con altri mezzi corazzati (ingaggiabili grazie alla potenza delle artiglierie che montavano). Verso la fine dell'anno venne dunque richiesto un veicolo con una sovrastruttura completamente chiusa, sia per meglio proteggere serventi e cannone, che pass\u00f2 dal Type 90 da 75\u00a0mm al suo derivato Type 3 pari calibro, sia per utilizzarlo alla bisogna come cacciacarri. Un prototipo venne ricavato sullo scafo del carro medio Type 97 Chi-Ha opportunamente modificato e accettato dai vertici dell'esercito con la denominazione \"Type 3 Ho-Ni III\".\nProduzione.\nUn ordine di cinquantasette esemplari venne inoltrato alla Hitachi all'inizio del 1944, ma a causa delle carenze di materiali da costruzione, della scarsa organizzazione razionale dell'industria nipponica, delle priorit\u00e0 assegnate alla produzione in massa di velivoli e alla riparazione delle unit\u00e0 navali, la fabbricazione del semovente Type 3 fu lenta e poco consistente: soltanto trentuno oppure quarantuno esemplari furono completati. Una fonte afferma senza oscillazioni che furono prodotti trentuno esemplari e una terza riporta che vennero costruite quarantuno unit\u00e0. La linea d'assemblaggio venne chiusa nel 1945 senza terminare l'ordine.\nImpiego operativo.\nIl Type 3 Ho-Ni III furono assegnati ai reggimenti carri come cacciacarri ma sub\u00ec lo stesso destino di numerosi altri veicoli blindati giapponesi del periodo: rimase infatti nella riserva delle numerose forze poste a difesa del territorio metropolitano nipponico, pronte a respingere la non molto lontana invasione da parte delle forze statunitensi. La guerra nel Pacifico ebbe per\u00f2 fine nell'agosto 1945 e i Type 3 vennero dismessi senza essere mai stati utilizzati operativamente in battaglia.\nCaratteristiche.\nIl Type 3 Ho-Ni III era derivato dallo scafo del Type 97 Chi-Ha, carro armato medio cui era stata rimossa la torretta, modificata la sovrastruttura anteriore e fissata una casamatta squadrata del tutto chiusa: solo una fonte riporta la possibilit\u00e0 di ruotare tale struttura. Essa era la sede della dotazione offensiva, un cannone Type 3 da 75\u00a0mm lungo 38,4 calibri (L/38,4) ricavato dal cannone da campagna Type 90 che a sua volta era derivato dal pezzo francese Schneider mle 1919: con una velocit\u00e0 alla bocca di 680\u00a0m/s questo cannone perforava una corazza spessa 90\u00a0mm da 100 metri di distanza oppure una lastra spessa 65\u00a0mm se lo sparo avveniva da 1.000 metri. L'alzo copriva dai -5\u00b0 ai +20\u00b0 e il brandeggio orizzontale era limitato a 20\u00b0; entrambi erano ottenuti manualmente. La riprogettazione del telaio anteriore aveva per\u00f2 soppresso la mitragliatrice in casamatta poich\u00e9 era previsto che il Type 3 combattesse dietro la prima linea, tuttavia questa soluzione rendeva il blindato indifeso agli attacchi della fanteria. Sebbene si fosse intervenuti sul disegno base, il tipo di corazzatura e gli spessori originali dello scafo non erano stati cambiati: ottenuta per larga parte mediante rivettatura, misurava 20\u00a0mm sul muso (inclinazione di 60\u00b0 rispetto all'orizzontale), 16\u00a0mm sulla piastra di connessione tra scafo e sovrastruttura (a 60\u00b0 e 8\u00b0), 9\u00a0mm sulle fiancate verticali e 20\u00a0mm sul retro stondato, mentre cielo e fondo (la cui distanza dal terreno - luce libera - era di 36\u00a0cm) arrivavano a 8\u00a0mm. La sovrastruttura presentava paistre spesse 16\u00a0mm e 25\u00a0mm sul frontale (inclinate a 8\u00b0 e 79\u00b0), da 26\u00a0mm a 65\u00b0 sui lati e da 13\u00a0mm per la sezione superiore.\nNel vano posteriore dello scafo era installato un Motore Diesel, che non era stato rimpiazzato: si trattava di un Mitsubishi Type 97 a 12 cilindri a V, erogante 170\u00a0hp a 2.000 giri al minuto. L'apparato era servito da un serbatoio contenente 235 litri di gasolio ed era collegato dall'albero motore alla trasmissione nello scafo anteriore, il cui cambio contava quattro marce avanti e una retromarcia. Il treno di rotolamento era composto dalla ruota motrice anteriore a doppia corona dentata, da una ruota di rinvio imperniata in fondo, da tre rulli superiori dei quali quello centrale singolo e da sei doppie ruote d'appoggio. Due carrelli univano le due coppie centrali e ognuno era provvisto di un braccio oscillante longitudinale, i quali erano vincolati alle estremit\u00e0 di una grossa molla elicoidale montata sul fianco dello scafo e parallela al terreno. Le due ruote pi\u00f9 esterne erano state equipaggiate ciascuna con un singolo braccio dotato di molla elicoidale, che poggiava al capo libero sul braccio oscillante centrale relativo. Su tale sistema scorrevano cingoli larghi 305\u00a0mm, formati da 97 maglie con una guida a dente centrale atta a impedirne la fuoriuscita dalla gola delle ruote. Il semovente era operato da un equipaggio di 5 uomini.\nIl Type 3 Ho-Ni III pesava in totale 17 tonnellate e sviluppava una pressione al suolo pari a 0,59\u00a0kg/cm2, era lungo 5,88 metri considerando anche i 38\u00a0cm di volata che sporgevano oltre il bordo anteriore dello scafo, il quale misurava 5,50 metri; l'altezza complessiva sfiorava i 2,40 metri. La velocit\u00e0 massima su strada era pari a 38\u00a0km/h, il consumo medio di carburante si attestava su 112 litri ogni 100 chilometri di percorrenza, il che garantiva un'autonomia massima di 210 chilometri. La mobilit\u00e0 del veicolo era buona, poich\u00e9 padroneggiava pendenze fino a 34\u00b0 e sormontava ostacoli alti fino a 0,90 metri; la capacit\u00e0 di guado arrivava a 1 metro e trincee larghe fino a 2,50 metri non rappresentavano un problema."}
{"id": "3883595", "revid": "287204", "url": "https://it.wikipedia.org/wiki?curid=3883595", "title": "Guitarlele", "text": ""}
{"id": "3883597", "revid": "287204", "url": "https://it.wikipedia.org/wiki?curid=3883597", "title": "Guitar virtuoso", "text": ""}
{"id": "3883598", "revid": "287204", "url": "https://it.wikipedia.org/wiki?curid=3883598", "title": "Monte Gula", "text": ""}
{"id": "3883599", "revid": "287204", "url": "https://it.wikipedia.org/wiki?curid=3883599", "title": "Guly\u00e1s-leves", "text": ""}
{"id": "3883600", "revid": "287204", "url": "https://it.wikipedia.org/wiki?curid=3883600", "title": "Guljaj-gorodok", "text": ""}
{"id": "3883602", "revid": "287204", "url": "https://it.wikipedia.org/wiki?curid=3883602", "title": "Gulo", "text": ""}
{"id": "3883603", "revid": "287204", "url": "https://it.wikipedia.org/wiki?curid=3883603", "title": "Gomme syrup", "text": ""}
{"id": "3883604", "revid": "287204", "url": "https://it.wikipedia.org/wiki?curid=3883604", "title": "Pishan", "text": ""}
{"id": "3883606", "revid": "287204", "url": "https://it.wikipedia.org/wiki?curid=3883606", "title": "Guna Terara", "text": ""}
{"id": "3883608", "revid": "287204", "url": "https://it.wikipedia.org/wiki?curid=3883608", "title": "Gorkha", "text": ""}
{"id": "3883609", "revid": "287204", "url": "https://it.wikipedia.org/wiki?curid=3883609", "title": "Ghurka", "text": ""}
{"id": "3883610", "revid": "287204", "url": "https://it.wikipedia.org/wiki?curid=3883610", "title": "Guttapercha", "text": ""}
{"id": "3883617", "revid": "124245978", "url": "https://it.wikipedia.org/wiki?curid=3883617", "title": "Casteldimezzo", "text": "Casteldimezzo \u00e8 una frazione del comune di Pesaro, del quale \u00e8 entrata a far parte nel 1929, dopo essere stata, dal 1869, frazione del comune di Fiorenzuola di Focara, che in quell'anno venne assorbito da Pesaro.\nGeografia fisica.\nIl borgo \u00e8 situato su una collina affacciata sul mare, a circa 200 m s.l.m., dalla quale nei giorni con cielo limpido si pu\u00f2 scorgere il panorama da Fano a Ravenna. Il territorio \u00e8 incluso nel Parco naturale regionale del Monte San Bartolo.\nStoria.\nGi\u00e0 chiamata \"Castrum Medi\" (\"Citt\u00e0 nel mezzo\") a causa della posizione intermedia tra il borgo di Fiorenzuola di Focara e di Gradara, la sua storia a noi nota parte dal Medioevo. Contesa tra le diocesi di Ravenna e Pesaro, pass\u00f2 nelle mani dapprima dei Malatesta, poi degli Sforza ed infine dei Della Rovere. Nella chiesa del paese si trova un'epigrafe che narra come, nel 1517, un esercito composto da circa 7000 fiorentini in fuga dalle truppe del ducato di Urbino, venute a riprendere il controllo del territorio, assedi\u00f2 la citt\u00e0. Gli abitanti si rivolsero allora, allo stremo delle forze per l'assedio, al Crocifisso ligneo \"portato dal mare\" presente nella chiesa, che oper\u00f2 il miracolo: una fonte di acqua fresca inizi\u00f2 a sgorgare all'interno delle mura, dando modo agli assediati di resistere fino alla smobilitazione delle truppe assedianti, raggiunte dall'esercito urbinate. Nel 1648 l'erosione marina della collina provoc\u00f2 un crollo del 50% circa dell'area di Casteldimezzo, riducendo il paese in rovina. Nel corso del tempo, il paese si rimpicciol\u00ec sempre di pi\u00f9, arrivando oggi ad avere solo una parte delle mura autentiche, risistemate fortunosamente, delle quali oggi si pu\u00f2 ammirare ancora una delle torri che ornavano le fortificazioni.\nMonumenti e luoghi d'interesse.\nIl Santuario del Santissimo Crocifisso.\nRilevante \u00e8 il Santuario del Santissimo Crocifisso, gi\u00e0 chiesa di San Cristoforo e Apollinare di Ravenna. Si racconta che nei primissimi anni del Cinquecento una nave mercantile naufrag\u00f2 tra Fiorenzuola di Focara e Casteldimezzo, abbandonando ai flutti dell'Adriatico una cassa contenente un crocifisso, opera di Jacobello del Fiore, che si aren\u00f2 sulla spiaggia tra i due paesi, accendendo una disputa su chi dovesse tenere la magnifica opera. Decidendo di affidare la decisione alla Provvidenza, il Crocifisso venne caricato su una carro trainato da due buoi, che senza indugio si diressero a Casteldimezzo, fermandosi di fronte alla chiesa, togliendo ogni dubbio su quale destinazione la mente divina avesse programmato. La devozione al Crocifisso \u00e8 ancora oggi sentita, e si tiene annualmente, nel luned\u00ec di Pasqua, la tradizionale \"Festa del Crocifisso\". In una delle cappelle laterali si possono vedere decine di ex-voto che testimoniano la devozione e i miracoli compiuti dal Crocifisso.\nOltre alla cappella laterale con il Crocifisso e l'altare preconciliare, dietro l'attuale altare maggiore \u00e8 collocata una Pala d'altare attribuita a Francesco Zaganelli di Cotignola, restaurata nel 2010. Questa opera venne commissionata nel 1510 da Giovanni Sforza, anch'esso di Cotignola. Quando nel XVI secolo le Catacombe romane furono svuotate dei resti dei martiri, alcuni di questi vennero inviati al convento delle Monache Benedettine di Pesaro. Il governo dell'Italia unita nel 1871 ne ordin\u00f2, per\u00f2, la chiusura, e i resti, riconosciuti come appartenenti a Santa Vittoria, martire del III secolo, vennero trasportati a Casteldimezzo, dove tuttora si trova il sarcofago contenente le reliquie, ricoperte da una pregevole raffigurazione della santa. Il reliquiario viene portato a spalla lungo tutto il tragitto della processione che si svolge nella tradizionale festa del luned\u00ec di Pasqua. Nel santuario si trova, dal 1982, una statua lignea del Maestro Loreno Sguanci, raffigurante S. Massimiliano Maria Kolbe\nLa chiesa dispone anche di una torre campanaria, ricostruita nel 1957 perch\u00e9 caduta a causa di un fulmine, nella quale si trovano quattro campane risalenti alla fine del XIX secolo.\nEconomia.\nTurismo.\nIl paese di Casteldimezzo \u00e8 meta turistica per suo valore storico-urbanistico (la pavimentazione del centro storico \u00e8 ancora quella originale del Cinquecento, con sampietrini squadrati a mano) e per la vicinanza ai centri balneari Gabicce Mare, Cattolica e Baia Vallugola, e alla citt\u00e0 di Pesaro. "}
{"id": "3883618", "revid": "287204", "url": "https://it.wikipedia.org/wiki?curid=3883618", "title": "Gu zheng", "text": ""}
{"id": "3883619", "revid": "287204", "url": "https://it.wikipedia.org/wiki?curid=3883619", "title": "Gu-zheng", "text": ""}
{"id": "3883620", "revid": "106908", "url": "https://it.wikipedia.org/wiki?curid=3883620", "title": "Zheng", "text": ""}
{"id": "3883621", "revid": "287204", "url": "https://it.wikipedia.org/wiki?curid=3883621", "title": "Gwenhwyvach", "text": ""}
{"id": "3883622", "revid": "287204", "url": "https://it.wikipedia.org/wiki?curid=3883622", "title": "Gy\u0151r-Sopron-Ebenfurthi Vas\u00fat", "text": ""}
{"id": "3883623", "revid": "287204", "url": "https://it.wikipedia.org/wiki?curid=3883623", "title": "Gyaku tsuki", "text": ""}
{"id": "3883624", "revid": "287204", "url": "https://it.wikipedia.org/wiki?curid=3883624", "title": "Gakti", "text": ""}
{"id": "3883626", "revid": "440475", "url": "https://it.wikipedia.org/wiki?curid=3883626", "title": "Ooo-build", "text": ""}
{"id": "3883627", "revid": "287204", "url": "https://it.wikipedia.org/wiki?curid=3883627", "title": "Geuk Su", "text": ""}
{"id": "3883628", "revid": "287204", "url": "https://it.wikipedia.org/wiki?curid=3883628", "title": "Goksu Nehri", "text": ""}
{"id": "3883629", "revid": "287204", "url": "https://it.wikipedia.org/wiki?curid=3883629", "title": "H\u03b1", "text": ""}
{"id": "3883630", "revid": "287204", "url": "https://it.wikipedia.org/wiki?curid=3883630", "title": "Power back", "text": ""}
{"id": "3883631", "revid": "767487", "url": "https://it.wikipedia.org/wiki?curid=3883631", "title": "Life, Above All", "text": "Life, Above All \u00e8 un film del 2010 diretto da Oliver Schmitz.\nTrama.\nIn un villaggio del Sudafrica il virus dell'AIDS porta conseguenze drammatiche sul piano sociale: allontana le madri dai figli, i padri dalla famiglia, gli amici dagli amici. Gli adulti nascondono il problema per paura e per ignoranza; quando la malattia diventa pi\u00f9 evidente si rifugiano nella religione, nella magia o in credenze popolari o, infine, scelgono di allontanarsi dal villaggio.\nUna bambina di 12 anni invece affronta il problema in modo radicalmente opposto. Chanda si sobbarca sulle spalle tutte le responsabilit\u00e0 della famiglia e quando anche sua madre si ammala la tiene in casa, sfidando la violenza dei vicini che vorrebbero emarginarla per paura del contagio.\nIl film \u00e8 tratto dal romanzo best seller \"Chanda's Secrets\" di Alan Stratton, tradotto anche in Italia con il titolo \"Il segreto di Chanda\" (2011, Sinnos editore); ha partecipato a numerosi festival e concorsi in tutto il mondo tra i quali anche il Festival di Cannes nel 2011."}
{"id": "3883633", "revid": "767487", "url": "https://it.wikipedia.org/wiki?curid=3883633", "title": "Sawel", "text": "La Sawel Mountain o Slieve Sawel (in gaelico irlandese \"Samhail Phite Mheabh\", che significa \"somiglianza con la vulva di Medb\") \u00e8 una montagna situata al confine tra le contee di Londonderry (situata a nord) e Tyrone (situata a sud), Irlanda del Nord. Risulta essere il monte pi\u00f9 elevato degli Sperrins, e il settimo complessivamente dell'Irlanda del Nord. La cima si trova a 678 metri di quota ed \u00e8 composta di limestone cristallino.\nAttorno alla cima c'\u00e8 una landa con una vegetazione costituita anche da mirtilli, sebbene molte siano state danneggiate dalle passeggiate e dai pascoli. Sul Sawel si trova la sorgente del fiume Faughan, lungo 47\u00a0km e affluente del Foyle."}
{"id": "3883637", "revid": "436907", "url": "https://it.wikipedia.org/wiki?curid=3883637", "title": "Electric Sea", "text": "Electric Sea \u00e8 il trentacinquesimo album in studio del chitarrista statunitense Buckethead, pubblicato il 21 febbraio 2012 dalla Metastation.\nDescrizione.\nAnnunciato il 20 dicembre 2011 dalla City Hall Records, l'album \u00e8 stato concepito come il seguito di \"Electric Tears\" (pubblicato dieci anni prima) e si compone di otto inediti e tre cover: \"La Gavotte\", \"Bachethead\" (composte originariamente da Johann Sebastian Bach) e \"La Wally\", composta da Alfredo Catalani. Il brano conclusivo \"The Homing Beacon\" \u00e8 un tributo del chitarrista a Michael Jackson."}
{"id": "3883640", "revid": "1005847", "url": "https://it.wikipedia.org/wiki?curid=3883640", "title": "Stefano Siglienti", "text": "Biografia.\nUfficiale nella Prima guerra mondiale, fu funzionario del Credito fondiario sardo, antifascista e tra i fondatori del Partito Sardo d'Azione. Arrestato dai nazifascisti, scamp\u00f2 alla fucilazione. Dopo la presa alleata della citt\u00e0 di Roma, fu Ministro delle finanze nel secondo governo Bonomi e membro della Consulta Nazionale. Fu in seguito prima commissario poi presidente dell'Istituto Mobiliare Italiano e presidente dell'Associazione bancaria italiana. Membro del Partito d'Azione, insieme agli azionisti conflu\u00ec poi nel Partito Socialista Italiano.\nIl figlio Sergio, banchiere, \u00e8 stato, tra gli altri incarichi, amministratore delegato e presidente della Banca Commerciale Italiana."}
{"id": "3883642", "revid": "38120", "url": "https://it.wikipedia.org/wiki?curid=3883642", "title": "Life, above all", "text": ""}
{"id": "3883644", "revid": "363629", "url": "https://it.wikipedia.org/wiki?curid=3883644", "title": "Collegio San Bonaventura", "text": ""}
{"id": "3883646", "revid": "601933", "url": "https://it.wikipedia.org/wiki?curid=3883646", "title": "L\u00e9on Hennique", "text": "Biografia.\nNato in Guadalupa, figlio del generale di brigata Agathon Hennique (1810-1870) e fratello di due capitani di fregata, si interess\u00f2 piuttosto di letteratura e di pittura (che ha studiato, per poi abbandonare dopo il 1870).\nAmico di \u00c9mile Zola, se ne distacca al momento dell'affaire Dreyfus, quando prende posizione contraria al \"Je accuse\" del primo.\nEsecutore testamentario di Alphonse Daudet e di Edmond de Goncourt, aiuter\u00e0 a fondare l'Acad\u00e9mie Goncourt, di cui sar\u00e0 presidente dal 1907 al 1912.\nPartecip\u00f2 con la novella \"L'Affaire du grand 7\" alla raccolta \"Les Soir\u00e9es de M\u00e9dan\" (1880), volume collettaneo che contiene anche racconti di \u00c9mile Zola, Guy de Maupassant, Joris-Karl Huysmans, Henry C\u00e9ard e Paul Alexis."}
{"id": "3883650", "revid": "287204", "url": "https://it.wikipedia.org/wiki?curid=3883650", "title": "MPEG-2 Parte 2", "text": ""}
{"id": "3883651", "revid": "287204", "url": "https://it.wikipedia.org/wiki?curid=3883651", "title": "ISO/IEC 13818-2", "text": ""}
{"id": "3883652", "revid": "287204", "url": "https://it.wikipedia.org/wiki?curid=3883652", "title": "MPEG-2 Video", "text": ""}
{"id": "3883654", "revid": "287204", "url": "https://it.wikipedia.org/wiki?curid=3883654", "title": "Haute Autorit\u00e9 pour la diffusion des oeuvres et la protection des droits sur l'Internet", "text": ""}
{"id": "3883655", "revid": "729019", "url": "https://it.wikipedia.org/wiki?curid=3883655", "title": "Stazione di Castelnovo", "text": "La stazione di Castelnovo era una fermata ferroviaria, priva di traffico dal 2003, che si trova sulla linea ferroviaria Sacile-Pinzano. Era posta nei pressi della localit\u00e0 Mostacins di Castelnovo del Friuli, ma dal punto di vista amministrativo \u00e8 situata all'interno del comune di Pinzano al Tagliamento.\nIn seguito alla sua soppressione, ci fu l'ipotesi di istituire una nuova fermata presso il passaggio a livello posto tra le localit\u00e0 Borgo Ampiano di Pinzano al Tagliamento e Madonna del Zucco di Castelnovo del Friuli, ma non fu mai attuata.\nStrutture e impianti.\nLa fermata \u00e8 costituita da due semplici tettoie simili a quelle delle fermate degli autobus. Prima che il terremoto del Friuli lo distruggesse, era presente un casello.\nDopo la soppressione la fermata divent\u00f2 un'enclave' all'interno di una propriet\u00e0 privata, dalla quale \u00e8 interamente circondata. A un paio di metri dai binari vi sono infatti orti e frutteti, e non sembra essere evidente una strada diretta per raggiungere l'ex fermata."}
{"id": "3883657", "revid": "287204", "url": "https://it.wikipedia.org/wiki?curid=3883657", "title": "Analisi di pericolo e operabilit\u00e0", "text": ""}
{"id": "3883660", "revid": "287204", "url": "https://it.wikipedia.org/wiki?curid=3883660", "title": "High Definition Digital Versatile Disc", "text": ""}
{"id": "3883661", "revid": "767487", "url": "https://it.wikipedia.org/wiki?curid=3883661", "title": "Mustapha Bangura", "text": "Caratteristiche tecniche.\nTrequartista, pu\u00f2 giocare anche come esterno o ala destra, o anche come attaccante.\nCarriera.\nClub.\nHa giocato nella massima serie della Sierra Leone ed in quella di Cipro.\nNazionale.\nGioca nella Nazionale della Sierra Leone dal 2006."}
{"id": "3883662", "revid": "438678", "url": "https://it.wikipedia.org/wiki?curid=3883662", "title": "Londra mi fa morire", "text": "Londra mi fa morire (\"London Kills Me\") \u00e8 un film del 1991 diretto da Hanif Kureishi.\nLo scrittore britannico di origine pakistana Kureishi \u00e8 al suo debutto alla regia.\nTrama.\nIl giovane tossicodipendente Clint tenta di dare una scossa alla sua vita: rinuncia all'attivit\u00e0 di spacciatore al soldo di Libidine per assumere il posto di cameriere nel locale di mister Hemingway.\nCondizione necessaria per ottenere il posto \u00e8 l'acquisto, da parte di Clint, di un paio di scarpe decenti."}
{"id": "3883663", "revid": "287204", "url": "https://it.wikipedia.org/wiki?curid=3883663", "title": "HMS Arethuse", "text": ""}
{"id": "3883667", "revid": "467420", "url": "https://it.wikipedia.org/wiki?curid=3883667", "title": "Alberto Capilupi de' Grado", "text": "Biografia.\nIl marchese Alberto Capilupi era discendente della nobile famiglia dei Capilupi.\nSi occup\u00f2 dei problemi idraulici della regione e delle opere di bonifica dell'agro mantovano-reggiano di Moglia. \nNel 1889 pubblic\u00f2 \"Carta idrografica della provincia di Mantova, redatta dal marchese ingegnere Alberto Capilupi e disegnata da Marini Luigi\". \nIscritto al partito dei moderati fu consigliere comunale a Mantova e deputato al Parlamento italiano nella XVII e XIX Legislatura."}
{"id": "3883668", "revid": "339392", "url": "https://it.wikipedia.org/wiki?curid=3883668", "title": "HVA Editor", "text": ""}
{"id": "3883670", "revid": "28592", "url": "https://it.wikipedia.org/wiki?curid=3883670", "title": "Kozeev", "text": ""}
{"id": "3883677", "revid": "76963", "url": "https://it.wikipedia.org/wiki?curid=3883677", "title": "Alan Doyle", "text": "Fa il suo debutto cinematografico a 12 anni nel 1981 ma smette presto di recitare, fondando nel 1993 la band Great Big Sea di cui \u00e8 stato per vent'anni il cantante principale. \nDoyle ha collaborato con Russell Crowe e la sua band The Ordinary Fear of God quale co-autore di diverse canzoni e produttore dell'album di Crowe My Hand, My Heart. L'amicizia con l'attore neozelandese lo ha portato a interpretare al suo fianco il menestrello Allan A'Dayle nel film Robin Hood di Ridley Scott. \nNel 2012 ha pubblicato il suo primo album da solista, Boy on Bridge, ancora collaborando con Russell Crowe che ne \u00e8 co-autore di alcuni brani."}
{"id": "3883682", "revid": "767487", "url": "https://it.wikipedia.org/wiki?curid=3883682", "title": "Il mio amico Beniamino", "text": "Il mio amico Beniamino (\"Ben and Me\"), conosciuto anche con il titolo Il mio amico Ben \u00e8 un cortometraggio animato del 1953. Il film ricevette una candidatura agli Oscar per il miglior soggetto.\nTrama.\nUna guida turistica davanti alla statua di Benjamin Franklin istruisce dei ragazzini sulla storia del noto personaggio, e nel frattempo, dei topi, nascosti sul tricorno della statua, da una guida della loro stessa specie ascoltano la vicenda di un topolino, Amos, la cui vita ha incrociato quella di Franklin. A Filadelfia nel 1745 Amos lascia casa in cerca di lavoro ed entra nella bottega di Franklin, allora un tipografo squattrinato e messo alle strette dai creditori: l'uomo riceve subito delle idee da Amos, cominciando dalla costruzione di una stufa e di lenti bifocali, ed il topo si offre di cercare informazioni per stampare e vendere un giornale, in quanto Amos, vista la sua taglia pu\u00f2 nascondersi ovunque e vedere e origliare tutto, da complotti fra politici a incendi.\nLa fama di Benjamin cresce sempre di pi\u00f9 grazie anche ai suggerimenti di Amos. Ben per\u00f2 brama molto pi\u00f9 di essere un semplice tipografo e cos\u00ec comincia assieme ad Amos a scoprire la potenza del fulmine con l'aiuto di un aquilone. Nell'esperimento Amos rimane folgorato e, infuriato, lascia Franklin per tornare a casa sua.Passa qualche anno e Ben ormai diventa un uomo veramente importante, che per\u00f2 non ottiene dalla Corona britannica la riduzione delle tasse cui sono sottoposte le colonie americane. Ritorna a cercare Amos, che dopo un iniziale rifiuto, detta le condizioni di un contratto di lavoro con Ben: l'incipit di questo finisce con l'ispirare il politico Thomas Jefferson nello scrivere la Dichiarazione di Indipendenza degli Stati Uniti d'America\nDistribuzione.\nIl film fu distribuito nelle sale statunitensi il 10 novembre 1953.\nEdizioni home video.\nVHS.\nIn Italia il cortometraggio \u00e8 stato pubblicato in VHS nel settembre 1994 all'interno della collana \"Walt Disney: Miniclassici\".\nDVD.\nIl cortometraggio \u00e8 stato incluso nel DVD \"Le Fiabe Disney Vol. 3 - Paperino nel mondo di Matemagica + Il mio amico Ben\"."}
{"id": "3883686", "revid": "287204", "url": "https://it.wikipedia.org/wiki?curid=3883686", "title": "Aini", "text": ""}
{"id": "3883687", "revid": "287204", "url": "https://it.wikipedia.org/wiki?curid=3883687", "title": "Hadzabe'e", "text": ""}
{"id": "3883688", "revid": "287204", "url": "https://it.wikipedia.org/wiki?curid=3883688", "title": "Bacillo di Ducrey", "text": ""}
{"id": "3883689", "revid": "287204", "url": "https://it.wikipedia.org/wiki?curid=3883689", "title": "Peter Kennaugh", "text": " Nel 2012, come parte del quartetto britannico, si \u00e8 laureato campione olimpico e mondiale dell'inseguimento a squadre. Su strada \u00e8 stato professionista dal 2010 al 2019.\nCarriera.\nKennaugh \u00e8 nato nella stessa citt\u00e0 di Mark Cavendish, Douglas, sull'Isola di Man. Inizia a correre all'et\u00e0 di sei anni e si dedica alla pista nelle categorie giovanili laureandosi, tra l'altro, nel 2006, campione del mondo Juniores dello scratch. Nel 2008, tra i Dilettanti, vince il Gran Premio Capodarco e il Trofeo Internazionale Bastianelli in Italia; l'anno dopo si piazza terzo nella classifica finale del Girobio, aggiudicandosi anche la terza tappa.\nDopo i successi da Under-23, passa professionista nel 2010 con il neonato Team Sky. Nella prova in linea dei campionati britannici Elite di quell'anno conquista un secondo posto dietro Geraint Thomas; viene poi anche chiamato dalla squadra a partecipare alla Vuelta a Espa\u00f1a, corsa che per\u00f2 vede il Team Sky ritirarsi in blocco a causa della morte per setticemia del massaggiatore Txema Gonz\u00e1lez.\nL'anno dopo, con la Nazionale britannica di ciclismo su pista, ottiene il bronzo nell'inseguimento a squadre ai campionati del mondo e l'oro nella medesima specialit\u00e0 ai campionati europei Elite. Nella stessa stagione viene chiamato dal Team Sky per sostituire all'ultimo momento Serge Pauwels al Giro d'Italia: Kennaugh conclude la \"Corsa Rosa\" all'86\u00ba posto. Si classifica poi terzo nella Route du Sud in Francia, terzo nella prova in linea dei campionati nazionali \u2013 alle spalle dei compagni di squadra Bradley Wiggins e Geraint Thomas, rispettivamente primo e secondo \u2013 e quinto al Tour de Pologne, corsa a tappe del calendario UCI World Tour.\nNel 2012, sempre con il quartetto britannico dell'inseguimento a squadre (oltre a Kennaugh, anche Steven Burke, Ed Clancy e Geraint Thomas), conquista prima il titolo mondiale a Melbourne e poi il titolo olimpico ai Giochi di Londra. In entrambe le occasioni la squadra stabilisce un nuovo record del mondo sulla distanza dei 4 chilometri: 3'53\"295 a Melbourne, 3'52\"499, poi ritoccato in finale a 3'51\"659, a Londra."}
{"id": "3883690", "revid": "287204", "url": "https://it.wikipedia.org/wiki?curid=3883690", "title": "Haidamakas", "text": ""}
{"id": "3883691", "revid": "287204", "url": "https://it.wikipedia.org/wiki?curid=3883691", "title": "Haidamaky", "text": ""}
{"id": "3883692", "revid": "436907", "url": "https://it.wikipedia.org/wiki?curid=3883692", "title": "Centomila perch\u00e9/Andiamo a ballare", "text": "Centomila Perch\u00e9/Andiamo a Ballare \u00e8 un singolo di Lino Toffolo pubblicato nel 1979.\nLato A.\n\"Centomila perch\u00e9\" \u00e8 un brano musicale scritto da Bruno Lauzi e da Stefano Torossi e arrangiamenti di Pippo Caruso, inciso come sigla del programma RAI \"100.000 Perch\u00e9\", dedicato ai pi\u00f9 piccoli.\nLato B.\n\"Andiamo a ballare\" \u00e8 un brano musicale scritto da Lino Toffolo su musica di Manrico Mologni e Flaviano Mologni e arrangiamenti di Francesco Orlandini, che vede la partecipazione ai cori del gruppo Le Mele Verdi di Mitzi Amoroso."}
{"id": "3883693", "revid": "247222", "url": "https://it.wikipedia.org/wiki?curid=3883693", "title": "Haiduc", "text": ""}
{"id": "3883706", "revid": "228587", "url": "https://it.wikipedia.org/wiki?curid=3883706", "title": "Beats by Dr. Dre", "text": "Beats by Dr. Dre, nota anche come Beats Audio o pi\u00f9 semplicemente Beats, \u00e8 una linea di cuffie e casse audio sponsorizzata dal rapper Dr. Dre e dall'amministratore delegato della casa discografica Interscope-Geffen-A&amp;M Jimmy Iovine. La societ\u00e0 che detiene il marchio \u00e8 la Beats Electronics, LLC.\nI prodotti \"Beats by Dr. Dre\" sono stati prodotti e distribuiti fin dal 2009 dalla societ\u00e0 Monster Cable Products. Beats Electronics non ha rinnovato il contratto quinquennale con Monster Cable, terminato a fine 2012. Da allora i prodotti sono fabbricati e distribuiti direttamente dalla societ\u00e0, privi del logo Monster e con un nuovo packaging.\nL'8 maggio 2014, il Financial Times ha riportato che Apple Inc. era in trattative con Beats Electronics per acquistare le societ\u00e0 Beats Music e Beats Electronics (che produce i popolari auricolari, cuffie Beats e software audio). Apple ha acquisito entrambe le societ\u00e0 per 3 Miliardi di Dollari, considerando approssimativamente 2,6 Miliardi di Dollari e 400 Milioni di Dollari che saranno versati negli anni seguenti.\nIl 28 maggio 2014 Apple comunica ufficialmente di aver acquisito Beats per 2,6 Miliardi di Dollari e che conseguentemente a questa operazione Jimmy Iovine e Dr. Dre entrano a far parte dell'azienda di Cupertino.\nProdotti.\nCuffie e casse audio.\nIl marchio fu lanciato nel 2008 con un paio di cuffie audio, ora conosciute come il modello \"Studio\". Pi\u00f9 avanti, la linea di prodotti fu ampliata in modo da includere diversi modelli di cuffie e auricolari, diversi modelli di auricolari in-ear e le casse Beatbox."}
{"id": "3883708", "revid": "1543377", "url": "https://it.wikipedia.org/wiki?curid=3883708", "title": "Aviaci\u00f3n Espa\u00f1ola (metropolitana di Madrid)", "text": "Aviaci\u00f3n Espa\u00f1ola \u00e8 una stazione della linea 10 della metropolitana di Madrid, si trova sotto \"Paseo de Extremadura\" nel distretto Latina.\nStoria.\nLa stazione \u00e8 stata inaugurata il 22 dicembre 2006 in un tratto preesistente della linea. Per la realizzazione della stazione \u00e8 stato necessario interrompere il traffico in quel tratto durante l'estate del 2006.\nA seguito di lavori, nel 2014, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milioni di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3883711", "revid": "196390", "url": "https://it.wikipedia.org/wiki?curid=3883711", "title": "Partita Isner\u2013Mahut del torneo di Wimbledon 2010", "text": ""}
{"id": "3883713", "revid": "47007626", "url": "https://it.wikipedia.org/wiki?curid=3883713", "title": "Integrale di Hamilton", "text": ""}
{"id": "3883715", "revid": "1543377", "url": "https://it.wikipedia.org/wiki?curid=3883715", "title": "Frans Van Looy", "text": ""}
{"id": "3883724", "revid": "123976864", "url": "https://it.wikipedia.org/wiki?curid=3883724", "title": "Appuntamento al tubo", "text": "Appuntamento al tubo \u00e8 una situation comedy italiana andata in onda su Raisat Smash nel 2008 e ritrasmessa su Rai Gulp nel 2010.\nTrama.\nProtagonisti sono sette ragazzi di et\u00e0 compresa tra i 9 e i 13 anni (Shake, ragazzo con la passione dell'hip hop; Rebecca, intelligente e studiosa; Tat\u00f9, dolce e positiva; Giulietta, snob e amante della moda; Angelo, fratello di Giulietta, ossessionato dai videogiochi; Sara, tosta e sportiva; Pollo, ingenuo ma anche il pi\u00f9 fantasioso) che si incontrano in un cortile dove vi \u00e8 un tubo da parco giochi con sopra un murale. Qui si confrontano con piccole difficolt\u00e0 quotidiane quali i primi amori o un compito in classe."}
{"id": "3883727", "revid": "1543377", "url": "https://it.wikipedia.org/wiki?curid=3883727", "title": "Arab Money", "text": "Arab Money \u00e8 un brano musicale del rapper statunitense Busta Rhymes, estratto come primo singolo dall'album \"Back on My B.S.\". Il brano figura la collaborazione del rapper Ron Browz, che funge anche da produttore per il singolo. Nel brano si parla dell'influenza della ricchezza nel Medio Oriente ed in particolar modo a Dubai, citando nel testo personaggi come Yasser Arafat e Al-Waleed bin Talal. Il brano \u00e8 stato utilizzato nella colonna sonora del videogioco del 2009 \"Grand Theft Auto IV\"."}
{"id": "3883730", "revid": "767487", "url": "https://it.wikipedia.org/wiki?curid=3883730", "title": "Paperino nel mondo della matemagica", "text": "Paperino nel mondo della matemagica (\"Donald in Mathmagic Land\") \u00e8 un cortometraggio a cartoni animati del 1959 prodotti dalla Disney e diretto da Hamilton Luske; divenne ben presto uno noto film a scopo educativo impiegato nelle scuole degli Stati Uniti d'America con una introduzione di Pico De Paperis.\nTrama.\nPaperino, con un fucile da caccia, entra nella terra della Matemagica (Mathmagic Land), un mondo fantastico con alberi dalle radici quadrate, torrenti di numeri e piante a forma di cifre. Una volta guadato il fiume si imbatte in una creatura a forma di matita che lo sfida (battendolo) a tris. Poi, dopo aver ascoltato un uccello recitare le prime 15 cifre di pi greco, Paperino sente la voce dello \"Spirito d'Avventura\" che lo guider\u00e0 nel suo viaggio attraverso \"il Paese delle Meraviglie della Matematica\". Prendendo confidenza con lo spirito intuisce una possibile relazione tra i numeri e la musica e di colpo viene catapultato nell'antica Grecia dove Pitagora e i suoi compagni tengono una jam session con il papero. Lo spirito spiega che Pitagora realizz\u00f2 rudimentali forme di musica che sono alla base di quella moderna, come il jazz, ancora di moda nell'America degli anni Cinquanta. Paperino stringe la mano a Pitagora, che svanisce subito lasciandogli sulla mano un simbolo, una stella a cinque punte, che rappresenta la segreta societ\u00e0 pitagorica. La figura \u00e8 un esempio di sezione aurea e contiene il modello per la costruzione di vari rettangoli aurei, elementi della geometria che hanno influenzato in vari modi le varie arti nel corso della storia. Gli edifici antichi dal Partenone alla Cattedrale di Notre Dame hanno tutti una base aurea cos\u00ec come il moderno palazzo dell\u2019ONU. La Monna Lisa e varie sculture come la Venere di Milo, si fondano sul rettangolo aureo. Paperino apprende che anche nel corpo umano e in natura si ritrova il rapporto aureo. Lo spirito ricorda a Paperino un aforisma di Pitagora: \u00ab\"Tutto \u00e8 disposto secondo numeri e forme matematiche.\u00bb\" Lo spirito afferma che le conoscenze scientifiche e tecnologiche sono illimitate e la chiave per sbloccare le porte del futuro \u00e8 la matematica. Paperino infine arriva a capire e apprezzare il valore della matematica.\nEdizioni home video.\nIn Italia il film \u00e8 distribuito in VHS nel 1987 e nel 1992 e in DVD nel 2003 all'interno del DVD \"Le Fiabe Disney Vol. 3 - Paperino nel mondo di Matemagica + Il mio amico Ben,\" che include anche il miniclassico \"Il mio amico Ben\".\nAccoglienza.\nIl sito badtaste.com assegna 5 stelle su 5."}
{"id": "3883734", "revid": "16066", "url": "https://it.wikipedia.org/wiki?curid=3883734", "title": "Unione Media Valle Camonica \u2013 Civilt\u00e0 delle pietre", "text": ""}
{"id": "3883735", "revid": "16066", "url": "https://it.wikipedia.org/wiki?curid=3883735", "title": "Riflesso di Bezold\u2013Jarisch", "text": ""}
{"id": "3883736", "revid": "287204", "url": "https://it.wikipedia.org/wiki?curid=3883736", "title": "Mandalgov\u2019", "text": ""}
{"id": "3883737", "revid": "700364", "url": "https://it.wikipedia.org/wiki?curid=3883737", "title": "I fantasmi di Distretto 6", "text": ""}
{"id": "3883745", "revid": "16066", "url": "https://it.wikipedia.org/wiki?curid=3883745", "title": "Kattaqo\u2018rg\u2018on", "text": ""}
{"id": "3883747", "revid": "339392", "url": "https://it.wikipedia.org/wiki?curid=3883747", "title": "Ol\u2019ga Vasil\u2019evna Morozova", "text": ""}
{"id": "3883750", "revid": "1372005", "url": "https://it.wikipedia.org/wiki?curid=3883750", "title": "Abbazia di San Massimino", "text": "L'abbazia imperiale di San Massimino fu la maggiore e pi\u00f9 influente delle quattro precedenti abbazie benedettine di Treviri ed una delle pi\u00f9 antiche dell'Europa occidentale. Ci sono rimaste ancora l'arco del portale originale d'ingresso al convento e la chiesa del XVII secolo, che oggi viene utilizzata come palestra e sala per manifestazioni da una scuola privata cattolica.\nSotto la chiesa vi \u00e8 un antico cimitero con pi\u00f9 di 1.000 sarcofagi.\nStoria fino alla secolarizzazione.\n Dopo che Massimino mor\u00ec a Poitiers nel 346, rientrando da un viaggio a Costantinopoli, le sue spoglie vennero traslate (353) dai suoi successori a Treviri. La chiesa abbaziale era originariamente dedicata a san Giovanni e successivamente venne dedicata a Massimino.\n\u00c8 comunque stato accertato che nel IV secolo fu eretto un monumento funebre nel cimitero fuori mura della Treviri romana. Su quel luogo nel VI secolo venne fondata un'abbazia, secondo la regola di San Colombano di Luxeuil, che divenne successivamente abbazia imperiale.\nL'abbazia fu distrutta dai Normanni nell'882. Nell'899 Regino di Pr\u00fcm, gi\u00e0 abate di Pr\u00fcm, torn\u00f2 nell'abbazia di San Massimino. Nel 909 Eberardo di Franconia, fratello minore di Corrado I, divenne abate commendatario dell'abbazia. Nel 937 San Massimino venne sottomessa all'abbazia di San Maurizio di Megdeburgo. Negli anni dal 942 al 952 l'abbazia fu ricostruita a nuovo.\nDal X secolo fino a met\u00e0 del XII l'abbazia pass\u00f2 sotto il bailato dei conti di Lussemburgo, fra gli altri:\nIl tentativo di Adalberone di Montreuil, vescovo di Treviri, nella seconda parte della prima met\u00e0 del XII secolo, di portare sotto la sua diretta giurisdizione l'abbazia non ebbe successo. Nel 1140 papa Innocenzo II concesse ai monaci dell'abbazia una conferma della loro esenzione dal potere del vescovo.\nNel XIII secolo l'abbazia fu distrutta da un incendio e ricostruita sulla stessa pianta.\nLa dipendenza diretta dell'abbazia dall'imperatore fu a lungo contestata e venne impugnata dal principato di Treviri (\"Kurtrier\", la carica politica del vescovo della diocesi di Treviri). Nel 1669 Abate ed abbazia si sottomisero definitivamente, con rinuncia alla dipendenza diretta dall'impero, alla sovranit\u00e0 del principato.\nA causa della lunga vertenza sulla dipendenza diretta dall'impero e della conseguente ambiguit\u00e0 dei diritti di signoria, vi sono molte fonti \u00ab\u2026 come concreto mezzo di prova per sfruttare la prassi signorile prima ottenuta come territori di indiscusso diritto di sovranit\u00e0 e giustizia\u00bb.\nDi queste ha fatto tesoro la ricerca sui processi alle streghe nella zona di Treviri: presso San Maxim sono disponibile circa 250 incartamenti completi di processi e numerose parti di altri cos\u00ec come elenchi di accuse (indicazioni di altre streghe sotto tortura) e di impiccagioni, che per il territorio di San Massimino documentano una temporanea \u00ab\u2026buona caccia alle streghe\u00bb, mentre invece presso il principato quasi tutti gli atti sono stati eliminati.\nNel 1674 l'abbazia fu nuovamente ed integralmente distrutta dalle truppe francesi. Dal 1680 al 1684 essa venne ricostruita \"ex novo\" in stile gotico dall'architetto Hans N. Kuckeisen per disposizione dell'abate Alexander Henn. La ricostruzione venne finanziata ricorrendo a prestiti presso privati. Cos\u00ec \u00e8 tramandato l'esempio, che Philipp Dictius-Dixen, barcaiolo di Schweich, imprest\u00f2 nel 1674 all'abbazia 256 Reichstaler e successivamente ancora 200 per la ricostruzione della chiesa abbaziale. La restituzione del debito ebbe luogo 70 anni dopo agli eredi.\nPropriet\u00e0 nei dintorni dell'abbazia di San Massimino.\nNumerosi atti documentano lo sviluppo nei dintorni:\nStoria ed impiego dopo la secolarizzazione.\nDopo la secolarizzazione dei beni ecclesiastici del 1802 gli edifici dell'abbazia vennero utilizzati come caserma, chiesa per la guarnigione, prigione e scuola. Durante la seconda guerra mondiale essi andarono distrutti nei bombardamenti alleati.\nNel 1953 venne scoperto, nel corso di scavi disposti dall'Ufficio dei rifornimenti di Treviri, nella parte sud della chiesa, un piccolo edificio funerario quadrangolare con abside (11,7 x 4,7\u00a0m) e riportato alla luce dal Museo regionale di Treviri. Nell'edificio furono identificate pi\u00f9 costruzioni in fasi diverse relative al periodo romano ed a quello del primo medioevo. Una parte dei reperti pot\u00e9 essere conservato con tre sarcofagi nei sotterranei dall'Ufficio dei Rifornimenti.\nDal 1979 fino al 1995 la chiesa di San Massimino venne utilizzata come palestra e salone per feste; in base ai piani di Gottfried B\u00f6hm furono installate strutture in acciaio con reti come parti mobili dello spazio, che per\u00f2 lasciano nella sua forma originale lo spazio sacro. Lo spazio esistente petr i concerti, di circa 1.200 posti, nel quale vengono regolarmente eseguiti a turno i concerti, \u00e8 noto per la sua eccellente acustica.\nNel 1983 nel fabbricato vicino alla ex chiesa abbaziale, si \u00e8 trasferita la \"Kath. Konstantin Hauptschule Trier\" (Scuola media superiore cattolica Costantino di Treviri). Rinominata nel 1996 in Scuola privata San Massimino. Scuola media superiorein gestione alla diocesi di Treviri. Essa conta circa 450 allievi.\nDa molti anni il cimitero scoperto sotto San Massimino pu\u00f2 essere visitato: ivi si trovano pi\u00f9 di 1.000 tombe, in gran parte semplici sarcofagi, i pi\u00f9 antichi dei quali risalgono al II secolo. Una piccola quantit\u00e0 di essi si trova sotto i muri portanti dell'attuale chiesa e sostiene cos\u00ec da secoli l'attuale edificio. In alcuni sarcofagi sono stati rinvenuti gioielli ed in parte anche resti umani; alcuni di essi vengono ancor oggi analizzati dai restauratori e con l'aiuto di tecniche moderne."}
{"id": "3883752", "revid": "73997", "url": "https://it.wikipedia.org/wiki?curid=3883752", "title": "Oliver/Dawson Saxon", "text": ""}
{"id": "3883764", "revid": "729019", "url": "https://it.wikipedia.org/wiki?curid=3883764", "title": "Type 4 Ha-To", "text": "Il Type 4 Ha-To \u00e8 stato un semovente d'artiglieria progettato dall'Impero giapponese tra il 1943 e il 1944, allo scopo di dotare i reparti d'artiglieria dell'esercito di un mezzo semovente. Sullo scafo di un trattore d'artiglieria fu perci\u00f2 montato un mortaio da 300\u00a0mm su un particolare affusto; il mezzo non ebbe per\u00f2 successo, in quanto poco economico e soprattutto superato dalla diffusione generalizzata di armi a razzo, di pi\u00f9 rapida produzione.\nStoria.\nSviluppo e produzione.\nVerso la fine del 1943 l'Ufficio tecnico dell'esercito giapponese ordin\u00f2 la progettazione di un mezzo che rendesse l'appoggio d'artiglieria pi\u00f9 mobile e immediato. Con lo scopo di risparmiare sul tempo e sulle risorse, gi\u00e0 limitate per lo sforzo bellico in corso, fu previsto di installare sullo scafo di un veicolo trasporto truppe cingolato un mortaio pesante Type 3 da 300\u00a0mm. Il prototipo venne comunque terminato soltanto alla fine del 1944 e consegnato all'Accademia di guerra imperiale; immatricolato come \"Type 4 Ha-To\", fu subito testato sul campo: durante le prove il nuovo sistema d'arma dette una buona impressione generale riuscendo a sparare le bombe fino alla distanza massima di metri, nonostante l'elevazione non potesse andare oltre i 50\u00b0 visto che il peso di chili del mortaio avrebbe spostato troppo indietro il centro di gravit\u00e0 della piattaforma cingolata.\nDefinito dalla commissione militare come un mezzo efficace, del Type 4 fu ordinata una piccola preserie di ulteriori tre esemplari che fu completata prima che la guerra finisse.\nImpiego.\nI quattro veicoli rimasero di stanza nelle isole metropolitane del Giappone e nessuno fu utilizzato in battaglia. Questa scelta venne dettata dal costo della singola unit\u00e0, ritenuto troppo elevato dai comandi, e dagli incoraggianti sviluppi registrati dalle armi lanciarazzi, oltretutto pi\u00f9 economiche e rapide da fabbricare. Il progetto del Type 4 fu quindi bloccato allo stadio sperimentale.\nCaratteristiche.\nLe fonti sono in disaccordo sul tipo di cingolato selezionato. Una riporta che si trattava del trasporto truppe Type 4 Chi-So, spinto da un motore Mitsubishi diesel a 6 cilindri ed erogante 115\u00a0hp, dotato di un sistema di raffreddamento ad acqua. Questo mezzo poteva raggiungere la velocit\u00e0 massima su strada di 40\u00a0km/h e presentava una corazzatura spessa al massimo 25\u00a0mm; il treno di rotolamento era composto da sette ruote dotate di sospensioni a bracci oscillanti longitudinali con molle elicoidali: sei erano accoppiate e una era equipaggiata singolarmente. Il peso complessivo riportato \u00e8 di 14,3 tonnellate. Una seconda fonte parla invece di un trattore d'artiglieria modello \"Chi-So\" oppure \"Chi-Ke\", equipaggiato con un diesel erogante 165\u00a0hp a giri al minuto, dotato di corazzature da 8\u00a0mm e pesante 15 tonnellate. Inoltre riferisce la presenza di una mitragliatrice leggera Type 97 da 7,7\u00a0mm.\nL'equipaggio addetto contava sette uomini. Il mortaio sistemato nel retro dello scafo era un Type 3 da 300\u00a0mm: il pezzo era in grado di sparare bombe da 170 chili e possedeva una gittata massima di metri, limitata a causa dei succitati problemi di stabilit\u00e0 e sicurezza."}
{"id": "3883765", "revid": "2184720", "url": "https://it.wikipedia.org/wiki?curid=3883765", "title": "Dall'inferno (singolo)", "text": "Dall'inferno \u00e8 un singolo del cantante italiano Marco Mengoni, pubblicato il 27 gennaio 2012 come terzo estratto dal primo album in studio \"Solo 2.0\".\nDescrizione.\nUndicesima traccia di \"Solo 2.0\", il testo di \"Dall'inferno\" trae ispirazione dalla vicenda del noto serial killer Jack lo squartatore; riguardo a questo brano, Valentina Spada di Sony Music ha affermato: \nIl brano \u00e8 stato successivamente inserito nell'EP omonimo, pubblicato per il download digitale il 24 aprile 2012."}
{"id": "3883768", "revid": "74801", "url": "https://it.wikipedia.org/wiki?curid=3883768", "title": "Erika Villa\u00e9cija Garc\u00eda", "text": ""}
{"id": "3883775", "revid": "182396", "url": "https://it.wikipedia.org/wiki?curid=3883775", "title": "Mensores frumentarii", "text": ""}
{"id": "3883776", "revid": "182396", "url": "https://it.wikipedia.org/wiki?curid=3883776", "title": "Mensores tritici", "text": ""}
{"id": "3883780", "revid": "16066", "url": "https://it.wikipedia.org/wiki?curid=3883780", "title": "Relazione di Einstein\u2013Smoluchowski", "text": ""}
{"id": "3883793", "revid": "16066", "url": "https://it.wikipedia.org/wiki?curid=3883793", "title": "American Express \u2013 TED Open 2010", "text": ""}
{"id": "3883796", "revid": "729019", "url": "https://it.wikipedia.org/wiki?curid=3883796", "title": "Beretta S56", "text": "Il Beretta S56 E \u00e8 un fucile a canna liscia sovrapposto appartenente alla serie \"S\" di fucili in passato prodotti dalla Fabbrica d'Armi Pietro Beretta.\nL'arma venne prodotta a partire dal 1955 come evoluzione di un altro sovrapposto nato per l'impiego come fucile da caccia: il Beretta S55. Anche il modello S56 E, restava un fucile prettamente da caccia e non da tiro. La peculiarit\u00e0 di questa serie S56, come del S57 con finiture di maggior pregio, era quello di essere dotato di estrattori automatici. La Beretta infatti proponeva per il tiro sportivo \"Trap\" nell'ambito della serie \"S\" il pi\u00f9 specifico modello Beretta S58, con canne \"hight strenght\" in acciaio al cromo-molibdeno.\nLa Beretta dichiarava di aver realizzato l'S56E meglio del suo predecessore S55, sia per l'impiego di legni di qualit\u00e0 superiore, tra cui il noce per il calcio, sia per il trattamento di tempra a cui venivano in questo modello sottoposte tutte le parti soggette ad usura. Il progetto continuava l'impiego del sistema di chiusura semplice e razionale della serie S, realizzato con la doppia chiusura a spalle trapezoidali e con catenaccio conico doppio, a cui l'S56 associava gli estrattori automatici che l'S55 non aveva. Caratteristica estetica particolare, era l'aggiunta di una decorazione metallica della bascula, definita come sobria anche dal costruttore.\nLa grande maggioranza delle armi aveva le due canne caratterizzate da strozzature una stella per la canna superiore e tre stelle per la canna inferiore e un solo grilletto. Erano invece pi\u00f9 equamente distribuite nei vari esemplari prodotti, sia canne calibro 12 gauge che 20. Era ovviamente possibile montare canne \"hight strenght\" in acciaio al cromo-molibdeno dello stesso tipo dell'S57 E da tiro sportivo e un secondo grilletto."}
{"id": "3883808", "revid": "34392", "url": "https://it.wikipedia.org/wiki?curid=3883808", "title": "Dj Tayone", "text": ""}
{"id": "3883810", "revid": "972308", "url": "https://it.wikipedia.org/wiki?curid=3883810", "title": "Charles Frend", "text": ""}
{"id": "3883815", "revid": "123081904", "url": "https://it.wikipedia.org/wiki?curid=3883815", "title": "Lago di Paneveggio", "text": "Il lago di Paneveggio o anche chiamato lago di forte Buso, \u00e8 un lago artificiale del Trentino, in val di Fiemme, nel territorio comunale di Predazzo nella frazione, appunto, di Paneveggio.\nDescrizione.\nSi tratta di un lago artificiale, in quanto sbarrato da una diga. Molte scuole della regione soggiornano per circa una settimana per studiare la struttura della diga e l'ambiente circostante, che rientra nel Parco naturale Paneveggio - Pale di San Martino.\nIl lago si trova nella valle del rio Travignolo, tra il Dossaccio e le Cime di Bragarolo, facenti parte della Catena del Lagorai. La strada statale 50 nel tratto che congiunge Passo Rolle a Bellamonte, ne lambisce la costa settentrionale."}
{"id": "3883824", "revid": "1543377", "url": "https://it.wikipedia.org/wiki?curid=3883824", "title": "One Love (singolo David Guetta)", "text": "One Love \u00e8 un brano musicale del disc jockey francese David Guetta, interpretato dalla cantante britannica Estelle, estratto come terzo singolo dall'album \"One Love\", pubblicato il 23 novembre 2009.\nIl video musicale prodotto per \"One Love\" \u00e8 stato diretto dal regista X e reso disponibile il 12 novembre 2009 sul canale YouTube ufficiale di David Guetta. Il video vede David Guetta ed Estelle a bordo di una Chevrolet Camaro nera del 1967."}
{"id": "3883827", "revid": "599013", "url": "https://it.wikipedia.org/wiki?curid=3883827", "title": "Eric Campbell (cestista)", "text": ""}
{"id": "3883832", "revid": "70217", "url": "https://it.wikipedia.org/wiki?curid=3883832", "title": "Caccia al capriolo", "text": ""}
{"id": "3883838", "revid": "1452073", "url": "https://it.wikipedia.org/wiki?curid=3883838", "title": "Balloon Fight", "text": " \u00e8 un videogioco arcade sviluppato nel 1984 da Nintendo. Originariamente distribuito come Vs. Balloon Fight, il videogioco venne pubblicato l'anno seguente per Nintendo Entertainment System, con la collaborazione di HAL Laboratory e, in particolare, con il contributo di Satoru Iwata.\nConvertito per numerose piattaforme, il titolo \u00e8 il capostipite di una serie di giochi omonima. Oltre ad essere disponibile per NEC PC-8801, Sharp X1 e Game Boy Advance, \"Balloon Fight\" \u00e8 stato distribuito tramite Virtual Console per Wii, Nintendo 3DS e Wii U. Pubblicato su Nintendo e-Reader, il videogioco \u00e8 inoltre incluso nella versione per Nintendo GameCube di \"Animal Crossing\".\nNumerosi elementi del titolo compaiono nella serie \"Super Smash Bros.\", in particolare in \"Super Smash Bros. per Nintendo 3DS e Wii U\".\nModalit\u00e0 di gioco.\nIl videogioco \u00e8 simile a \"Joust\". In \"Balloon Fight\" si controlla un personaggio legato a due palloncini. Scopo del gioco \u00e8 eliminare i nemici presenti nei vari livelli. Sono inoltre presenti livelli bonus il cui obiettivo \u00e8 raccogliere palloncini."}
{"id": "3883854", "revid": "1305772", "url": "https://it.wikipedia.org/wiki?curid=3883854", "title": "Freak (Estelle)", "text": "Freak \u00e8 un brano musicale della cantante britannica Estelle, estratto come primo singolo del suo terzo album studio intitolato \"All of Me\". Il brano figura la collaborazione del rapper canadese Kardinal Offishall, ed \u00e8 prodotto al deejay francese David Guetta. Il brano contiene un campionamento di \"Back to Life\" del gruppo Soul II Soul nel ritornello. Il brano \u00e8 stato utilizzato nella colonna sonora nel film \"Step Up 3D\" del 2010."}
{"id": "3883857", "revid": "110157", "url": "https://it.wikipedia.org/wiki?curid=3883857", "title": "Kusinskij rajon", "text": "Il Kusinskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1940, il suo capoluogo \u00e8 Kusa."}
{"id": "3883863", "revid": "110157", "url": "https://it.wikipedia.org/wiki?curid=3883863", "title": "Nagajbakskij rajon", "text": "Il Nagajbakskij rajon () \u00e8 un rajon dell'Oblast' di \u010celjabinsk, nella Siberia occidentale. Il suo capoluogo \u00e8 Fershampenuaz."}
{"id": "3883865", "revid": "76963", "url": "https://it.wikipedia.org/wiki?curid=3883865", "title": "Michael Suby", "text": "\u00c8 noto per aver composto la musica di molte serie televisive, tra cui \"The Vampire Diaries\" e \"Kyle XY\"."}
{"id": "3883866", "revid": "2163982", "url": "https://it.wikipedia.org/wiki?curid=3883866", "title": "Grammatica della lingua quenya", "text": "La grammatica della lingua quenya \u00e8 la grammatica della lingua fittizia, denominata quenya, ideata dallo scrittore inglese nonch\u00e9 glossopoeta J.R.R. Tolkien per il mondo fittizio di Arda e parlata dai popoli elfici denominati Noldor e Vanyar.\nLa lingua, nella visione tolkeniana, sarebbe stata sviluppata sulla base di un linguaggio pi\u00f9 antico, denominato Eldarin comune, dal quale si sarebbero poi sviluppate anche le altre favelle \"elfiche\" con le quali la lingua in questione condivide buona parte del vocabolario e della grammatica. Tuttavia, ben presto per vari motivi la lingua tese a scomparire in favore del Sindarin, rimanendo, a differenza di quest'ultima che era il \"vernacolo di tutti gli elfi\", confinata ad un ambito pi\u00f9 aulico e letterario.\nIl linguaggio prende spunto da un punto di vista fonetico soprattutto dal latino, dall'italiano e dallo spagnolo. La morfologia e la sintassi invece sono ispirate al finnico, dal quale proviene anche buona parte dei vocaboli, e al greco antico. Tuttavia la grammatica della lingua \u00e8 per lo pi\u00f9 il risultato del lavoro di vari studiosi che, basando i loro studi su varie considerazioni, sui testi ritrovati e su alcune liste di vocaboli e annotazioni lasciate da Tolkien nei suoi vari manoscritti e pubblicazioni sono riusciti a creare una versione \"formale\" quasi completa della lingua.\nMorfologia.\nL'articolo.\nL'articolo determinativo quenya \u00e8 i (sia singolare sia plurale). Non esiste l'equivalente di \"un\", \"una\"; l'assenza di articolo indica usualmente che il sostantivo \u00e8 indefinito.\nL'articolo non si usa nei seguenti casi:\nhyandonya \"la mia spada\"\nhyandor \"delle spade\"\nhyando sina \"questa spada\"\nAnar \"il Sole\"\nEldar \"gli Elfi\"\n(si pu\u00f2 usare \"i Eldar\" per indicare un determinato gruppo di Elfi, ma non per gli Elfi nel\nloro insieme)\nI nomi.\nI sostantivi quenya si declinano in dieci casi e in quattro numeri (singolare, plurale, duale e partitivo plurale).\nIl plurale.\nIl plurale si forma in due modi: nei nomi terminanti in: -a, -i, -o, -u e -i\u00eb formano il plurale in -r.\nNei nomi terminanti in consonante in -i\nLe seguenti parole sono irregolari:\nParole in -\u00eb:\nParole in -a\nIl duale.\nIn quenya il duale serve per indicare una coppia di oggetti.\nIl duale termina in -u se il sostantivo termina in dentale (t e d), se indicano parti del corpo o se terminano in -i o in -\u00eb.\nSe preceduto dall'articolo si rende con entrambi:\nIl duale termina in t o in -et (se finiscono in consonante) se si tratta di sostantivi determinati o finenti in -u o in \u2013i\u00eb e nei sostantivi in -\u00eb aventi il plurale in -r\nLa parola veru \"gli sposi\" \u00e8 sempre duale\nIl partitivo plurale.\nIl partitivo plurale indica una parte di un insieme.\nIl partitivo si forma generalmente aggiungendo -li.\nI sostantivi terminanti in -r, -n o -s mutano l'ultima in -l-\nI sostantivi terminanti in -t aggiungono prima della desinenza una -e-\nI casi.\nIl quenya analogamente a molte lingue flessive presenta un sistema di declinazione dei sostantivi in vari casi. A ognuno dei dieci casi presenti pu\u00f2 corrispondere una o pi\u00f9 funzioni logico/grammaticali.\nEsempi di declinazione.\nTema in vocale\nSostantivo \"ampa\" \"uncino\"\nTema in consonante\nSostantivo \"macil\" \"spada\"\nLe preposizioni e le posposizioni.\nLe preposizioni, salvo alcune eccezioni, reggono tutte l'accusativo. Le preposizioni possono declinare (es. mi \"all'interno\", minna \"verso l'interno\").\nLe principali preposizioni Quenya sono:\nIn Quenya si contano almeno due posposizioni, ovvero parti del discorso con lo stesso valore delle preposizioni ma utilizzate in fondo al sintagma:\nGli aggettivi.\nLa maggior parte degli aggettivi Quenya termina con le vocali \"a\" o \"\u00eb\". Si accordano nel numero col sostantivo che descrivono. Al plurale aggettivi terminanti in \"-a\" divengono terminanti in \"-\u00eb\", aggettivi in \"-\u00eb\" divengono terminanti in \"-i\", ed aggettivi in \"-\u00eba\" hanno forme plurali in \"-i\u00eb\".\nI numeri.\nI numeri cardinali.\nLe combinazioni.\nPer i multipli di dieci fino a 90 si aggiunge il suffisso -cainen\nPer i numeri da 200 a 900 si utilizza il suffisso -tuxa\nI numeri ordinali.\nDal 4\u00b0 al 12\u00b0 basta togliere la vocale finale del numero cardinale corrispondente e poi aggiungere il suffisso -\u00eba\nI numeri frequenziali.\nGli altri frequenziali si formano con il suffisso -llum\u00eb\nGli avverbi.\nIn Quenya esistono due tipi di avverbi: quelli di base e quelli derivanti dagli aggettivi. La prima classe non ha derivazioni da nessun'altra parte del periodo.\nInvece quelli derivanti dagli aggettivi aggiungono dei suffissi per formare l'avverbio. Gli aggettivi in -a aggiungono -v\u00eb\nGli aggettivi in -\u00eb, elidono quest'ultima e aggiungono -iv\u00eb\nGli aggettivi in -n, perdono la -n e aggiungono -mb\u00eb\nL'aggettivo \"m\u00e0ra\" \"buono\" \u00e8 irregolare e diviene \"vand\u00eb\" \"bene\"\nI pronomi.\nI pronomi personali.\nIn Quenya i pronomi personali possono essere sia in forma enclitica (attaccati al verbo o alla preposizione) che non.\nPronomi personali enclitici.\nIl pronome enclitico generalmente indica il soggetto della frase in tutte e tre le forme, ma a volte pu\u00f2 indicare anche l'oggetto. Quest'ultimo pu\u00f2 essere presente solo nel caso ci sia anche il pronome che indica il soggetto, e pu\u00f2 essere solamente nella forma breve. Insomma il pronome del soggetto avr\u00e0 forma lunga, quello dell'oggetto forma breve.\nPronomi personali non enclitici.\nIl pronome personale indipendente se funge da accusativo precede sempre il verbo a cui \u00e8 riferito.\nI pronomi possessivi enclitici.\nAnche i pronomi possessivi sono espressi in forma enclitica:\nSe il pronome dev'essere aggiunto a un nome che deve ricevere anche la desinenza, prima si mette il pronome poi il caso\nSe il nome termina in consonante tra la radice e l'enclitica si aggiunge una vocale: se l'enclitica \u00e8 -nya la vocale \u00e8 sempre -i-. Se il sostantivo \u00e8 al singolare (eccetto che con \u2013nya), la vocale \u00e8 -e-. Se il sostantivo \u00e8 al duale (eccetto che con \u2013nya), la vocale \u00e8 -u-:\nI sostantivi yondo \"figlio\", yeld\u00eb \"figlia\" e h\u00ecnya \"figlio\" hanno una contrazione irregolare con il pronome -nya\nI pronomi dimostrativi.\nI dimostrativi in Quenya sono \"sina\" \"questo/a\", \"tana\" \"quello/a\", \"enta\" \"quello/a laggi\u00f9\", \"yana\" \"precedente, anteriore\".\nI dimostrativi non vogliono mai l'articolo.\nI pronomi interrogativi.\nIn Quenya esistono solo tre pronomi interrogativi: \"man\" \"chi\", \"mana\" \"che cosa\" e \"ma\".\nSe posto dopo il nome il pronome significa \"quale\"\nGli altri pronomi interrogativi derivano dalla flessione di \"man\" e \"mana\"\nI pronomi indefiniti.\nIl pronome indefinito per indicare una persona in Quenya \u00e8 \"quen\" \"qualcuno\".\n\"quen\" segue in tutti i casi una flessione regolare uguale a quella di qu\u00e9n \"persona\"\n\"ilya\" al singolare significa \"ogni, ognuno, ciascuno\" e al plurale \"tutti\"\n\"Molto\" e \"Molti\" si traducono rispettivamente con \"olya\" \"molto\", \"limba\" \"frequente, numeroso\" e rimba (uguale a limba, ma non ha mai valore temporale)\nGli altri indefiniti sono:\nGli indefiniti \"poco\", \"alcuno\" e \"alcuni\" non esistono in Quenya e si traducono con il partitivo plurale.\nI pronomi riflessivi.\nIl pronome riflessivo \u00e8 -co. Funge da enclitica per il verbo con funzione di complemento oggetto:\nceninye\"co\" \"io mi vedo\"\nmelirye\"co\" \"egli/ella/esso si ama\"\nI verbi.\nEsistono due tipi di verbi: i verbi radicali (o primitivi), terminanti in consonante, e i verbi terminanti in -a o in -u.\nI tempi in Quenya generalmente non hanno coniugazione, tuttavia possono aggiungere dei pronomi personali enclitici per sottolineare quale persona compie l'azione.\nIl presente.\nIl \"presente\" (o continuativo) si forma con la desinenza \"-a\" ed allungamento della vocale precedente (se la radice verbale termina in \"-a\", la desinenza \u00e8 -\u00eba). Questo tempo verbale indica un'azione durativa.\nL'aoristo.\nL\"'aoristo\" si forma con la desinenza \"-\u00eb\", che cambia in \"-i\" se una desinenza \u00e8 aggiunta. Nel caso di radicali in -a la desinenza \u00e8 invisibile. L'aoristo (a differenza del suo corrispettivo greco) \u00e8 una forma di presente indicante una consuetudine, un'abitudine, una legge o una tradizione.\nIl passato.\nIl passato dei verbi regolari derivati si forma con il suffisso \"-n\u00eb\". Il suo utilizzo \u00e8 uguale a quello del \"simple past\" inglese, quindi pu\u00f2 essere tradotto sia con il passato remoto che con l'imperfetto, e pu\u00f2 essere reso anche con il passato prossimo.\nVerbi irregolari.\nI verbi terminanti in -t, -c, -p, -l, -qu hanno una inversione nasale in quanto i gruppi -tn, -cn, -pn, -ln, -cwn non sono ammessi.\nSe finiscono in -p, np muta in mp\nLo stesso vale per nl che muta in ll\nInfine vi \u00e8 un ultimo gruppo di verbi in inversione nasale. Essi presentano nel Quenya della Terza Era come terminazione \u2013r, derivata da una \u2013d che ricompare nella formazione del passato. In Quenya moderno infatti la d deve per forza trovarsi combinata con altre consonanti, altrimenti tende a mutare in \u2013r. Appartengono a questo gruppo:\nI verbi radicali in \u2013v e \u2013s non aggiungono la desinenza \u2013n\u00eb bens\u00ec la sola \u2013\u00eb con l'allungamento di compenso della vocale centrale:\nI seguenti verbi possono essere coniugati regolarmente, anche se in numerosi casi la \u2013a e la \u2013u cadono e vengono coniugati come se fossero verbi radicali:\nI seguenti verbi si coniugano soltanto come radicali:\nDei verbi in \u2013wa solo i seguenti si comportano da verbi radicali, pur conservando anche la forma regolare:\nI verbi in \u2013ha sono sempre regolari:\nVi sono infine alcuni altri verbi irregolari qui non elencati.\nIl perfetto.\nEsiste un'altra forma di passato denominato perfetto, che corrisponde al passato prossimo e al trapassato remoto italiano.\nSi forma in -i\u00eb (-ier al plurale) pi\u00f9 l'aumento (uguale alla vocale centrale) e l'allungamento:\nI verbi in -a in -u perdono la loro vocale finale prima di aggiungere -i\u00eb:\nI verbi in -ya perdono entrambe le due lettere finali:\nI verbi la cui la vocale centrale non pu\u00f2 essere allungata non l'allungano:\nQuando la vocale centrale \u00e8 lunga, si mette la sua corrispondente breve come prefisso del verbo:\nQuando la vocale centrale \u00e8 composta da un dittongo, come prefisso del verbo si mette solo il primo membro di tale dittongo:\nQuando il verbo inizia per vocale non subisce alcun aumento e quindi non c'\u00e8 alcun prefisso:\nEsistono molte forme irregolari, per lo pi\u00f9 legate ai gruppi consonantici o all'aumento vocalico.\nIl futuro.\nIl futuro si forma elidendo la vocale finale della radice ed aggiungendo il suffisso \"-uva\".\nL'infinito.\nL'infinito in Quenya si usa per specificare o completare il significato di un verbo reggente.\nL'infinito dei verbi in -a \u00e8 uguale alla forma radice:\nL'infinito dei verbi in -u si forma cambiando la -u in -o:\nL'infinito dei verbi radicali si forma aggiungendo una \u2013\u00eb alla radice:\nL'infinito esteso.\n\u00c8 una particolare forma di infinito che si impiega quando l'infinito \u00e8 introdotto da un complemento oggetto espresso da un pronome personale enclitico.\nL'infinito passivo.\nSi impiega per esprimere l'infinito in una frase passiva:\nSi forma con il prefisso a-. Se il verbo inizia per vocale, il prefisso \u00e8 separato dal verbo da un trattino.\nPer le irregolarit\u00e0 date dall'aggiunta del prefisso, si vedano quelle gi\u00e0 riscontrate nel perfetto.\nIl participio presente.\nIl participio presente ricorda quello latino e greco, in quanto pu\u00f2 avere valore di aggettivo, di sostantivo o come verbo di una subordinata.\nNei verbi radicali si forma allungando la vocale centrale e aggiungendo -ala:\nNei verbi in -a e -u si forma nello stesso modo, ma aggiungendo -la:\nIl participio passato.\n\u00c8 usato in Quenya come aggettivo per dare ai verbi transitivi valore di participio passivo. Insieme al verbo essere crea la forma passiva:\nSi forma nei verbi radicali in -r, -m, -n aggiungendo -na e allungando la vocale centrale:\nSi forma nei verbi radicali in -c, -p, -t, -v, -s aggiungendo -ina e allungando la vocale centrale:\nNei verbi in -a e in -u aggiungendo -ina. Forma sempre dittongo:\nI verbi in -l hanno come desinenza \u2013da:\nmel- \"amare\" \u2192 melda \"amato\".\nIl gerundio.\nIl gerundio Quenya non corrisponde assolutamente al gerundio italiano. Indica piuttosto la funzione che in italiano \u00e8 svolta dall'infinito sostantivato:\nUn gerundio pu\u00f2 ovviamente reggere un complemento oggetto:\nGerundio introdotto dal dativo.\nIl gerundio pu\u00f2 anche fungere da complemento oggetto:\nLa differenza tra il gerundio e l'infinito Quenya si pu\u00f2 identificare in italiano, poich\u00e9 in quest'ultima lingua l'infinito sostantivato al quale il gerundio corrisponde pu\u00f2 essere sempre preceduto dall'articolo, mentre l'infinito regolare no (non \u00e8 ammesso dire \"io so il parlare\", mentre \u00e8 ammesso dire \"adoro il guardare gli uccelli\").\nLa desinenza del gerundio \u00e8 \u2013i\u00eb.\nI verbi radicali semplicemente aggiungono tale desinenza alla loro radice verbale:\nI verbi in \u2013a e in \u2013u perdono la loro vocale finale prima di aggiungere la desinenza del gerundio:\nCasi del gerundio.\nIl gerundio si declina in tre casi: genitivo, dativo e strumentale:\nL'imperativo.\nL'imperativo serve per esprimere un comando.\nLa forma arcaica si serve della desinenza -a ma tale \u00e8 applicabile solo ai verbi radicali:\nL'imperativo regolare si serve invece della particella esterna \u00e1 prima del verbo all'infinito:\nSe la vocale centrale del verbo \u00e8 lunga o \u00e8 formata da un dittongo o ad essa segue un dittongo consonantico (eccetto ry, ly, ny e ty), la particella diviene corta.\nL'imperativo negativo si forma invece con \u00e1va, che pu\u00f2 essere anche usato da solo, con valore di \"non farlo!\"\nL'imperativo con i pronomi personali.\nL'imperativo pu\u00f2 reggere pronomi personali con valore di soggetto, complemento, oggetto o complemento di termine.\nI pronomi soggetto.\nNon molto frequenti, indicano a chi si rivolge il comando.\nLe desinenze sono \u2013t per il singolare e \u2013l per il plurale:\nCon i verbi primitivi la -e- dell'infinito \u00e8 sostituita da una -i- prima di aggiungere i pronomi personali:\nI pronomi soggetto si possono impiegare anche all'imperativo negativo:\nI pronomi complemento oggetto.\nPer indicare il complemento oggetto di un imperativo si usa il nominativo/accusativo dei pronomi personali indipendenti:\nSi preferisce per\u00f2 attaccare il pronome enclitico alla particella \u00e1 (in questo caso non si usa mai a):\nAnche con l'imperativo negativo entrambe le forme sono possibili (anche se quella con il pronome enclitico \u00e8 preferibile):\nI pronomi al dativo.\nPer esprimere il complemento di termine e di interesse si usa ovviamente il pronome personale al dativo:\nQuando il verbo regge sia un complemento oggetto che un dativo, uno dei due si attacca alla particella e per l'altro si usa il pronome personale indipendente:\nLa forma negativa.\nIl Quenya ha due modi per costruire la forma negativa:\nQuando la frase contiene un verbo all'indicativo senza complemento oggetto espresso con pronome enclitico, oppure un verbo modale reggente l'infinito, la negazione si forma con il verbo um- \"non essere\".\nConiugazione di um-.\nNegli altri casi si usa la particella l\u00e1.\nIl verbo \u00f9m- si usa anche per esprimere la forma negativa del verbo n\u00e0 \"essere\":\nPer la negazione degli altri verbi um- segue la coniugazione del verbo principale nella frase non negativa; invece in quella negativa il verbo principale va all'infinito.\nPer i verbi modali si impiegano due infiniti (um- all'infinito pi\u00f9 il verbo principale)\nSe un verbo ha un pronome in forma enclitica all'accusativo, la negazione \u00e8 sempre l\u00e0\nIl verbo essere.\nIn Quenya il verbo essere pu\u00f2 essere espresso in due modi: o con \"n\u00e1\" o con \"\u00eba\".\n\"n\u00e0\" si pu\u00f2 usare in due modi\n\"\u00eba\" invece si usa con in valore di: \"esistere, stare o trovarsi\"\ni harma \u00eba i sambess\u00eb \"il tesoro \u00e8 nella stanza/sta nella stanza/si trova nella stanza\"\n\u00eban tauress\u00eb \"io sono nel bosco\"\n\u00eba elda as quinga \"c'\u00e8 un elfo con un arco\"\n\u00ebar narmor i ostoss\u00eb \"ci sono lupi nella citt\u00e0\"\nEntrambi i verbi difettano del perfetto ed hanno Aoristo e Presente uguali:\nIl verbo \"\u00eba\".\n\"i ostor \u00ebala\" \"le citt\u00e0 che sono/che esistono\"\nI verbi impersonali.\nSono verbi che non hanno un soggetto. Come in italiano appartengono a questa categoria i verbi che indicano condizioni meteorologiche:\nAltri verbi impersonali, non avendo il soggetto, esprimono chi interessa l'azione con il dativo. Nella traduzione in italiano si pu\u00f2 mantenere il verbo, oppure (se esso \u00e8 impersonale anche in italiano) trasformarsi in un complemento di termine:\nI verbi causativi.\nNascono dall'aggiunta del suffisso \u2013ta ad un aggettivo e indicano l'idea di \"diventare,\nrendere...\":\nGli aggettivi terminanti in -\u00eb cambiano in i prima di aggiungere la desinenza\nIl verbo equ\u00eb.\nIl verbo quet- significa \"dire\" se il destinatario \u00e8 espresso al dativo, e \"parlare\" quando esso \u00e8 espresso in allativo.\nCon il discorso diretto ed indiretto si preferisce per\u00f2 usare il verbo equ\u00eb.\nQuesto verbo presenta un'unica forma valida per tutti i numeri e tutti i tempi. Si pu\u00f2 usare per\u00f2 solo quando il soggetto \u00e8 un nome proprio di persona oppure un pronome personale\n(non si pu\u00f2 usare con i nomi comuni quali \"il padre\", \"il re\", ecc. per i quali si impiega quet-).\nIl verbo auta.\nQuesto verbo pu\u00f2 avere tre coniugazioni a seconda del suo significato.\nConiugazione.\nAl participio passato ha anche valore di perduto.\nSintassi.\nLa forma passiva.\nLa forma passiva in Quenya si forma tramite il verbo \"n\u00e1\" \"essere\":\nEsiste anche una forma attiva passivante incerta ripresa dalle lingue baltofinniche (come il finlandese) corrispondente a quen \"qualcuno\".\nIl complemento d'agente \u00e8 espresso dal caso strumentale:\nLa forma passiva \u00e8 applicabile anche al participio passato in funzione aggettivale.\nIl costrutto ottativo.\nIl costrutto ottativo si utilizza per esprimere un desiderio (realizzabile), un augurio o una speranza.\nSi forma mettendo a inizio frase la particella \"nai\" e il verbo al futuro.\nEsiste anche un costrutto ottativo volto alla possibilit\u00e0 apparente, introdotto dalla particella \"c\u00e9\" \"forse\" pi\u00f9 il futuro.\nIl costrutto ipotetico e condizionale.\nNon esistendo in Quenya n\u00e9 congiuntivo n\u00e9 condizionale, le due forme si costruiscono con l'indicativo sia nella reggente che nella subordinata.\nSe la proposizione descrive un evento sicuro si utilizza la congiunzione \"\u00edr\u00eb\" \"quando\".\nQuando la proposizione indica un avvenimento che non \u00e8 certo, si usa come congiunzione\nmai o ai \"se\"\nSi possono mettere alla fine della proposizione reggente le particelle \"nai\" e \"c\u00e9\" per esprimere\ndubbio o probabilit\u00e0.\nLa preposizione temporale.\nLa proposizione temporale in Quenya \u00e8 molto articolata e si differenzia in Anteriore, Posteriore e Contemporanea rispetto alla reggente.\nQuando la proposizione temporale \u00e8 in rapporto di contemporaneit\u00e0 con la reggente si ricorre o al participio presente oppure al verbo preceduto da \"\u00edr\u00eb\".\nQuando la proposizione temporale \u00e8 in rapporto di anteriorit\u00e0 con la reggente, si ricorre o al perfetto preceduto da \"n\u00f3\" \"dopo\" nella subordinata e al passato o presente nella reggente.\nSi pu\u00f2 anche impiegare il participio passato nella subordinata:\nSe la temporale \u00e8 in rapporto di posteriorit\u00e0 rispetto alla reggente si esprime con \"ep\u00eb\" pi\u00f9\nil verbo allo stesso tempo della reggente:\nLa proposizione dichiarativa.\nPer la proposizione dichiarativa \u00e8 necessario ricorrere alla congiunzione \"che\", espressa in Quenya da \"sa\".\nPu\u00f2 anche essere utilizzata per il discorso indiretto:\nAltre congiunzioni.\nQuesto \u00e8 un elenco delle altre congiunzioni attestate.\nVocabolario.\nCome gi\u00e0 detto, Tolkien cre\u00f2 il suo vocabolario partendo da radici comuni a tutti i suoi linguaggi \"elfici\". Tuttavia il rapporto tra le varie lingue \u00e8 spesso forviante, in quanto Tolkien, diede alle sue lingue un'evoluzione fonetica e morfologica abbastanza diversa.\nFormazione delle parole.\nIl quenya per la formazione delle parole prevede un estensivo numero di infissi, prefissi e suffissi.\nInfatti sono pochi i termini formati da soli \"radicali\", nonostante esistano ancora nella forma \"matura\" parole che utilizzano sistemi di derivazione pi\u00f9 arcaici o creati da Tolkien in una fase \"primordiale\" della lingua e poi abbandonati.\nIn quenya sono presenti per lo pi\u00f9 suffissi di vario genere:\nIl quenya fa un largo usa di desinenze nella formazione di verbi e aggettivi, nonch\u00e9 di nomi maschili e femminili.\nIl quenya possiede anche molti prefissi, abbastanza ricorrenti:"}
{"id": "3883868", "revid": "729019", "url": "https://it.wikipedia.org/wiki?curid=3883868", "title": "Type 5 Na-To", "text": "Il Type 5 Na-To \u00e8 stato un cacciacarri ed uno degli ultimi mezzi corazzati prodotti in Giappone alla fine della seconda guerra mondiale.\nIl progetto di un mezzo preposto al contrasto degli M4 Sherman, contro i quali non vi erano vere e proprie difese, indusse nel 1943 alla creazione di un mezzo armato del cannone Type 4 da 75\u00a0mm antiaereo. In attesa dell'arrivo del pezzo se ne cerc\u00f2 la base semovente; alla fine fu deciso di installarlo sullo scafo del Type 4 Chi-So, un trasporto truppe completamente cingolato, proveniente a sua volta dal telaio del carro armato medio Type 4 Chi-To. Il prototipo del trasporto fu pronto ad aprile: il motore era posto nel retro e la cabina anteriore, dove trovavano posto un pilota e un operatore radio, era protetta da corazze saldate e spesse 12\u00a0mm. L'armamento fu sistemato su uno speciale affusto a perno dietro la cabina di guida, era operato da 5 uomini e dotato di uno scudo spesso 12\u00a0mm. Lo scafo e il cannone furono testati separatamente nell'estate del 1944 e tali collaudi indussero l'apporto di alcuni cambiamenti: per garantire agli addetti, alloggiati nel vano trasporto, una certa protezione, furono aggiunte piastre da 12\u00a0mm ai lati del veicolo; l'armamento fu sostituito da un cannone Type 5 da 75 millimetri controcarro, perch\u00e9 l'altra arma aveva avuto problemi di messa a punto.\nIl sistema d'arma nel suo insieme fu provato nella primavera del 1945 raccogliendo critiche positive per la mobilit\u00e0 e l'efficacia del cannone, con una velocit\u00e0 iniziale di 850\u00a0m/s e capace di penetrare 75\u00a0mm d'acciaio alla distanza di 1.000 metri. I militari ne furono soddisfatti e ordinarono 200 esemplari, ma ormai l'industria nipponica era allo stremo e afflitta da penuria di risorse di ogni genere: solo un secondo mezzo fu fabbricato, e nessuno dei due fu mai impiegato in battaglia. Un'altra fonte riporta invece che forse furono completate alcune altre unit\u00e0, e che un paio di Na-To, inviati in Manciuria per ulteriori collaudi, probabilmente vennero distrutti ad agosto 1945 mentre combattevano contro le forze sovietiche."}
{"id": "3883869", "revid": "110157", "url": "https://it.wikipedia.org/wiki?curid=3883869", "title": "Njazepetrovskij rajon", "text": "Il Njazepetrovskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1924, il suo capoluogo \u00e8 Njazepetrovsk."}
{"id": "3883872", "revid": "110157", "url": "https://it.wikipedia.org/wiki?curid=3883872", "title": "Chiesa di San Giovanni Evangelista (Cugnasco-Gerra)", "text": "La chiesa parrocchiale di San Giovanni Evangelista \u00e8 un edificio religioso che si trova a Monda, frazione del comune di Cugnasco-Gerra.\nStoria.\nUna chiesa venne costruita qui nel XV secolo, ma una frana la distrusse alla fine del XVI secolo, ricostruita, venne nuovamente distrutta da un'alluvione nel 1816. L'attuale versione dell'edificio risale ad una nuova ricostruzione operata nel 1819, mentre il campanile risale al 1839.\nDescrizione.\nLa chiesa ha una pianta a croce con coro semicircolare, coperto da una volta a botte lunettata; in facciata \u00e8 presente un rosone in stile neogotico."}
{"id": "3883874", "revid": "110157", "url": "https://it.wikipedia.org/wiki?curid=3883874", "title": "Plastovskij rajon", "text": "Il Plastovskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 2004, il suo capoluogo \u00e8 Plast."}
{"id": "3883889", "revid": "830939", "url": "https://it.wikipedia.org/wiki?curid=3883889", "title": "La magia dell'arcobaleno", "text": "La magia dell'arcobaleno (\"Der Zauber des Regenbogens\") \u00e8 un film del 2006 diretto da Dagmar Damek. Il film \u00e8 andato in onda prima in Francia il 4 luglio 2007 con il titolo \"Aux couleurs de l'arc-en-ciel\", mentre in Germania il 9 novembre.\nTrama.\nLea Winter \u00e8 una giovane architetta di successo senza famiglia. Klaus Arnheim, il suo amante, \u00e8 un imprenditore edile che la aiuta a realizzare un importante progetto a Dubai. Un giorno Lea scopre di essere incinta e comunica a Klaus di voler tenere il bambino, il quale per\u00f2 rifiuta e la esorta ad abortire, dato che lui non ha nessuna intenzione di lasciare la sua famiglia. Lea, scossa dalla notizia, decide di partire per una breve vacanza al mare in Irlanda, per riflettere sulla situazione della gravidanza, dove conosce Brian O'Casey, un giovane pianista con un figlio, il piccolo Patrick, con cui stringer\u00e0 subito una tenera amicizia. Durante una gita in barca, Lea salver\u00e0 il bambino da una morte certa: il suo rapporto con Brian da quel momento si intensifica, mettendo in crisi quello con Klaus."}
{"id": "3883890", "revid": "599013", "url": "https://it.wikipedia.org/wiki?curid=3883890", "title": "Suore francescane di Glen Riddle", "text": "Le Suore Francescane di Glen Riddle (in inglese \"Sisters of Saint Francis of Glen Riddle\") sono un istituto religioso femminile di diritto pontificio: i membri di questa congregazione pospongono al loro nome la sigla O.S.F.\nStoria.\nLa congregazione fu fondata a Philadelphia dal vescovo Giovanni Nepomuceno Neumann che il 9 aprile 1855 rivest\u00ec dell'abito francescano le prime tre aspiranti: Maria Francis Bachmann (eletta prima superiora generale), Margherita Boll e Bernardina Dorn.\nLa congregazione ebbe un rapido sviluppo: dalle case aperte a Syracuse e Buffalo, resesi autonome dopo il 1863, ebbero anche origine due congregazioni autonome.\nL'istituto, aggregato all'Ordine dei Frati Minori dal 16 luglio 1907, ricevette il pontificio decreto di lode nel 1899 e le sue costituzioni ottennero l'approvazione definitiva della Santa Sede il 7 luglio 1907.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, alla cura di anziani ed ammalati e al servizio domestico in seminari e collegi ecclesiastici.\nSono presenti negli Stati Uniti d'America, in Irlanda e in Africa; la sede generalizia \u00e8 ad Aston, in Pennsylvania.\nAlla fine del 2008 la congregazione contava 600 religiose in 220 case."}
{"id": "3883894", "revid": "228587", "url": "https://it.wikipedia.org/wiki?curid=3883894", "title": "ATP Champions Tour 2012", "text": "L'ATP Champions Tour \u00e8 una serie di tornei giocati nel corso di un anno dalle leggende del tennis maschile del passato organizzati dall'ATP."}
{"id": "3883896", "revid": "838137", "url": "https://it.wikipedia.org/wiki?curid=3883896", "title": "Connessone", "text": "Il connessone \u00e8 una struttura proteica con funzioni di canale ionico che contribuisce a formare le giunzioni comunicanti esistenti tra le cellule. Il canale viene a formarsi per l'accoppiamento di connessoni presenti nella membrana cellulare di due cellule adiacenti.\nStruttura.\nRisulta essere costituito da 6 subunit\u00e0 proteiche disposte ad esagono, chiamate connessine, che formano al centro un canale permeabile all'acqua, a ioni caricati positivamente e a molecole di dimensioni fino a 1,5 nm e di massa fino a 1 kDa che possono, attraverso questo canale, passare da una cellula all'altra. Non possono invece passare molecole pi\u00f9 grandi e pi\u00f9 pesanti, nonch\u00e9 gli ioni caricati negativamente.\nIl canale esiste in due conformazioni reversibili, una aperta e una chiusa, e il passaggio tra le due avviene tramite fosforilazione.\nVariabilit\u00e0 genetica.\nDato che nell'essere umano esistono venti geni che codificano per venti diversi tipi di connessina, i connessoni possono essere formati dalla stessa proteina (\"\"omomeri\") o da proteine diverse (\"eteromeri\"). Inoltre il connessone di una cellula pu\u00f2 accoppiarsi con quello di un'altra cellula in conformazione identica (\"omotipica\") o differente (\"eterotipica\"\"). Questa variabilit\u00e0 pu\u00f2 portare a una selettivit\u00e0 per determinati ioni e molecole e all'apertura e chiusura del canale sulla base di segnali intracellulari specifici.\nLocalizzazione.\nI connessoni sono presenti in molti tipi cellulari. A livello delle sinapsi nervose e della giunzione neuromuscolare permettono il passaggio del potenziale d'azione, mentre nel follicolo ovarico mediano il segnale tra ovulo e cellule della granulosa. Sono presenti inoltre negli osteociti e nelle cellule del turnover osseo (osteoblasti e osteoclasti), negli astrociti e a livello della retina nei fotorecettori."}
{"id": "3883898", "revid": "110157", "url": "https://it.wikipedia.org/wiki?curid=3883898", "title": "Satkinskij rajon", "text": "Il Satkinskij rajon () \u00e8 un rajon dell'Oblast' di \u010celjabinsk, nella Siberia occidentale. Il suo capoluogo \u00e8 Satka."}
{"id": "3883903", "revid": "110157", "url": "https://it.wikipedia.org/wiki?curid=3883903", "title": "Uvel'skij rajon", "text": "L'Uvel'skij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1924, il suo capoluogo \u00e8 Uvel'skij."}
{"id": "3883905", "revid": "287204", "url": "https://it.wikipedia.org/wiki?curid=3883905", "title": "Yanmar Diesel Soccer Club 1971", "text": "Questa voce raccoglie le informazioni riguardanti lo Yanmar Diesel Soccer Club nelle competizioni ufficiali della stagione 1971\nStagione.\nTrascinato dall'accoppiata Kamamoto-Yoshimura (che mise a segno 19 gol complessivi), lo Yanmar Diesel vinse la settima edizione della Japan Soccer League senza incontrare particolari difficolt\u00e0, mantenendo un rendimento costante che gli permise di ottenere il titolo nazionale in anticipo rispetto alla conclusione del torneo. La vittoria del campionato permise alla squadra di disputare la Coppa dell'Imperatore, dove perse la finale contro il Mitsubishi Heavy Industries.\nMaglie e sponsor.\nVenne ripristinato il colore rosso delle divise."}
{"id": "3883906", "revid": "1114445", "url": "https://it.wikipedia.org/wiki?curid=3883906", "title": "Angria", "text": "L'Angria o Angaria \u00e8 una regione storica nei moderni stati tedeschi di Bassa Sassonia e Renania Settentrionale-Vestfalia. Il cronista Vitichindo di Corvey nel suo \"Res gestae saxonicae sive annalium libri tres\" la denotava come la regione centrale del medievale Ducato di Sassonia situato lungo il medio corso del fiume Weser tra la Vestfalia e l'Ostfalia. Il suo nome deriva dalla trib\u00f9 germanica degli Angrivarii che si unirono alla confederazione tribale sassone. La regione fu incentrata sulla citt\u00e0 di Minden, sede di una diocesi dall'anno 803.\nLe terre degli Angrivarii furono conquistate da Carlo Magno durante le guerre sassoni;"}
{"id": "3883907", "revid": "110157", "url": "https://it.wikipedia.org/wiki?curid=3883907", "title": "Ujskij rajon", "text": "L'Ujskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1926, il suo capoluogo \u00e8 Ujskoe."}
{"id": "3883914", "revid": "110157", "url": "https://it.wikipedia.org/wiki?curid=3883914", "title": "Varnenskij rajon", "text": "Il Varnenskij rajon () \u00e8 un rajon dell'Oblast' di \u010celjabinsk, nella Siberia occidentale. Istituito nel 1926, il suo capoluogo \u00e8 Varna."}
{"id": "3883916", "revid": "525063", "url": "https://it.wikipedia.org/wiki?curid=3883916", "title": "Clitello", "text": ""}
{"id": "3883918", "revid": "287204", "url": "https://it.wikipedia.org/wiki?curid=3883918", "title": "Komarice", "text": ""}
{"id": "3883919", "revid": "198277", "url": "https://it.wikipedia.org/wiki?curid=3883919", "title": "Wing cars", "text": ""}
{"id": "3883928", "revid": "287204", "url": "https://it.wikipedia.org/wiki?curid=3883928", "title": "Kvitkovice", "text": ""}
{"id": "3883933", "revid": "305108", "url": "https://it.wikipedia.org/wiki?curid=3883933", "title": "Immota Manet", "text": ""}
{"id": "3883937", "revid": "729019", "url": "https://it.wikipedia.org/wiki?curid=3883937", "title": "Bendaggio gastrico", "text": "Il bendaggio gastrico \u00e8 un intervento di chirurgia bariatrica che limita l'introduzione del cibo attraverso un'azione prevalentemente di tipo meccanico; viene classificato tra gli interventi di tipo restrittivo perch\u00e9 viene ridotta la capacit\u00e0 dello stomaco.\nIl bendaggio gastrico pi\u00f9 frequentemente utilizzato \u00e8 quello regolabile, inventato nel 1986 da Lubomyr Kuzmak, che viene effettuato attraverso laparoscopia che rappresenta un metodo considerato completamente reversibile.\nDescrizione dell'intervento.\nL'anello di silicone viene inserito nella parte superiore dello stomaco creando una tasca gastrica di dimensioni ridotte e comunicante con il resto dello stomaco attraverso un piccolo orifizio di svuotamento, mentre il serbatoio viene posizionato sottocute nello spessore dell'addome. Quest'ultimo consente allo specialista di gonfiare o sgonfiare l'anello di silicone, modificando il diametro dell'orifizio di svuotamento.\nLo scopo dell'intervento \u00e8 quello di favorire l'anticipazione del senso di saziet\u00e0 e riempimento gastrico, riducendo di conseguenza la quantit\u00e0 di cibo introdotto.\nIndicazioni.\nCome per tutti gli interventi di chirurgia bariatrica, \u00e8 indicato per:\nL'intervento \u00e8 controindicato, invece, in caso di alcolismo, presenza di malattie terminali o di alterazioni psicologiche/psichiatriche che rendano il paziente incapace di provvedere a s\u00e9 e di aderire al programma di \"follow up\".\nComplicanze.\nSi tratta di una procedura chirurgica piuttosto sicura, con una mortalit\u00e0 operatoria stimata intorno allo 0,1% e un'incidenza di complicanze operatorie dello 0,2%. Queste riguardano solitamente l'anello di silicone o il serbatoio di regolazione, che possono spostarsi o scollegarsi, eventi che possono presentarsi complessivamente in meno del 7% dei casi.\nPrognosi.\nIl calo ponderale pu\u00f2 essere stimato in circa il 40-50% del peso in eccesso, sebbene sia possibile nel lungo termine un recupero del peso perduto, soprattutto in caso di un non corretto comportamento alimentare. Allo stesso modo la regolazione della restrizione mediata dal bendaggio, effettuata sotto guida radiologica, pu\u00f2 essere decisa in base al calo ponderale, al comportamento alimentare e all'insorgenza di effetti indesiderati. Il \"follow up\" prevede visite ogni tre mesi nel primo anno e almeno una ogni anno successivamente, con valutazione di eventuali carenze nutrizionali e/o vitaminiche."}
{"id": "3883938", "revid": "446353", "url": "https://it.wikipedia.org/wiki?curid=3883938", "title": "Alfiere (figura militare)", "text": ""}
{"id": "3883952", "revid": "36426", "url": "https://it.wikipedia.org/wiki?curid=3883952", "title": "Gliptoteca di Monaco di Baviera", "text": ""}
{"id": "3883957", "revid": "287204", "url": "https://it.wikipedia.org/wiki?curid=3883957", "title": "Libnic", "text": ""}
{"id": "3883968", "revid": "110157", "url": "https://it.wikipedia.org/wiki?curid=3883968", "title": "Up in the Sky (album)", "text": "Up in the Sky \u00e8 il primo album dei 77 Bombay Street, pubblicato l'11 febbraio 2011 per l'etichetta discografica \"Gadget Records\".\nDa questo disco sono stati estratti 4 singoli: \"Up in the Sky\", \"Long Way\", \"47 Milionaires\" e \"I love Lady Gaga\".\nHa inoltre ricevuto un disco d'oro e uno di platino.."}
{"id": "3883969", "revid": "729019", "url": "https://it.wikipedia.org/wiki?curid=3883969", "title": "Cuatro Vientos (metropolitana di Madrid)", "text": "Cuatro Vientos \u00e8 una stazione della linea 10 della metropolitana di Madrid e della linea C-5 delle Cercan\u00edas di Madrid. Si trova nei pressi della Autov\u00eda del Suroeste (A-5), nel quartiere Latina.\nStoria.\nNell'ottobre 1976 venne aperta la linea ferroviaria tra Aluche e M\u00f3stoles, denominata C-6, che prevedeva una fermata in prossimit\u00e0 dell'aeroporto di Cuatro Vientos. \u00c8 stata stazione di questa linea fino a quando la stessa \u00e8 stata inglobata dalla linea C-5.\nL'11 aprile 2003 \u00e8 stata aperta la stazione della metropolitana, situata sotto a quelle delle Cercan\u00edas.\nA seguito di lavori, nel 2014, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3883984", "revid": "287204", "url": "https://it.wikipedia.org/wiki?curid=3883984", "title": "Litvinovice", "text": ""}
{"id": "3883988", "revid": "80598", "url": "https://it.wikipedia.org/wiki?curid=3883988", "title": "Because of You (brano musicale)", "text": "Because of You \u00e8 un brano musicale del 1940, inciso da Tommy Tucker Time.\nNel 1952 Tony Bennett ne incise una cover nel suo primo album, \"Because of You\". Fu poi reincisa da moltissimi altri artisti, tra cui Louis Armstrong, Les Baxter, Sammy Davis Jr., Connie Francis e Neil Sedaka."}
{"id": "3883989", "revid": "1543377", "url": "https://it.wikipedia.org/wiki?curid=3883989", "title": "Ren\u00e9 Allendy", "text": "Dopo un'infanzia difficile per ragioni di salute, riusc\u00ec a laurearsi in medicina. Nel 1912, spos\u00f2 Alice Yvonne Nel-Dumouchel (1890-1935), con cui fond\u00f2 alla Sorbona un \"Groupe d'\u00e9tudes philosophiques et scientifiques pour l'examen des id\u00e9es nouvelles\", un gruppo di studio interdisciplinare che coinvolse anche Alfred Adler, Otto Rank, Jean Piaget, Darius Milhaud, Antonin Artaud e Juan Gris.\nNel 1926 fond\u00f2, insieme a Ren\u00e9 Laforgue e Marie Bonaparte, la Soci\u00e9t\u00e9 psychanalytique de Paris (SPP). Tra i suoi numerosi pazienti si annoverano Ren\u00e9 Crevel, Ana\u00efs Nin (di cui fu anche amante), Antonin Artaud, Ferdinand Alqui\u00e9, Maurice Sachs e Hugh Parker Guiler.\nDopo la morte della moglie, spos\u00f2 la sorella di lei, Colette, fondatrice della \"Galerie Colette Allendy\" che ha ospitato mostre di Picabia, Kandinskij, Picasso, Yves Klein, Jacques Villegl\u00e9, Raymond Hains e, dopo la guerra, gli archivi del marito psicoanalista.\nNel 1940 Ren\u00e9 lasci\u00f2 Parigi per Montpellier, nella zona libera, ove tent\u00f2 di farsi una clientela.\nScrittore poliedrico e fertile, lasci\u00f2 diverse opere. Fu membro dell'Ordine massonico misto internazionale Le Droit Humain. "}
{"id": "3883991", "revid": "1543377", "url": "https://it.wikipedia.org/wiki?curid=3883991", "title": "Torre del lebbroso", "text": "La Torre del lebbroso (in francese \"Tour du l\u00e9preux\") \u00e8 una torre del comune di Aosta, in Valle d'Aosta, innalzata sul lato occidentale dell'antica cinta romana di Augusta Praetoria, in via Jean-Boniface Festaz.\nStoria.\nLa Torre del lebbroso venne costruita sui resti di un'antica torre romana e fu in origine nota come torre \"Friour\" o \"De Friours\" dal nome della famiglia che la abit\u00f2. I De Friour, la cui famiglia \u00e8 citata per la prima volta in un documento del 1191, occupavano anche la \"Porta Decumana\", oggi scomparsa.\nIn seguito la torre venne abbandonata e chiamata localmente \"Tour de la frayeur\" (in francese, \"Torre dello spavento\").\nDopo alcuni passaggi di propriet\u00e0, nel 1773 fu acquistata dall'Ordine Mauriziano.\nA quest'epoca deriverebbe il nome attuale, legato alla presenza tra il 1773 e il 1803 di Pietro Bernardo Guasco da Oneglia, un lebbroso che vi fu rinchiuso fino alla morte con la sorella per evitare il contagio della citt\u00e0 per fare parte dell\"'Hospice de charit\u00e9\" fondato da Jean-Boniface Festaz. La sua vicenda ispir\u00f2 le vicende del romanzo \"Il lebbroso della citt\u00e0 d'Aosta\" (titolo originale in francese \"Le l\u00e9preux de la cit\u00e9 d'Aoste\") dello scrittore savoiardo Xavier de Maistre, pubblicato nel 1811.\nNel 1890 l'edificio fu restaurato dall\"'Ufficio regionale pei Monumenti del Piemonte e della Liguria\" diretto da Alfredo D'Andrade. Oggi appartiene alla Regione Autonoma Valle d'Aosta che ne ha fatto una sede espositiva.\nArchitettura.\nLa Torre del lebbroso \u00e8 impiantata sulle fondamenta di una precedente torre romana, che il restauro della fine del XIX secolo ha riportato alla luce evidenziandone la struttura a risega. A questa torre se ne aggiunse poi una medievale nel XV secolo, a pianta quadrata, a cui si accedeva tramite una scala esterna coperta da tettoia e al cui interno si trovava la scala a chiocciola a permettere l'accesso ai piani.\nLe antiche finestre romane sono state in massima parte chiuse, ma le rimanenti ancora danno luce ai piani interni."}
{"id": "3883992", "revid": "287204", "url": "https://it.wikipedia.org/wiki?curid=3883992", "title": "Locenice", "text": ""}
{"id": "3883993", "revid": "287204", "url": "https://it.wikipedia.org/wiki?curid=3883993", "title": "Half adder", "text": ""}
{"id": "3883994", "revid": "287204", "url": "https://it.wikipedia.org/wiki?curid=3883994", "title": "Semisommatore", "text": ""}
{"id": "3883997", "revid": "228587", "url": "https://it.wikipedia.org/wiki?curid=3883997", "title": "Wilson Bethel", "text": "Biografia.\nWilson \u00e8 terzo di nove figli, alcuni dei quali adottati, di Steve Bethel e della scrittrice Joyce Maynard ed inizia a recitare quando \u00e8 iscritto a una scuola elementare per le arti dove gli studenti recitavano le commedie di William Shakespeare. Dopo il diploma di scuola superiore decide di seguire il suo sogno di diventare un attore e si trasferisce a Los Angeles. L\u00ec inizia a lavorare come comparsa in alcune serie tv tra cui \"Cold Case - Delitti irrisolti\", \"NCIS\" e \"The O.C.\".\nLa sua carriera subisce una svolta quando viene scelto per la parte di Evan Q-Tip Stafford per la miniserie \"Generation Kill\" tratta dall'omonimo libro. Sempre nel 2008 partecipa al film \"Tunnel Rats\" di Uwe Boll, dove interpreta il caporale Dan Green. Ha ricoperto il ruolo di Wade Kinsella nella serie The CW, \"Hart of Dixie\".\nNel 2011 interpreta il ruolo del Dottor Holliday nel film \"Wyatt Earp - La leggenda\", ruolo che nel film del 1993 \"Tombstone\", a cui \u00e8 ispirato il suddetto, era di Val Kilmer, presente qui invece nei panni dello sceriffo Wyatt Earp.\nNel 2018 veste i panni del cattivo Benjamin Poindexter, alias Bullseye, nella serie Netflix \"Daredevil\".\nDoppiatori italiani.\nNelle versioni in lingua italiana dei suoi lavori, Wilson Bethel \u00e8 stato doppiato da:"}
{"id": "3884000", "revid": "120027708", "url": "https://it.wikipedia.org/wiki?curid=3884000", "title": "Rudolf Allers", "text": "\u00c8 stato l'unico cattolico a far parte del primo gruppo psicoanalitico di Freud. Assieme ad Alfred Adler, ha poi preso le distanze dalla psicoanalisi. Successivamente si \u00e8 staccato dal gruppo di Adler assieme a Oswald Schwarz. Ha insegnato nell'universit\u00e0 di Vienna (1919).\nNel 1908 ha sposato Carola Meitner, sorella di Lise fisica e collaboratrice del premio Nobel Otto Hahn.\n\u00c8 stato maestro di Viktor Frankl, guida di Hans Urs von Balthasar ed amico della santa Edith Stein. Sia von Balthasar sia la Stein hanno abitato diversi mesi in casa degli Allers a Vienna.\nHa studiato il metodo preventivo di san Giovanni Bosco e le sue applicazioni pedagogiche, e su invito di padre Agostino Gemelli, \u00e8 stato in Italia per studiare la filosofia di San Tommaso presso l'Universit\u00e0 Cattolica di Milano laureandosi in Filosofia nel 1934.\nNell'antropologia di San Tommaso ha trovato il fondamento psicologico di una psicologia integrale, della quale sviluppare il lavoro che lo ha occupato per tutta la vita. Con l'annessione dell'Austria al Terzo Reich, \u00e8 emigrato negli Stati Uniti, dove ha insegnato presso la Catholic University of America di Washington D.C. (1938 - 1948), e in seguito presso la Georgetown University di Washington D.C.\n\u00c8 sepolto nella St. Mary's Cemetery di Washington D.C."}
{"id": "3884006", "revid": "1573940", "url": "https://it.wikipedia.org/wiki?curid=3884006", "title": "Hylopetes", "text": "Hylopetes \u00e8 un genere di roditori della famiglia degli Sciuridi che comprende nove specie di scoiattoli volanti originarie del Sud-est asiatico, note collettivamente come scoiattoli volanti dalla coda a freccia.\nTassonomia e distribuzione.\nIl genere comprende le seguenti specie:\nDescrizione.\nIl corpo degli \"Hylopetes\" misura 11-33 cm e la coda 8-29,2 cm; il peso \u00e8 di 27-100 g in \"H. lepidus\" e di 80-157 g in \"H. spadiceus\". La pelliccia \u00e8 morbida, folta e piuttosto lunga. Le regioni superiori possono essere grigiastre con alcune tonalit\u00e0 marroncine o bruno-giallastre, bruno-rossastre chiare, nero-brunastre lucide o nere, o chiazzate o macchiate su anche e coda. Le superfici superiori e inferiori della coda sono all'incirca dello stesso colore del dorso. Le regioni inferiori sono biancastre, grigiastre o giallastre. Le orecchie sono grandi e con le estremit\u00e0 smussate, gli artigli sono brevi e smussati e la coda, appiattita, si fa molto pi\u00f9 affusolata all'estremit\u00e0. Le femmine hanno sei mammelle.\nBiologia.\nQuesti scoiattoli volanti abitano vari tipi di foresta, nonch\u00e9 radure e aree coltivate, ad altitudini di circa 150-3500 m. Sono generalmente arboricoli e notturni. Trovano rifugio nelle cavit\u00e0 degli alberi, ma i nativi sostengono che talvolta occupino anche nidi abbandonati di scoiattoli giganti (\"Ratufa\"). A Giava \"H. lepidus\" talvolta nidifica in gusci vuoti delle noci di cocco dove altri scoiattoli hanno precedentemente creato un'apertura. Ogni tanto il guscio secco rimane attaccato al suo picciolo, o il nido viene fatto in un guscio libero rimasto sospeso tra le fronde della palma. Nella penisola malese, invece, \"H. platyurus\" crea con i denti l'apertura nella noce. \"H. lepidus\" \u00e8 stato visto planare per distanze di 135 m o pi\u00f9. Adams vide un esemplare di questa specie saltare da un albero, battere con vigore il patagio, e ascendere per circa un metro fino a raggiungere un ramo posto a 6 m di distanza.\nAlcune specie si nutrono occasionalmente dei frutti di alberi coltivati. La loro dieta comprende inoltre noci, teneri germogli, foglie e, forse, insetti e piccoli serpenti. A Giava un esemplare di \"H. lepidus\" in cattivit\u00e0 sembrava prediligere insetti come grilli e locuste, ma non disdegnava onischi e ragni. Afferrava questi invertebrati con gli incisivi e utilizzava le mani per trattenere la preda. Esemplari di \"H. platyurus\" tenuti in cattivit\u00e0 nella penisola malese uccisero e divorarono due serpenti bronzei dipinti (\"Leptophis ahaetulla\") di 25,5 cm che erano penetrati nella loro gabbia.\nL'attivit\u00e0 riproduttiva, osservata per lo pi\u00f9 in \"H. alboniger\" e \"H. lepidus\", sembra variare molto da una popolazione all'altra, e non vi \u00e8 una stagione degli amori ben definita.\nConservazione.\nLe specie pi\u00f9 numerose di \"Hylopetes\" sono \"H. alboniger\", \"H. phayrei\" e \"H. spadiceus\"; un po' pi\u00f9 raro, ma sempre piuttosto diffuso, \u00e8 \"H. nigripes\". La specie pi\u00f9 rara del genere \u00e8 \"H. sipora\", endemica di Sipora, una delle isole Mentawai, al largo delle coste occidentali di Sumatra. Delle specie restanti si sa pochissimo, e la IUCN le classifica tutte tra le specie a status indeterminato."}
{"id": "3884010", "revid": "767487", "url": "https://it.wikipedia.org/wiki?curid=3884010", "title": "Giuseppe Allevi", "text": "Biografia.\nMaestro di cappella a Piacenza, lasci\u00f2 (1654) \"Composizioni sacre da 2 a 4 voci\", per organo e violini."}
{"id": "3884012", "revid": "819238", "url": "https://it.wikipedia.org/wiki?curid=3884012", "title": "Linea C (metropolitana di Los Angeles)", "text": "La Linea C, precedentemente nota come linea verde (), \u00e8 una linea di metrotranvia facente parte della metropolitana di Los Angeles che corre tra Redondo Beach e Norwalk all'interno della Contea di Los Angeles; \u00e8 una delle cinque linee di metropolitana gestite dalla Los Angeles County Metropolitan Transportation Authority (o Metro). Essa serve inoltre, lungo il suo percorso, le citt\u00e0 di El Segundo, Hawthorne, Lynwood, South Gate e Willowbrook.\nFornisce un accesso diretto all'aeroporto internazionale di Los Angeles attraverso un bus shuttle che parte dalla stazione Aviation/LAX.\nIl tracciato si trova completamente su una sede dedicata che corre parzialmente all'interno della mediana dell'Interstate 405 (Century Freeway) con una sezione sopraelevata verso ovest. Gestita dalla Los Angeles County Metropolitan Transportation Authority, viene da essa indicata internamente come Linea 803: tale denominazione appare negli orari interni operativi, come anche negli collegamenti ipertestuali delle tabelle degli orari sul sito internet della Metro.\nCaratteristiche.\nL'intero percorso della linea C \u00e8 sopraelevato, o su piloni di supporto al tracciato, o sulla mediana dell'Interstate 405 (Century Freeway).\nLa linea inizia a ovest dalla stazione di Redondo Beach, quindi si dirige a nord verso El Segundo.Alla stazione Aviation/LAX, i passeggeri possono cambiare e prendere una delle numerose linee di bus gestite da diversi operatori (Metro Local 120, 625; Santa Monica Transit: 3, Rapid 3; Culver City Transit: 6, Rapid 6), e particolarmente il bus navetta gratuito per l'aeroporto internazionale di Los Angeles.\nDa qui, la linea C si dirige a est all'interno della mediana dell'Interstate 405, con le maggiori coincidenze alle stazioni di Harbor Freeway (Linea argentata; Metro Local: 45, 81, 120, 445, 450X, 550; Metro Rapid: 745) e di Imperial/Wilmington (Linea A; Metro Local: 55, 120, 121, 205, 355, 612; Gardena Transit: 5).\nInfine, la linea termina a Norwalk, poco a est dell'Interstate 605."}
{"id": "3884013", "revid": "123529058", "url": "https://it.wikipedia.org/wiki?curid=3884013", "title": "Lorenzoni", "text": ""}
{"id": "3884014", "revid": "49886274", "url": "https://it.wikipedia.org/wiki?curid=3884014", "title": "Giuseppe Alliata", "text": ""}
{"id": "3884016", "revid": "31251318", "url": "https://it.wikipedia.org/wiki?curid=3884016", "title": "HC Pistoia", "text": ""}
{"id": "3884020", "revid": "1442080", "url": "https://it.wikipedia.org/wiki?curid=3884020", "title": "West of England Challenger 1990 - Doppio", "text": "Il doppio del torneo di tennis West of England Challenger 1990, facente parte dell'ATP Challenger Series, ha avuto come vincitori Il tabellone di doppio del West of England Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Andrej Ol'chovskij e Olli Rahnasto. In finale hanno sconfitto la coppia formata da Arnaud Boetsch e Peter Nyborg con il punteggio di 7-5, 6-4."}
{"id": "3884026", "revid": "1632387", "url": "https://it.wikipedia.org/wiki?curid=3884026", "title": "Hermes con Dioniso", "text": "L'Hermes con Dioniso \u00e8 una scultura in marmo pario (h. 215\u00a0cm) di Prassitele, databile al 350-330 a.C. circa e conservata nel Museo archeologico di Olimpia. La critica \u00e8 divisa su chi la considera opera originale e chi la ritiene invece una copia ellenistica dell'originale perduto.\nStoria.\nLo Stato greco firm\u00f2 nel 1874 un accordo con l'Impero Tedesco per l'esplorazione archeologica di Olimpia. Gli scavi, condotti da un team tedesco, furono avviati nel 1875 sotto la direzione di Ernst Curtius. L'8 maggio 1877, tra le rovine dell'Heraion, venne rinvenuta la scultura di \"Hermes col fanciullo Dioniso\", citata da Pausania proprio in quel sito. Protetta da uno strato di argilla, si present\u00f2 in ottime condizioni conservative, nonostante alcune parti lacunose. Altri frammenti vennero scoperti poco dopo, tra cui il tronco su cui la statua si appoggia, coperto da un ampio drappo, e del piedistallo.\nDi non facile soluzione \u00e8 il problema attributivo. Se l'uso del marmo pario distingue la statua dalle copie di epoca romana, alcuni dettagli tecnici, come l'uso del trapano nei capelli o i segni di particolari scalpelli sulla schiena e sul tronco (la sgorbia e la gradina), farebbero pensare a un'opera pi\u00f9 tarda, ellenistica. Nonostante queste considerazioni non \u00e8 possibile stabilire se tali espedienti fossero stati sperimentati magari da Prassitele stesso.\nPotrebbe essere che la statua sia stata fatta da Prassitele stesso per due motivi:\n\u00c8 quindi possibile che questa statua sia stata fatta dalle mani dello stesso Prassitele.\nA Hermes mancano l'avambraccio destro, due dita della mano sinistra, entrambe le gambe dalle ginocchia alle caviglie, il piede sinistro e il pene; al neonato Dioniso mancano le braccia, a parte la mano destra appoggiata sulla spalla di Hermes, e la punta del piede destro.\nDescrizione e stile.\nSecondo la mitologia greca, Dioniso era il figlio di Zeus e di Semele, una mortale, figlia di Cadmo, re di Tebe. Spaventata da una dimostrazione di forza di Zeus, Semele mor\u00ec di paura e il dio, sapendo che era incinta, le prese il bambino dal ventre e lo port\u00f2 nella coscia; dopo sei mesi nacque Dioniso, che venne affidato alle cure del fratello Hermes. \u00c8 probabile che la statua venne fatta come un'allegoria della pace tra gli abitanti di Elide, che aveva Hermes come patrono, e Arcadia, che aveva per patrono Dioniso.\nIl tema del rapporto tra uomo e bambino era forse gi\u00e0 stato trattato dal padre di Prassitele, Cefisodoto, come ricorda Plinio. Hermes, nudo, si sporge verso il fanciullo seduto sull'avambraccio sinistro, mentre il destro \u00e8 sollevato, forse per distrarre il bambino con un grappolo d'uva. Le divinit\u00e0 sono calate in un contesto affettuoso e quotidiano, come nessuno prima di Prassitele aveva fatto, e la tradizionale verticalit\u00e0 della figura \u00e8 abbandonata in favore di forme pi\u00f9 sinuose e sbilanciate, tanto che in questo caso \u00e8 necessaria la presenza del sostegno a sinistra.\nPer la prima volta Prassitele si concentra sugli sguardi dei due personaggi, tanto da far risultare una scena intensa.\nGrande attenzione \u00e8 riservata alla psicologia dei personaggi, dagli sguardi lontani e malinconici.\nIl sapiente trattamento del marmo genera un forte colorismo, soprattutto nei capelli e nella chioma del dio adulto, riprendendo una caratteristica di Fidia. Il panneggio appare morbido e leggero.\nLa scultura rappresenta anche molta umanit\u00e0 ed un rapporto fraterno tra il dio e il fanciullo..."}
{"id": "3884028", "revid": "47011931", "url": "https://it.wikipedia.org/wiki?curid=3884028", "title": "Azione ridotta", "text": ""}
{"id": "3884031", "revid": "76963", "url": "https://it.wikipedia.org/wiki?curid=3884031", "title": "Vincent Castellanos", "text": ""}
{"id": "3884034", "revid": "6923", "url": "https://it.wikipedia.org/wiki?curid=3884034", "title": "Samuel Austin Allibone", "text": "Biografia.\nInizialmente commerciante di basso calibro, si dedic\u00f2 anima e corpo alla redazione di \"Critical Dictionary of English literature and British and American authors\" (1858) e alla redazione di commenti sulla Bibbia."}
{"id": "3884036", "revid": "729019", "url": "https://it.wikipedia.org/wiki?curid=3884036", "title": "Battaglia di Rodeo del Medio", "text": "La battaglia di Rodeo del Medio, combattuta il 24 settembre 1841 nell'ambito delle guerre civili argentine, fu uno scontro bellico verificatosi nei pressi di Rodeo del Medio, nella provincia di Mendoza (Argentina), tra l'esercito federale comandato da \u00c1ngel Pacheco e l'esercito unitario guidato da Gregorio Ar\u00e1oz de Lamadrid.\nLa battaglia rappresent\u00f2 la sconfitta definitiva della Coalizione del Nord (in spagnolo \"Coalici\u00f3n del Norte\"), l'alleanza tra le province del nord dell'Argentina contro Juan Manuel de Rosas e il sistema federalista da lui rappresentato.\nAntefatto.\nNel 1840, sotto l'impulso del generale unitario Gregorio Ar\u00e1oz de Lamadrid, si era formata un'alleanza tra le province di Tucum\u00e1n, Salta, Catamarca, La Rioja e Jujuy; l'alleanza, mirata a contrastare il potere del governatore di Buenos Aires Juan Manuel de Rosas, si nomin\u00f2 Coalizione del Nord e organizz\u00f2 un esercito al comando dello stesso Lamadrid.\nSul litorale, il generale unitario Juan Lavalle aveva gi\u00e0 cominciato da oltre un anno una campagna militare contro Rosas; non avendo trovato le forze sufficienti ad attaccare Buenos Aires si ritir\u00f2 nella provincia di Santa Fe, dove cerc\u00f2 contatti con Lamadrid. I due generali si accordarono per unire i loro eserciti, ma Lavalle, braccato da vicino da un esercito federale che Rosas aveva affidato all'ex presidente uruguaiano Oribe, manc\u00f2 l'appuntamento ed arriv\u00f2 al luogo pattuito sei giorni dopo l'abbandono di questo da parte di Lamadrid. Due giorni, il 28 novembre 1840, fu attaccato da Oribe e sconfitto nella battaglia di Quebracho Herrado, lasciando sul campo un migliaio tra morti, feriti e prigionieri.\nLavalle si spost\u00f2 per alcuni mesi nella provincia di La Rioja, dove inizi\u00f2 una serie di azione di guerriglia con lo scopo di attirarvi gli eserciti nemici e permettere a Lamadrid di organizzare il suo esercito. Quando alla fine fu costretto a spostarsi a Tucum\u00e1n, Lamadrid era gi\u00e0 partito dalla citt\u00e0 per spostarsi nella regione di Cuyo, dove intendeva aprire un nuovo fronte di guerra.\nL'avanguardia di Lamadrid, guidata dal colonnello Mariano Acha, si trov\u00f2 circondata dalle truppe federali comandate dal'ex frate domenicano Jos\u00e9 F\u00e9lix Aldao e da Nazario Benav\u00eddez, governatori delle province di Mendoza e di San Juan; pur essendo in grandissima inferiorit\u00e0 numerica Acha accett\u00f2 battaglia il 16 agosto e riusc\u00ec a sconfiggere i nemici nella battaglia di Angaco, poco lontano da San Juan, infliggendo loro un altissimo numero di morti. Due giorni dopo, tuttavia, Acha fu attaccato nuovamente da Benav\u00eddez e costretto a rifugiarsi nella torre della Cattedrale di San Juan; accettata la resa dietro la promessa di aver salva la vita, fu tuttavia fucilato ugualmente, forse per ordine di Aldao, il 15 settembre.\nLa battaglia.\nLa lentezza di marcia di Lamadrid imped\u00ec il salvataggio della propria avanguardia. Il generale giunse a San Juan solo il 24 agosto, ripartendo subito per Mendoza, dove arriv\u00f2 il 4 settembre; qui si fece eleggere governatore. Nel frattempo Oribe aveva lanciato all'inseguimento di Lamadrid il generale \u00c1ngel Pacheco che riun\u00ec le sue truppe a quelle di Aldao e Benav\u00eddez, formando cos\u00ec un contingente di pi\u00f9 di 3.000 soldati, pi\u00f9 della met\u00e0 dei quali veterani di fanteria. Da parte sua, Lamadrid disponeva dopo la perdita della sua avanguardia di 1.600 soldati, in gran parte reclute.\nLa mattina del 24 settembre i due eserciti si trovarono schierati poco lontano da Mendoza, Lamadrid dispose alla sua destra due divisioni di cavalleria, comandate da Pe\u00f1aloza e Baltar, al centro 400 fanti e 9 pezzi d'artiglieria e a sinistra una divisione di cavalleria comandata dal colonnello Cris\u00f3stomo \u00c1lvarez; Pacheco colloc\u00f2 alla sua destra una divisione e tre squadroni di cavalleria, al centro tre battaglioni di fanteria con 10 pezzi d'artiglieria e nell'ala sinistra altri quattro squadroni di cavalieri. La battaglia si svilupp\u00f2 attorno alla conquista di un ponte situato tra i due schieramenti; Pacheco riusc\u00ec a conquistarlo, mentre la controffensiva ordinata da Lamadrid trov\u00f2 un coraggioso interprete in \u00c1lvarez, ma anche l'indisciplinato rifiuto degli ordini da parte di Pe\u00f1aloza e Baltar. Il cedimento della sua ala destra port\u00f2 l'esercito unitario alla sconfitta.\nLamadrid lasci\u00f2 sul campo 400 uomini tra morti e feriti, mentre altri 500 furono fatti prigionieri dal nemico. Lui stesso dovette respingere personalmente una pattuglia di cavalleria federale caricandola con sette suoi soldati. Al generale non rimase che l'opzione di attraversare le Ande al termine del rigido inverno australe con i suoi cinquecento sopravvissuti; nella tragica traversata molti morirono di freddo e di stenti.\nConseguenze.\nCinque giorni prima della battaglia di Rodeo del Medio, molto pi\u00f9 a nord anche Lavalle era stato definitivamente sconfitto nella battaglia di Famaill\u00e1, nei pressi di Tucum\u00e1n. In fuga verso la Bolivia, Lavalle fu trovato privo di vita, in circostanze mai del tutto chiarite, la mattina del 9 ottobre 1840.\nCon l'uscita di scena di Lavalle e la fuga in Cile di Lamadrid gli \"unitarios\" subirono la loro definitiva sconfitta, mentre i \"federales\" si ritrovarono assoluti padroni della situazione politica argentina; le diverse province continuarono ad essere blandamente legate da una debolissima unit\u00e0, sancita dal \"Pacto Federal\", per altri dieci anni, fino a quando un \"caudillo\" proveniente dalle file federali stesse, Justo Jos\u00e9 de Urquiza, decise di ribellarsi al potere economico esercitato dalla provincia di Buenos Aires e dal suo governatore Juan Manuel de Rosas."}
{"id": "3884038", "revid": "287204", "url": "https://it.wikipedia.org/wiki?curid=3884038", "title": "Trofeo Palma", "text": ""}
{"id": "3884039", "revid": "216401", "url": "https://it.wikipedia.org/wiki?curid=3884039", "title": "Trofeo Migjorn", "text": ""}
{"id": "3884040", "revid": "287204", "url": "https://it.wikipedia.org/wiki?curid=3884040", "title": "Trofeo Serra de Tramuntana", "text": ""}
{"id": "3884051", "revid": "6923", "url": "https://it.wikipedia.org/wiki?curid=3884051", "title": "Louis Allier de Hauteroche", "text": "Accumul\u00f2 una vastissima collezione di monete greche, raccolte durante i suoi lunghi viaggi in Oriente.\n\u00c8 autore di alcuni testi di numismatica del Vicino oriente e di un saggio su Saffo. \nLa sua raccolta \u00e8 descritta in \"Description des m\u00e9dailles antiques du cabinet de M. Allier de Hauteroche\", compilata da lui e da Th\u00e9ophile Marion Dumersan\nA lui \u00e8 intitolato il \"Prix Allier de Hauteroche\" della Acad\u00e9mie des inscriptions et belles-lettres, riservato a opere numismatiche. "}
{"id": "3884055", "revid": "92723", "url": "https://it.wikipedia.org/wiki?curid=3884055", "title": "L\u00e9on Van Daele", "text": "Professionista dal 1952 al 1964, con caratteristiche di velocista, vinse la Parigi-Bruxelles nel 1957, la Parigi-Roubaix nel 1958 e la Gand-Wevelgem nel 1959.\nCarriera.\nIl successo pi\u00f9 prestigioso della sua carriera \u00e8 stata la vittoria nella Parigi-Roubaix del 1958 dove super\u00f2 in volata lo spagnolo Miguel Poblet e i belgi Rik Van Looy e Fred De Bruyne, i migliori velocisti di quel periodo. Vinse anche la Parigi-Bruxelles e la Gand-Wevelgem e numerose semiclassiche internazionali. Conta anche un settimo posto al Mondiale di Waregem nel 1957 vinto dal compagno di nazionale Rik Van Steenbergen.\nPrese parte alla Vuelta di Spagna nel 1958 ritirandosi e mai al Giro d'Italia e al Tour de France."}
{"id": "3884056", "revid": "1573940", "url": "https://it.wikipedia.org/wiki?curid=3884056", "title": "Gonatium", "text": "Gonatium \u00e8 un genere di ragni appartenente alla famiglia Linyphiidae.\nDistribuzione.\nLe 22 specie oggi attribuite a questo genere sono state reperite nella regione olartica: le specie dall'areale pi\u00f9 vasto sono la G. hilare, la G. paradoxum, la G. rubellum e la G. rubens, tutte rinvenute in varie localit\u00e0 della regione paleartica.\nIn Italia sono ben 6 le specie rinvenute di questo genere: la G. biimpressum in Italia meridionale e Sardegna; la G. hilare in Italia settentrionale, meridionale e Sicilia; la G. rubellum e la G. rubens in Italia settentrionale e G. ensipotens e la G. paradoxum in Italia meridionale\nTassonomia.\nA dicembre 2011, si compone di 22 specie secondo Platnick e di 19 specie secondo Tanasevitch:\nLe tre specie non riconosciute da Tanasevitch come valide sono quelle descritte nello studio di B\u00f6senberg del 1902 (v. Bibliografia)"}
{"id": "3884062", "revid": "1442080", "url": "https://it.wikipedia.org/wiki?curid=3884062", "title": "Il richiamo della foresta (serie televisiva)", "text": "Il richiamo della foresta (Call of the Wild) \u00e8 una serie televisiva statunitense andata in onda nel 2000 sul canale Animal Planet. In Italia \u00e8 stata trasmessa su Rai 3. La serie conta un'unica stagione e 13 episodi; \u00e8 un adattamento del romanzo di Jack London, di cui condivide l'ambientazione (Il Klondike durante la \"corsa all'oro\") e alcuni personaggi, introducendone per\u00f2 di nuovi.\nTrama.\nLa serie segue le vicende di Buck, un cane da slitta e del giovane Miles, figlio adottivo di John Thornton, che era padrone di Buck nel libro. Il ragazzo ed il cane affrontano vari pericoli causati da delinquenti o dall'ambiente selvaggio che circonda la cittadina di Forty Mile, dove vivono.\nProduzione.\nLa serie fu prodotta da Call of the Wild production e Cinevu Films e girata a Vancouver e Maple Ridge, in Canada. Negli Stati Uniti la serie fu trasmessa dal 31 marzo al 26 giugno 2000.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:"}
{"id": "3884068", "revid": "1543377", "url": "https://it.wikipedia.org/wiki?curid=3884068", "title": "Etteilla", "text": " Fu il primo che divulg\u00f2 la divinazione con i tarocchi ad un vasto pubblico (1785), e fu perci\u00f2 storicamente il primo occultista conosciuto che divin\u00f2 professionalmente coi tarocchi.\nEtteilla pubblic\u00f2 le sue idee sulla corrispondenza tra tarocchi, astrologia, i quattro elementi classici ed i quattro umori, e fu il primo a pubblicare un mazzo revisionato di tarocchi specificamente disegnati per scopi occulti (1791).\nDati biografici.\nEccetto che per il suo certificato di morte che registra la nascita di Jean-Baptiste Alliette a Parigi nel 1738, assai poco si conosce al riguardo della sua giovinezza. Suo padre fu un \"ma\u00eetre r\u00f4tisseur\", ovvero un rosticciere, e sua madre, alla morte del padre, esercit\u00e0 l'attivit\u00e0 di mercante di sementi. Si spos\u00f2 con Jeanne Vattier nel 1763, matrimonio che dur\u00f2 circa cinque anni, durante i quali si guadagn\u00f2 da vivere come commerciante di sementi, prima della pubblicazione del suo primo libro, \"Etteilla, ou la mani\u00e8re de se r\u00e9cr\u00e9er avec un jeu de cartes\" (1770). In seguito, a partire dal 1768-69, fu venditore di stampe - in tale veste tra il 1777 ed il 1780 lo troviamo esercitare a Strasburgo - ma a partire da questo periodo, per quel che ne sappiamo, egli si guadagn\u00f2 da vivere lavorando come divinatore, maestro di occultismo ed autore.\nL'apparentemente esotico pseudonimo Etteilla era semplicemente la lettura al contrario del suo cognome.\nUna leggenda diffusasi a partire dall'indirizzo di riferimento riportato su alcune delle sue pubblicazioni uscite tra il 1790 ed il 1791, che era effettivamente l'indirizzo di un noto parrucchiere parigino nel cui medesimo edificio alloggiava il figlio di Alliette, ha a lungo associato ad Etteilla una inverosimile attivit\u00e0 di parrucchiere. La leggenda si diffuse anche grazie ad Eliphas L\u00e9vi che, nel suo \"Dogme et Rituel de la Haute Magie\" (p.\u00a0338 del tomo 2 dell'edizione parigina del 1856), criticando aspramente Etteilla ed i suoi tarocchi, lo definisce sprezzantemente \"ex-parrucchiere\". Parimenti del tutto infondata \u00e8 la professione di \"professore d'algebra\" che Alliette stesso si attribu\u00ec in alcune opere.\nOpere.\n\"Etteilla, ou la mani\u00e8re de se r\u00e9cr\u00e9er avec un jeu de cartes\" pubblicato nel 1770 \u00e8 un testo sull'uso divinatorio di un mazzo di carte per il gioco del Piquet (un mazzo normale di carte da gioco francesi privo delle carte dal 2 al 6) al quale Etteilla aggiunse una carta speciale detta \"di Etteilla\". Il metodo includeva l'apertura, ovvero la disposizione sul tavolo delle carte in varie disposizioni ed assegnava significati rigorosi a ciascuna carta a seconda se in posizione regolare che capovolta, caratteristiche ancor oggi centrali nella odierna lettura dei tarocchi. Nella sua prefazione Etteilla spieg\u00f2 di aver imparato il suo sistema da un italiano; rimane oscuro quale fosse il suo contributo alla simbologia esposta nel suo insegnamento. Il libro fu ristampato l'anno seguente e segn\u00f2 l'inizio della sua carriera di occultista. Questo testo \u00e8 il pi\u00f9 antico resoconto scritto conosciuto di un metodo divinatorio di lettura delle carte\nNel 1781 Antoine Court de G\u00e9belin, pubblic\u00f2 nella sua massiccia opera \"Le monde Primitif\" la sua idea che i tarocchi fossero in realt\u00e0 un antico libro egizio di arcana saggezza. Anche se l'idea \u00e8 coerente con il clima e le suggestioni dell'interesse per l'Antico Egitto nel Settecento, non vi sono prove storiche che supportino una tale idea, ma nel credulo clamore che ne segu\u00ec Etteilla rispose, tra il 1783 e il 1785, con l'opera \"Mani\u00e8re de se r\u00e9cr\u00e9er avec le jeu de cartes nomm\u00e9es tarots\", pubblicata divisa in pi\u00f9 parti nella quale espone un metodo di divinazione coi tarocchi A causa di problemi nell'ottenere il visto della censura e alla mancanza di ordine accademico di Etteilla i fascicoli di cui era composta l'opera non furono pubblicate in ordine, per primo fu pubblicato nel 1783 il terzo fascicolo: \"Mani\u00e8re de se r\u00e9cr\u00e9er avec le jeu de cartes nomm\u00e9es tarots; pour servir de troisi\u00e8me cahier \u00e0 cet ouvrage\", seguito lo stesso anno dal primo \"Mani\u00e8re de se r\u00e9cr\u00e9er avec le jeu de cartes nomm\u00e9es tarots; pour servir de premier cahier \u00e0 cet ouvrage\" e da un supplemento al primo. L'anno successivo fu pubblicato un supplemento al terzo e infine nel 1785 il quarto e il secondo supplemento. In esso Etteilla dichiarava di essere stato introdotto all'arte della cartomanzia nel 1751, molto prima dell'apparizione del testo di Court de G\u00e9belin.\nEtteilla dettaglia ancora pi\u00f9 di G\u00e9belin l'ipotesi dell'origine egiziana dei tarocchi, senza comunque fornire alcuna prova. Afferma che sono stati composti da un comitato di diciassette magi diretti da Ermete Trismegisto nel 171\u00ba anno dopo il diluvio, 3953 anni prima del 1783 - anno di pubblicazione del testo di Etteilla. Secondo Etteilla con il passare del tempo i fabbricanti di carte distorsero alcune delle carte, alcune nei dettagli, per esempio la corona floreale che compare su Mondo avrebbe dovuto essere un serpente che si morde la coda (\"ouroboros\"), altre completamente: Il Papa nella versione egizia avrebbe mostrato \"la luce che disperde il caos\", La Papessa avrebbe mostrato invece \"un superbo giardino con un uomo nudo circondato da sette cerchi d'aria\"), L'Appeso avrebbe dovuto essere in realt\u00e0 una rappresentazione della virt\u00f9 della Prudenza e anche L'Imperatore e L'Imperatrice sarebbero state fraintese.\nNel 1788 egli form\u00f2 la \"Societ\u00e9 des interpr\u00e8tes du Livre de Thot\", un gruppo di corrispondenti di lingua francese tra i quali egli continu\u00f2 a disseminare il suo insegnamento.\nSebbene passato alla storia per la sua interpretazione dei tarocchi e la tecnica divinatoria ad essi correlata (che egli defin\u00ec \"cartonomanzia\", da cui deriv\u00f2 il termine moderno \"cartomanzia\"), Etteilla, che negli ultimi anni gest\u00ec una vera propria scuola di magia con corsi a pagamento, tent\u00f2 a pi\u00f9 riprese di accreditarsi come esperto anche in altre scienze occulte.\nGi\u00e0 la seconda opera di Etteilla, \"Le zodiaque myst\u00e9rieux\", nel 1772, composto da una serie di oracoli, rivelava il suo interesse per l'astrologia. Nella \"Mani\u00e8re de se r\u00e9cr\u00e9er avec le jeu de cartes nomm\u00e9es tarots\" realizz\u00f2 un'inedita mescolanza di astrologia e tarocchi, assegnando all'astrologia la medesima origine egizia attribuita ai tarocchi.\nNel 1786 si cimenta con l'alchimia, cui dedica \"Les sept nuances de l'\u0153uvre philosophique-herm\u00e9tique, suivies d'un trait\u00e9 sur la perfection des m\u00e9taux mis sous l'avant-titre L.D.D.P.\", in cui si dichiara, tra le altre cose, discepolo diretto del Conte di Saint-Germain, che descrisse come ancora vivente. Nel 1787, infine pubblic\u00f2 due libri: il primo \u00e8 un trattato di metoscopia, \"L'Art de connoitre les hommes par l'inspection du front, ou \u00e9l\u00e9mens de m\u00e9toposcopie suivant les anciens\"; il secondo un trattato di chiromanzia dal titolo \"L'Art de lire dans les lignes et caract\u00e8res qui sont dans les mains: ou \u00e9l\u00e9mens de chiromance\". Il tentativo di accreditarsi come mago a tutto tondo, esperto nei diversi domini delle scienze occulte, dovette funzionare poich\u00e9 Etteilla figura in questo stesso anno, tra i conferenzieri invitati dal Filaleti (l'esclusivo ordine paramassonico fondato nel 1775 da Savalette de Langes) al loro secondo \"convento\" (cos\u00ec erano chiamate le assemblee generali dell'ordine).\nIntorno al 1790, mentre si avvia il progetto della pubblica scuola di magia, interpret\u00f2 la saggezza ermetica dell'egiziano Libro di Thot nel suo \"Cours th\u00e9orique et pratique du livre de Thot\", che includeva il suo rimaneggiamento di quelli che sarebbero stati pi\u00f9 tardi definiti Arcani maggiori e minori.\nVerso la fine della sua vita produsse un mazzo speciale per la divinazione che sincretizzava le sue idee con le precedenti forme della cartomanzia francese, il primo mazzo di carte specificamente disegnato per scopi occultistici."}
{"id": "3884073", "revid": "584834", "url": "https://it.wikipedia.org/wiki?curid=3884073", "title": "Seat Mii", "text": ""}
{"id": "3884076", "revid": "192549", "url": "https://it.wikipedia.org/wiki?curid=3884076", "title": "Dormizione", "text": ""}
{"id": "3884079", "revid": "765341", "url": "https://it.wikipedia.org/wiki?curid=3884079", "title": "Fonologia della lingua quenya", "text": "La fonologia della lingua quenya studia il sistema fonologico del quenya, che conta 25 fonemi consonantici e 10 fonemi vocalici, questi ultimi suddivisi a loro volta in vocali brevi e lunghe; le vocali possono anche essere combinate in dittonghi. Nella fonetica, il quenya assomiglia pi\u00f9 all'italiano o al latino che all'inglese.\nOgni fonema consonantico \u00e8 rappresentato graficamente da una tengwa (una lettera elfica).\nFonemi.\nVocali e dittonghi.\nLe vocali in quenya sono /a, e, i, o, u/ come in spagnolo (non c'\u00e8 differenza tra vocali aperte e chiuse, come invece avviene in italiano). Le vocali possono essere brevi o lunghe.\nIl Quenya ha sei dittonghi:\nConsonanti.\nLa tabella sottostante riporta i fonemi consonantici del quenya e gli allofoni tra parentesi; quando compaiono due simboli uno a fianco all'altro, quello a destra \u00e8 sonoro.\nFonotassi.\nIl quenya ha le seguenti restrizioni fonotattiche:\nAccento e lunghezza delle sillabe.\nL'accento in quenya \u00e8 musicale: la sillaba tonica pu\u00f2 avere un \"accento maggiore\" (trascritto ), ed \u00e8 quindi pronunciata su un registro pi\u00f9 acuto delle altre sillabe, o un \"accento minore\" (trascritto ), ed \u00e8 allora pronunciata su un registro pi\u00f9 grave. Una sillaba \u00e8 considerata lunga quando contiene una vocale lunga, un dittongo oppure una vocale breve seguita da un gruppo consonantico; in tutti gli altri casi \u00e8 breve.\nSi ha accento maggiore nei seguenti casi:\nL'accento minore precede spesso l'accento maggiore quando questo non cade sulla prima sillaba (esempio: tintall\u00eb \"colei che accese le stelle\").\nSpesso, nelle parole di pi\u00f9 di due sillabe, con le ultime due brevi, la sillaba finale pu\u00f2 ricevere un accento d'intensit\u00e0 secondario (trascritto come l'accento minore, ; esempio: miruv\u00f3reva \"idromele\", lumbule \"ombra buia\").\nSistema di scrittura.\nTengwar.\nIl sistema di scrittura con il quale gli Elfi scrivevano il quenya si basa sulle rune tengwar, una neo-grafia inventata da Tolkien, composta da 24 lettere, pi\u00f9 vari segni diacritici (che rappresentano le vocali e gli accenti) e un certo numero di lettere composte o del tutto irregolari. Questa grafia si contrappone alle rune sindarin dette cirth basate sull'alfabeto runico.\nNell'universo tolkieniano, si attribuisce l'invenzione delle tengwar prima a R\u00famil in una forma pi\u00f9 arcaica detta sarati e poi a F\u00ebanor, elfo della stirpe dei Noldor nel 1250 dell'Era degli Alberi, prima nell'inizio della Prima Era. \nIl nome tengwar viene dalla forma plurale di \"tengwa\", \"lettera\". Le 24 lettere principali sono formate tutte da un \"telco\", \"gambo\", e da un \"l\u00f9va\", \"arco\", a differenza delle altre 28 speciali. Le vocali venivano espresse con segni diacratici (\"tehtar\") posti sopra la consonante precedente o (in caso non ci fosse) sopra ad una base che poteva essere corta o lunga a seconda della lunghezza della vocale. In particolare una vocale lunga doveva essere sempre posta sopra una \"base lunga\".\nAlfabeto latino.\nNella maggior parte dei suoi scritti, Tolkien usa principalmente un sistema di scrittura basato sui caratteri latini; questo sistema \u00e8 per lo pi\u00f9 fonemico, quindi ad ogni lettera corrisponde un singolo fonema, nonostante ci siano delle eccezioni. Qui di seguito sono riportate le corrispondenze tra le lettere latine e il loro corrispondente fonetico; dopo le vocali e i dittonghi, le consonanti sono disposte nell'ordine della tabella che si trova nell'Appendice E del \"Signore degli anelli\".\nVocali e dittonghi\nConsonanti"}
{"id": "3884084", "revid": "599013", "url": "https://it.wikipedia.org/wiki?curid=3884084", "title": "Giuseppe Barbara", "text": "Carriera.\n\u00c8 stato giocatore di basket nelle file dell'Edera Trapani.\nInizia ad allenare la squadra trapanese per poi trasferirsi all'Olimpia Milano per curarne il settore giovanile. Per molte altre societ\u00e0 lombarde e venete curer\u00e0 prevalentemente il settore giovanile, con una parentesi a Mestre per allenare la prima squadra. Ritorna nella propria citt\u00e0, nel 1995 nella Pallacanestro Trapani in A2 e nel 2006/2007 come direttore sportivo del Basket Trapani in B1.\nHa quindi allenato in massima serie femminile con il Basket Alcamo. Nell'aprile 2012 si dimette a causa delle difficolt\u00e0 economiche della societ\u00e0 siciliana, dopo la gara-1 dei play-out.\nIn seguito, allena l'Under-15 d'Eccellenza dello \"Zenit\" Trapani, finch\u00e9 la societ\u00e0 non viene esclusa a causa del mancato pagamento dei debiti Nas (Nuovi atleti svincolati).\nNel giugno 2017 \u00e8 nominato direttore tecnico del \"OneTeam Basket Forl\u00ec\" "}
{"id": "3884092", "revid": "1965277", "url": "https://it.wikipedia.org/wiki?curid=3884092", "title": "Giuseppe Allievo", "text": "Biografia.\n Frequent\u00f2 la facolt\u00e0 di filosofia dell'universit\u00e0 di Torino e segu\u00ec l'insegnamento di Giovanni Antonio Rayneri (1810-1867), sacerdote e filosofo di matrice rosminiana.\nLaureatosi il 18 luglio 1853 insegn\u00f2 pedagogia a Novara (1853), a Domodossola (1854), dove conobbe Rosmini, e a Ivrea (1855 e 1856) e nel Collegio di Ceva. A Domodossola pubblic\u00f2 i suoi primi saggi e scrisse articoli per la \"Rivista contemporanea\" di Luigi Chiala.\nArriv\u00f2 alla cattedra di pedagogia a Torino (1869). Cattolico spiritualista, fu propugnatore del cosiddetto sintesismo degli esseri, principio secondo il quale \u00abnessuna parte di un ente pu\u00f2 sussistere divisa dal tutto dell'ente stesso, e nessun essere pu\u00f2 sussistere n\u00e9 operare diviso dagli enti che costituiscono l'universo\u00bb.\nIl 13 gennaio 1895 divenne socio dell'Accademia delle scienze di Torino.\nPensiero.\nCritico dell'hegelismo, soprattutto per motivi religiosi, Allievo sosteneva doversi rifare alla tradizione filosofica spiritualista italiana per combattere sia la dottrina hegeliana che quella positivista che nella pedagogia si stava in quegli anni diffondendo in Italia.\nRimase fino al 1912 nell'Universit\u00e0 di Torino insegnando pedagogia e dedicandosi a ricerche di antropologia e pedagogia. Fu autore anche di un'opera di vaste proporzioni dedicata a \"Il problema metafisico studiato nella storia della filosofia, dalla scuola ionica a Giordano Bruno\" (Torino 1877)."}
{"id": "3884112", "revid": "115282382", "url": "https://it.wikipedia.org/wiki?curid=3884112", "title": "William Allingham", "text": "Direttore del celebre \"Fraser's magazine\" (1874-1879), si inser\u00ec nei preraffaeliti e fu definito \"poeta delle piccole cose e dei brevi momenti\"."}
{"id": "3884113", "revid": "729019", "url": "https://it.wikipedia.org/wiki?curid=3884113", "title": "Giovanni Battista Basso", "text": "Biografia.\nNato a Nizza nel 1824, fu compagno di Giuseppe Garibaldi sin dagli anni giovanili. Segu\u00ec il generale in tutte le sue imprese, persino in prigione e a Caprera negli ultimi anni di vita. Nel 1866 comand\u00f2 il V Reggimento Volontari e venne decorato con la medaglia d'argento al valore militare.\nDurante la terza guerra di indipendenza fu aiutante di campo di Garibaldi e suo fedelissimo segretario: risulta che ne sapesse imitare benissimo la grafia e che scrisse numerose missive in sua vece."}
{"id": "3884119", "revid": "115533", "url": "https://it.wikipedia.org/wiki?curid=3884119", "title": "Reale Marina Militare Thailandese", "text": ""}
{"id": "3884122", "revid": "328934", "url": "https://it.wikipedia.org/wiki?curid=3884122", "title": "Valle del torrente Arbogna", "text": ""}
{"id": "3884134", "revid": "110157", "url": "https://it.wikipedia.org/wiki?curid=3884134", "title": "Ba\u0161makovskij rajon", "text": "Il Ba\u0161makovskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Ba\u0161makovo."}
{"id": "3884141", "revid": "1442080", "url": "https://it.wikipedia.org/wiki?curid=3884141", "title": "Campionati europei di concorso completo", "text": "I campionati europei di concorso completo (\"FEI European Eventing Championships\"), sono un campionato continentale organizzato, con cadenza biennale, dalla F\u00e9d\u00e9ration \u00e9questre internationale sin dal 1953.\nPer i cavalieri pi\u00f9 giovani esistono campionati europei a cadenza annuale cos\u00ec suddivisi in base alla fascia di et\u00e0:"}
{"id": "3884142", "revid": "110157", "url": "https://it.wikipedia.org/wiki?curid=3884142", "title": "Bekovskij rajon", "text": "Il Bekovskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Bekovo."}
{"id": "3884143", "revid": "298055", "url": "https://it.wikipedia.org/wiki?curid=3884143", "title": "Woody il coroner", "text": ""}
{"id": "3884148", "revid": "729019", "url": "https://it.wikipedia.org/wiki?curid=3884148", "title": "Cesare Boldrini", "text": "Biografia.\nMedico nativo di Castel d'Ario, in provincia di Mantova, partecip\u00f2 come combattente ai moti del 1848 e del 1849 e riport\u00f2 una ferita durante la difesa della Repubblica romana. Costretto all'esilio, si guadagn\u00f2 da vivere scrivendo.\nNel 1859 si arruol\u00f2 tra i Cacciatori delle Alpi e nel 1860 partecip\u00f2 alla Spedizione dei Mille con il grado di maggiore. Durante la spedizione trov\u00f2 la morte: venne infatti ferito ai Ponti della Valle di Maddaloni, presso Caserta, e spir\u00f2 poco dopo a Napoli."}
{"id": "3884149", "revid": "121658", "url": "https://it.wikipedia.org/wiki?curid=3884149", "title": "The Chocolate Watch Band", "text": ""}
{"id": "3884150", "revid": "110157", "url": "https://it.wikipedia.org/wiki?curid=3884150", "title": "Issinskij rajon", "text": "L'Issinskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Issa."}
{"id": "3884153", "revid": "599523", "url": "https://it.wikipedia.org/wiki?curid=3884153", "title": "Metodo del punto fisso", "text": ""}
{"id": "3884154", "revid": "110157", "url": "https://it.wikipedia.org/wiki?curid=3884154", "title": "Kame\u0161kirskij rajon", "text": "Il Kame\u0161kirskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Russkij Kame\u0161kir."}
{"id": "3884156", "revid": "599013", "url": "https://it.wikipedia.org/wiki?curid=3884156", "title": "Suore di Santa Brigida", "text": "Le suore di Santa Brigida, dette brigidine (in inglese \"Sisters of St. Brigid\"), sono un istituto religioso femminile di diritto pontificio: i membri di questa congregazione pospongono al loro nome la sigla C.S.B.\nStoria.\nLa congregazione fu fondata a Tullow il 1\u00ba febbraio 1807 da Daniel Delany, vescovo di Kildare e Leighlin, per l'insegnamento del catechismo nelle scuole domenicali che il prelato aveva istituito nella sua diocesi.\nLe prime sei religiose dell'istituto furono soggette alla regola di sant'Agostino e alle costituzioni redatte da san Francesco di Sales per le visitandine, poi il fondatore elabor\u00f2 per la congregazione un nuovo regolamento.\nL'approvazione pontificia giunse nel 1892, quando gi\u00e0 le suore di Santa Brigida erano diffuse in Irlanda e Australia; nel 1907 la Santa Sede concesse all'istituto l'approvazione definitiva.\nAttivit\u00e0 e diffusione.\nLe suore si dedicano essenzialmente alla catechesi e all'istruzione della giovent\u00f9 in scuole di vario ordine e grado.\nSono presenti in Europa (Irlanda, Regno Unito), in Oceania (Australia, Nuova Zelanda, Papua Nuova Guinea), in Africa (Kenya, Zambia), negli Stati Uniti d'America e in Cina; la sede generalizia \u00e8 a Ryde, nel Nuovo Galles del Sud.\nAlla fine del 2008 la congregazione contava 280 religiose in 91 case."}
{"id": "3884158", "revid": "1711941", "url": "https://it.wikipedia.org/wiki?curid=3884158", "title": "Lantea", "text": "Lantea (indirizzo dalla Via Lattea: , indirizzo dalla Galassia di Pegaso: - Punto d'origine: ) \u00e8 un pianeta dell'universo fantascientifico di Stargate Atlantis.\nLantea fu il pianeta scelto dagli Antichi come luogo dove far atterrare Atlantide dopo essere fuggiti dalla Via Lattea. Prima che il vero nome del pianeta fosse noto, Aiden Ford sugger\u00ec di chiamare il pianeta \"Atlantica\", proposta bocciata dal colonnello Sheppard.\nDescrizione.\nLantea \u00e8 uno dei due pianeti del suo sistema solare che si sappia avere un'atmosfera in grado di sostenere la vita umana. Possiede una sola luna, anche si pensa che una seconda esistesse in precedenza.\nPrincipalmente \u00e8 ricoperto da un enorme oceano, anche se esiste un singolo continente esteso per circa 40.000.000\u00a0km\u00b2. Sul pianeta vivono almeno tre forme di vita animale: un pesce simile alla balena, chiamato \"Flagisallus\" dagli Antichi, una specie di aragosta, chiamato Buick, e un pesce molto simile ad una trota. In milioni di anni, nessuna vita intelligente si svilupp\u00f2 sul pianeta, anche se il Flagisallus dimostr\u00f2 ottimi segni di intelligenza.\nLa vita sul pianeta \u00e8 minacciata da due importanti fattori: il primo accade ogni vent'anni, quando l'oceano si scalda troppo, causando una potente tempesta, estesa per il 20% del pianeta che devasta ogni cosa. Un altro grave pericolo \u00e8 dovuto ad emissioni di massa sulla superficie del suo sole, cosa che accadde ogni 15.000 anni, in grado di cancellare la vita sul pianeta. Un tempo, i Lantiani ampliarono la portata degli scudi della citt\u00e0, proteggendo una parte del pianeta ma, nella parte non protetta, molte specie si estinsero.\nStoria.\nTra i 5 e i 10 milioni di anni fa, Lantea divenne la casa degli Antichi, fuggiti dalla Terra. Per milioni di anni, dimorarono su questo pianeta finch\u00e9 non furono assediati dai Wraith e dovettero sommergere Atlantide per fuggire nuovamente verso la Terra, circa nel 10.000 a.C..\nDopo che i Tau'ri controllavano la citt\u00e0 da tre anni, gli Asurani attaccarono Lantea. Quando i terrestri compresero che l'unica possibilit\u00e0 di salvarsi era di fuggire con la citt\u00e0 stessa, Atlantide fu fatta decollare, abbandonando Lantea per raggiungere un'altra meta, che poi divenne M35-117, Nuova Lantea."}
{"id": "3884161", "revid": "599013", "url": "https://it.wikipedia.org/wiki?curid=3884161", "title": "Alberto Reynoso", "text": "Carriera.\nCon le ha disputato i Giochi olimpici di Citt\u00e0 del Messico 1968 e i Campionati mondiali del 1974."}
{"id": "3884162", "revid": "1718925", "url": "https://it.wikipedia.org/wiki?curid=3884162", "title": "Koly\u0161lejskij rajon", "text": "Il Koly\u0161lejskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Koly\u0161lej."}
{"id": "3884165", "revid": "26630", "url": "https://it.wikipedia.org/wiki?curid=3884165", "title": "Poulaine", "text": "La poulaine fu un tipo di scarpa molto in voga tra la nobilt\u00e0 europea nel corso del XV secolo. Realizzata in cuoio, aveva nell'insieme la forma di una babbuccia e la peculiare caratteristica di una punta imbottita estremamente lunga, anche pi\u00f9 della scarpa medesima. Capo \"unisex\", aveva punta pi\u00f9 accentuata nei modelli maschili. Pare che sia stata inventata a Cracovia, allora capitale del Regno di Polonia, alla fine del XIV secolo, da cui il nome \"scarpa di Cracovia\" (\"crackowes\" in lingua inglese). Come altri capi d'abbigliamento tipici dell'ambito culturale Tardo Gotico, ebbe larga diffusione presso il Ducato di Borgogna che ne veicol\u00f2 l'uso presso le altre grandi corti della cristianit\u00e0.\nStoria.\nLa \"poulaine\" fu solo uno dei molti capi di abbigliamento di sapore orientaleggiante che trov\u00f2 larga diffusione presso le alte classi sociali nel Tardo Medioevo. Venne quasi certamente sviluppata nel Regno di Polonia, da cui il nome \"scarpa polacca\" o \"scarpa di Cracovia\" in lingua francese (\"soulier de poulaine\") ed in lingua inglese (\"crackowes\"). Presso i polacchi, questa tipologia di scarpa \u00e8 nota come \"ci\u017cma\" (it. ciabatta) e si presenta quale uno dei numerosi rimandi alla moda orientale tipici del Sarmatismo che caratterizz\u00f2 la cultura degli \"szlachta\" (it. \"nobili\") ai primordi dell'Et\u00e0 Moderna. Come la maggior parte delle mode estetiche tardo-gotiche, la \"poulaine\" venne fruttuosamente veicolata in Europa dalla corte dei duchi di Borgogna. L'uso di questa particolare tipologia di scarpa rest\u00f2 per\u00f2 tipico dell'Europa continentale e mediterranea, non dei paesi nordici: dati archeologici contemporanei dimostrano che la \"poulaine\" ebbe scarsissima diffusione nel Regno di Svezia e nelle Fiandre.\nCome per altre stravaganze della moda medievale, anche l'uso della \"poulaine\" venne fatta oggetto di misure restrittive da parte delle autorit\u00e0 laiche e religiose.\nL'incredibile diffusione dell \"poulaine\" spinse in favore di un loro adattamento all'ambito bellico. Gli armorari tardo-gotici dovettero infatti modificare la scarpa d'arme delle armature a piastre secondo il modello della \"scarpa puntuta\" francese, producendo ingombranti scarpe a lamine d'acciaio dai lunghi spuntoni.\nSconfitti dai turchi ottomani nella Battaglia di Nicopoli (1396), i crociati francesi dovettero mozzare l'ingombrante punta delle loro \"poulaine\" per riuscire a fuggire dal campo.\nCostruzione.\nLa \"poulaine\" era in pratica una babbuccia con suola priva di tacco, la cui altezza non arrivava alla caviglia. La caratteristica peculiare della scarpa era la punta incredibilmente lunga. Veniva tenuta in posizione grazie ad un'\"anima\" composta da un fanone assicurato ad una stringa che andava a chiudersi poco sotto il ginocchio dell'utente.\nVeniva solitamente realizzata in velluto, pi\u00f9 raramente in cuoio, e, per un'utenza facoltosa, abbellita dalla sovrapposizione di gioielli, filo d'oro, ecc. In linea con il gusto per gli abbinamenti di colori vivaci tipici della moda tardo-gotica, la \"poulaine\" calzata sul piede sinistro era di colore diverso rispetto a quella calzata sul piede destro, solitamente con un voluto chiasmo con i colori delle calze sovrastanti."}
{"id": "3884172", "revid": "186864", "url": "https://it.wikipedia.org/wiki?curid=3884172", "title": "De Architettura", "text": ""}
{"id": "3884175", "revid": "1226", "url": "https://it.wikipedia.org/wiki?curid=3884175", "title": "Santuario di Artemide Brauronia", "text": "Il santuario di Artemide Brauronia o Brauroneion (greco \u0392\u03c1\u03b1\u03c5\u03c1\u03ce\u03bd\u03b9\u03bf\u03bd) era un santuario che sorgeva nell'Acropoli di Atene, nell'angolo sud-occidentale del pianoro dell'Acropoli, tra la Calcoteca e i Propilei. Fu originariamente dedicato durante il regno di Pisistrato. Artemide Brauronia, divinit\u00e0 protettrice delle donne in gravidanza e del parto, aveva il suo santuario principale a Braurone, un \"demo\" sulla costa orientale dell'Attica, area di provenienza dello stesso Pisistrato.\nDal \"Brauroneion\" ateniese ogni quattro anni partiva una processione durante la festivit\u00e0 detta \"Arkteia\" che percorreva i 24,5\u00a0km di distanza col santuario principale.\nIl santuario sull'Acropoli era di insolita forma trapezoidale e non conteneva un tempio formale: la sua funzione era assolta da un portico o \"sto\u00e0\". La sto\u00e0 misurava circa 38 per 6,8 metri; si ergeva davanti alla parete sud dell'Acropoli, affacciata a nord. Agli angoli vi erano due ali laterali come avancorpi, ciascuna di circa 9,3 m di lunghezza, quella occidentale rivolta verso est e viceversa. A nord dell'ala orientale c'era un'altra corta sto\u00e0 rivolta a occidente. Tutta la parte occidentale del santuario, oggi perduto, sorgeva sui resti del muro di fortificazione miceneo. Tutto ci\u00f2 che rimane del paramento orientale sono fondazioni di pareti scavate nella roccia cos\u00ec come pochissimi elementi architettonici in calcare.\nUna delle ali conteneva la statua di culto in legno (\"xoanon\") della dea. Le donne che chiedevano l'intercessione di Artemide abitualmente portavano in offerta capi di abbigliamento che venivano drappeggiati attorno alla statua. Nel 346 a.C. venne eretta una seconda statua di culto che, secondo Pausania, era opera di Prassitele. La testa di questa statua \u00e8 esposta al Museo dell'Acropoli.\nL'ingresso al piccolo recinto sacro, vicino al suo angolo nord-est, \u00e8 ancora segnato da sette gradini scavati nella roccia. Essi, e il loro recinto settentrionale, probabilmente erano stati eretti da Mnesicle durante la costruzione del Propilei. La datazione del complesso nella sua forma finale \u00e8 incerta ma si presume attorno al 430 a.C., analogamente ai Propilei adiacenti."}
{"id": "3884180", "revid": "128334", "url": "https://it.wikipedia.org/wiki?curid=3884180", "title": "Controllo della respirazione", "text": "Il controllo della respirazione \u00e8 un meccanismo fisiologico implicato nella regolazione della ventilazione.\nLa pi\u00f9 importante funzione della respirazione \u00e8 lo scambio gassoso di ossigeno e anidride carbonica. Proprio per questo il controllo della respirazione \u00e8 volto a mettere i polmoni nelle condizioni ideali per svolgere tale scambio.\nCentri respiratori.\nLa sequenza di stimoli motori durante la respirazione pu\u00f2 essere divisa in due fasi: inspiratoria ed espiratoria. Il meccanismo di generazione della sequenza ventilatoria non \u00e8 completamente chiaro, ma coinvolge l'integrazione dei segnali neurali da centri di controllo respiratori situati nel midollo allungato e nel ponte.\nI nuclei coinvolti sono quindi suddivisi nelle regioni:\nBulbare:\nPontina:\nRiflesso di Hering-Breuer.\nQuando il polmone viene espanso eccessivamente (almeno 1,5 L contro un volume corrente che di norma \u00e8 di 0,5 L) lo stiramento delle cellule muscolari lisce contenute all'interno dei bronchi e dei bronchioli provoca l'attivazione di recettori sensibili allo stiramento ad adattamento lento contenuti nella tonaca muscolare. Le afferenze di queste recettori si uniscono ai nervi vaghi che le trasportano sino al gruppo respiratorio dorsale dove interrompono la rampa inspiratoria per evitare un'eccessiva espansione polmonare. Tale riflesso \u00e8 noto come riflesso di Hering-Breuer ed ha come risultato un incremento della frequenza respiratoria.\nControllo chimico della ventilazione.\nIl controllo chimico della ventilazione avviene a causa dell'azione di idrogenioni, anidride carbonica ed ossigeno direttamente sul centro respiratorio oppure su chemocettori periferici. \nControllo chimico sul centro respiratorio.\nIl bersaglio di idrogenioni ed anidride carbonica all'interno del centro respiratorio si ritiene sia costituito dall'area chemosensibile, collocata bilateralmente nel bulbo ventrale. L'attivit\u00e0 dell'area chemosensibile \u00e8 modificata dalla concentrazione degli idrogenioni nel liquido extracellulare. Gli idrogenioni tuttavia non possono attraversare la barriera ematoencefalica direttamente per cui si ritiene che sia un aumento di concentrazione nel sangue dell'anidride carbonica a stimolare l'area chemosensibile. L'effetto diretto dell'anidride carbonica sull'area chemosensibile \u00e8 trascurabile ma essa passa facilmente attraverso la barriera ematoencefalica e reagisce con l'acqua formando acido carbonico il quale si dissocia in bicarbonato e idrogenioni che eccitano i neuroni di quest'area la quale poi a sua volta stimola il centro respiratorio facendo aumentare la ventilazione. Tuttavia l'anidride carbonica ha un forte effetto acuto (entro qualche ora) sull'area chemosensibile, poi esso, nel giro di qualche giorno, diminuisce in parte a causa del bicarbonato che attraversa lentamente la barriera ematoencefalica e tampona gli idrogenioni e in parte per intervento dei reni che tendono a riportare la concentrazione di idrogenioni nel sangue alla norma producendo bicarbonato e combinando gli ioni idrogeno con il fosfato presente nel filtrato glomerulare e con l'ammoniaca. L'ossigeno non ha praticamente nessuna influenza sull'attivit\u00e0 dell'area chemosensibile bulbare.\nChemocettori.\nI chemocettori periferici sono collocati in strutture dette glomi, che si trovano alla biforcazione della carotide comune (glomi carotidei) e presso l'arco aortico (glomi aortici). I glomi carotidei inviano le proprie afferenze tramite i nervi glossofaringei al gruppo respiratorio dorsale, stimolandolo, mentre i glomi aortici le inviano, sempre allo stesso gruppo, tramite i nervi vaghi. Una piccola arteria irrora ciascun glomo, da questa traggono nutrimento e nel contempo sono esposti al sangue arterioso di cui possono rilevare variazioni nella PO2. Se la concentrazione di ossigeno nel sangue arterioso scende sotto la norma i chemocettori periferici sono stimolati. \u00c8 importante notare come la PO2 debba scendere a 30-60 mmHg affinch\u00e9 i chemocettori siano massimamente attivati, questo intervallo \u00e8 proprio quello in cui la saturazione in ossigeno dell'emoglobina si riduce rapidamente, com'\u00e8 possibile notare esaminando la curva di dissociazione dell'ossiemoglobina. Una concentrazione troppo elevata di idrogenioni e anidride carbonica stimola i chemocettori periferici ma questa risposta, pur rapida, \u00e8 molto meno potente sia di quella stimolata dall'ossigeno negli stessi sia di quella che essi esercitano sull'area chemosensibile del centro respiratorio. \nDurante l'esercizio fisico si verifica un aumento della produzione di anidride carbonica e idrogenioni. Durante l'esercizio fisico particolarmente intenso, l'acido lattico prodotto dalla respirazione cellulare anaerobica abbassa il pH che, come gi\u00e0 visto, pu\u00f2 aumenta la ventilazione. Nel metabolismo aerobico per\u00f2, una sola molecola di acido carbonico (H2CO3) \u00e8 prodotta al fine di produrre 6 molecole di ATP, mentre nel metabolismo anaerobico sono prodotte 6 molecole di lattato per fornire la stessa quantit\u00e0 di energia. Il metabolismo anaerobico, quindi, acidifica il sangue molto pi\u00f9 velocemente. Tuttavia si \u00e8 visto che non vi sono variazioni significative nella PCO2, PO2 e pH tali da giustificare un aumento della ventilazione su base esclusivamente chimica, in particolare all'inizio dell'attivit\u00e0 fisica. Sarebbero invece alcune aree della corteccia coinvolte nell'attivit\u00e0 motoria (e altre correlate) ad inviare impulsi al centro respiratorio durante tutto lo svolgimento dell'esercizio fisico oltre che alla muscolatura. Altre afferenze stimolanti il centro respiratorio arriverebbero invece da recettori articolari e muscolari. "}
{"id": "3884183", "revid": "450700", "url": "https://it.wikipedia.org/wiki?curid=3884183", "title": "Imaging biomedico", "text": ""}
{"id": "3884184", "revid": "729019", "url": "https://it.wikipedia.org/wiki?curid=3884184", "title": "Luigi Carbone", "text": "Biografia.\nNacque a Sestri Ponente (Genova) e partecip\u00f2 alla Spedizione dei Mille con il grado di soldato semplice agli ordini di Nino Bixio.\nCongedatosi, torn\u00f2 in Liguria dove avvi\u00f2 un'impresa di costruzioni navali."}
{"id": "3884186", "revid": "767487", "url": "https://it.wikipedia.org/wiki?curid=3884186", "title": "William Robert Broughton", "text": "Ufficiale di George Vancouver, scopr\u00ec le Isole Chatham e l'isola di Broughton (1791).\nAlla sua morte fu sepolto nell'antico cimitero degli inglesi di Livorno."}
{"id": "3884188", "revid": "767487", "url": "https://it.wikipedia.org/wiki?curid=3884188", "title": "Ivan Musardo", "text": "Combatte nella divisione dei pesi leggeri; tra il 2011 ed il 2012 \u00e8 stato campione di categoria nell'organizzazione britannica di arti marziali miste Cage Warriors, ma lasci\u00f2 il titolo vacante senza mai difenderlo.\nHa combattuto anche un incontro di MMA durante un evento della prestigiosa promozione di kickboxing Glory.\nMusardo \u00e8 un lottatore molto abile nel grappling ed in generale nella lotta a terra, grazie a delle ottime basi di jiu jitsu brasiliano: difatti la grande maggioranza delle sue vittorie sono venute per sottomissione.\nInfanzia.\nMusardo nasce a Zurigo il 2 agosto 1980 da genitori italiani: il padre \u00e8 originario di Galatone e la madre di San Giovanni in Fiore.\nInizia a praticare arti marziali all'et\u00e0 di 10 anni con il Judo, bench\u00e9 al tempo fosse interessato anche al calcio.\nUna volta adulto scopre il jiu jitsu brasiliano, scoperta che lo porter\u00e0 a viaggiare in Brasile per allenarsi nella Brazilian Top Team e nella Minotauro Gym, palestre che hanno forgiato un gran numero di talenti brasiliani nelle MMA; proprio in Sud America diviene cintura marrone di BJJ sotto il maestro Augusto Frota, a sua volta allievo di Ant\u00f4nio Rodrigo Nogueira.\nCarriera nelle arti marziali miste.\nShooto e MAX.\nMusardo debutta come professionista nel 2004 grazie alla franchigia svizzera dell'organizzazione internazionale Shooto.\nL'inizio nella Shooto Switzerland e nella Shooto Holland \u00e8 positivo e in sei gare disputate tra il 2004 ed il 2006 Musardo mette a segno un record di 5-1 vincendo tutti e cinque gli incontri per sottomissione, mettendo quindi in evidenza le sue grandi doti nel grappling e nel jiu jitsu brasiliano.\nSuccessivamente combatte un incontro per la Shooto Italia perdendo per KO contro il brasiliano Fabricio Nascimento.\nSul finire del 2006 combatte per la tedesca Martial Arts Xtreme, dove vince i primi due incontri per sottomissione ma nel terzo match si deve arrendere al giapponese Yoshitaro Niimi.\nProsegue a combattere nella Shooto Switzerland, dove perde ai punti contro Daniel Weichel, futuro campione M-1 Global e Bellator.\nL'ultimo incontro nello Shooto Switzerland prima del suo ingresso nella Cage Warriors \u00e8 datato 4 settembre 2010, e fu una vittoria su Michael Reid per strangolamento.\nCage Warriors.\nMusardo, con alle spalle un record personale di 17-6-1, esordisce nella britannica Cage Warriors il 1\u00ba ottobre 2011 direttamente con l'incontro valevole per la vacante cintura di campione dei pesi leggeri contro l'irlandese Joseph Duffy.\nMusardo ha inizialmente difficolt\u00e0 a contenere l'ottima boxe di Duffy, ma nel quarto round fa valere la sua migliore tecnica nel grappling e sottomette l'avversario con uno strangolamento a ghigliottina, divenendo campione dei pesi leggeri Cage Warriors.\nLascer\u00e0 tale titolo vacante senza mai averlo difeso.\nContemporaneamente Musardo prosegue con la Shooto Switzerland e prende parte anche ad incontri in Brasile ed in Italia.\nNel 2013 in un evento della promozione svizzera Strength and Honor viene sconfitto dal tunisino Mansour Barnaoui per KO tecnico, Barnaoui che sostituiva l'indisponibile sloveno Bojan Kosednar e che in passato \u00e8 stato campione nella promozione francese \"100% Fight\".\nLo stesso anno vince il suo 22-esimo incontro nel main event di uno show tenutosi in Bulgaria.\nNel 2014 perde contro lo spagnolo Isaac Alvarado in un evento Shooto Switzerland ed in novembre avrebbe dovuto affrontare il peso piuma finlandese Joni Salovaara ma il match venne annullato."}
{"id": "3884190", "revid": "729019", "url": "https://it.wikipedia.org/wiki?curid=3884190", "title": "Francesco Cattaneo (patriota)", "text": "Biografia.\nFrancesco Cattaneo, ligure come molti altri tra i Mille, svolgeva attivit\u00e0 di commerciante. Venne ferito per ben quattro volte durante la Battaglia di Calatafimi."}
{"id": "3884193", "revid": "767487", "url": "https://it.wikipedia.org/wiki?curid=3884193", "title": "Underground Chamber", "text": "Underground Chamber \u00e8 il trentatreesimo album in studio del chitarrista statunitense Buckethead, pubblicato il 17 agosto 2011 dalla Hatboxghost Music.\nIl disco.\nQuarto disco appartenente alla serie \"Buckethead Pikes\", l'album consiste in un'unica traccia che, secondo quanto riportato dal sito di Buckethead Pikes, si tratta di \"una documentazione sulla scoperta e l'esplorazione della sezione sotterranea di \"Bucketheadland\".\"\nLa versione pubblicata sull'iTunes Store contiene lo stesso brano ma diviso in dieci parti."}
{"id": "3884194", "revid": "2067110", "url": "https://it.wikipedia.org/wiki?curid=3884194", "title": "Ippolito Capilupi", "text": "Fu l'esponente pi\u00f9 in vista della nobile famiglia Capilupi di Mantova.\nBiografia.\nNacque a Mantova l'8 luglio 1511 e fu l'ottavo figlio di Benedetto Capilupi e Taddea de' Grotti. Fu paggio della marchesa Isabella d'Este e da questa fu spinto a condividere lo studio umanistico insieme a Ercole Gonzaga, poi creato cardinale alla tenera et\u00e0 di vent'anni. Segu\u00ec l'esempio e le orme del cardinale, divenendo arcipresbitero di Rivalta. Segu\u00ec poi a Roma il cardinale Gonzaga in qualit\u00e0 di segretario e questi lo avvi\u00f2 alla carriera diplomatica presso la curia romana. Nel centro della citt\u00e0 acquist\u00f2 il palazzo poi conosciuto come \"palazzo Capilupi\", ove dimor\u00f2, e restaur\u00f2 sotto il consiglio di Michelangelo Buonarroti, creandovi anche una pinacoteca. Sempre a Roma, intrattenne una relazione con una popolana romana dalla quale ebbe un figlio, Giulio Capilupi.\nMantenne stretti contatti con la famiglia Gonzaga e fu informatore di Ferrante I, quando nel 1535 divenne governatore di Milano. Amante delle lettere e dell'arte, nella capitale romana instaur\u00f2 rapporti amichevoli con alcuni personaggi come l'artista Michelangelo e il poeta Annibal Caro.\nDivenne segretario e consigliere di papa Giulio III e di papa Pio IV, favorendo le nozze di sua nipote Camilla Borromeo con Cesare I Gonzaga, figlio di Ferrante I Gonzaga, marchese di Guastalla. Il 21 gennaio 1560 fu nominato vescovo di Fano, succedendo allo stesso cardinale Ercole Gonzaga e fu anche nominato nunzio apostolico presso la repubblica di Venezia, dove incontr\u00f2 e divenne amico del pittore Tiziano Vecellio. Ricevette la consacrazione episcopale il 20 giugno dello stesso anno. Partecip\u00f2 al concilio di Trento del 1563. \nMor\u00ec a Roma il 20 aprile 1580 e venne sepolto nella Basilica di Santa Maria in Aracoeli."}
{"id": "3884198", "revid": "110157", "url": "https://it.wikipedia.org/wiki?curid=3884198", "title": "Agente (linguistica)", "text": "Il termine agente indica in grammatica il ruolo di una parola (o sintagma) all'interno della frase che indica chi o che cosa compie un'azione (dal latino \"agens, agentis\", dunque chi fa o agisce). Si tratta quindi molto spesso del soggetto nella frase attiva.\n\"La ragazza\" \u00e8 l'agente di una frase attiva, e al contempo \u00e8 il sintagma che indica il soggetto, che ha quindi il ruolo sintattico di dare forma al verbo da coniugare.\nTrattandosi di un dato semantico e non sintattico, chi svolge il ruolo di agente non cambia se la frase da attiva viene trasformata in passiva. In questo caso, in italiano, l'agente \u00e8 espresso mediante un complemento di agente.\nIn questo caso \"le mele\", che conserva il ruolo semantico di \"paziente\", \u00e8 il sintagma che viene preso come soggetto cui si accorda il verbo coniugato. Rispetto al primo esempio, il sintagma \"la ragazza\" conserva il ruolo di agente, ma dal punto di vista grammaticale non \u00e8 pi\u00f9 soggetto, diventando invece complemento di agente.\nIl ruolo di agente pu\u00f2 essere marcato da morfemi speciali in alcune lingue come il giapponese, dove si utilizzano degli hiragana (\u00a0 e \u00a0)."}
{"id": "3884200", "revid": "665277", "url": "https://it.wikipedia.org/wiki?curid=3884200", "title": "Dj Inesha", "text": ""}
{"id": "3884202", "revid": "47014256", "url": "https://it.wikipedia.org/wiki?curid=3884202", "title": "Silicato bicalcico", "text": ""}
{"id": "3884203", "revid": "47014268", "url": "https://it.wikipedia.org/wiki?curid=3884203", "title": "Alluminato tricalcico", "text": ""}
{"id": "3884204", "revid": "375960", "url": "https://it.wikipedia.org/wiki?curid=3884204", "title": "Armature a piastre", "text": ""}
{"id": "3884205", "revid": "110157", "url": "https://it.wikipedia.org/wiki?curid=3884205", "title": "I Left My Heart in San Francisco", "text": "I Left My Heart in San Francisco \u00e8 un singolo del cantante Tony Bennett."}
{"id": "3884208", "revid": "22475", "url": "https://it.wikipedia.org/wiki?curid=3884208", "title": "Hylopetes alboniger", "text": "Lo scoiattolo volante multicolore (Hylopetes alboniger ) \u00e8 uno scoiattolo volante originario del Sud-est asiatico.\nTassonomia.\nAttualmente, gli studiosi riconoscono tre sottospecie di scoiattolo volante multicolore:\nDescrizione.\nIl corpo dello scoiattolo volante multicolore misura 17,5-24,7\u00a0cm di lunghezza e la coda \u00e8 lunga 17,2-22,7\u00a0cm. \u00c8 facilmente riconoscibile per la colorazione bianca della gola, che, assumendo toni pi\u00f9 grigiastri, si spinge in avanti fino alle guance, sotto agli occhi, e dietro le orecchie, formando una sorta di \u00absemi-collare\u00bb. Entrambi i lati delle orecchie sono ricoperti da una fine peluria nera. La colorazione marrone-rossastra scura del dorso diviene pi\u00f9 nerastra sugli arti e sulla superficie dorsale di patagio e coda; la regione ventrale \u00e8 bianca o color crema.\nDistribuzione e habitat.\nL'areale dello scoiattolo volante multicolore si estende da Nepal e Assam (India) fino a Sichuan, Yunnan e Hainan (Cina) e Indocina.\nBiologia.\nLo scoiattolo volante multicolore \u00e8 uno degli scoiattoli volanti del Sud-est asiatico pi\u00f9 piccoli. Di abitudini arboricole e notturne, nidifica nelle cavit\u00e0 degli alberi, prevalentemente nelle foreste di querce e rododendri a quote medio-elevate (1500\u20133400 m). Condivide il proprio habitat con altre specie dei generi \"Hylopetes\" e \"Petaurista\". Il nido consiste in una struttura sferica fatta di foglie di quercia e felce e imbottita con fili d'erba. Di notte si pu\u00f2 intuire la sua presenza grazie agli elevati strilli che emette, o da una serie di \u00abgridolini\u00bb ripetuti. La sua dieta comprende frutta, noci, foglie e gemme. La stagione degli amori va da aprile a met\u00e0 giugno, e ogni nidiata \u00e8 costituita da due o tre piccoli.\nConservazione.\nNell'Asia meridionale, la specie \u00e8 minacciata dalla distruzione dell'habitat provocata da agricoltura taglia e brucia (nota in India come \"Jhum\"), disboscamento, attivit\u00e0 minerarie, sviluppo delle infrastrutture e degli insediamenti umani, costruzione di dighe e incendi boschivi. In alcune zone dell'India nord-orientale viene anche cacciata a scopo alimentare. In Cina e nel Sud-est asiatico lo status della specie \u00e8 incerto. La IUCN la inserisce tra le specie a rischio minimo."}
{"id": "3884209", "revid": "729019", "url": "https://it.wikipedia.org/wiki?curid=3884209", "title": "Type 1 Ho-Ha", "text": "Il Type 1 Ho-Ha \u00e8 stato un semicingolato da trasporto truppe armato, progettato sulla base del Sd.Kfz. 250 tedesco e impiegato dall'Impero giapponese durante la seconda guerra mondiale.\nStoria.\nSviluppo.\nDisegni relativi a un simile mezzo iniziarono nel 1941, quando l'esercito imperiale richiese un veicolo multiruolo ma con buone capacit\u00e0 di trasporto truppe. Esso venne fornito in due versioni, una completamente cingolata (che sarebbe divenuta il Type 1 Ho-Ki) e una semicingolata, per la qual'ultima gli ingegneri nipponici si ispirarono largamente al Sd.Kfz. 250 tedesco.\nProduzione e impiego.\nSoltanto nel 1944 il Type 1 inizi\u00f2 il ciclo produttivo vero e proprio, ma la situazione del Giappone era nettamente peggiorata: i materiali scarseggiavano e la priorit\u00e0 bellica era andata all'aviazione e alla marina, trascurando lo sviluppo di equipaggiamenti terrestri; inoltre cominciavano a farsi sentire le conseguenze dei bombardamenti aerei operati dagli Stati Uniti. Gli esemplari completati, di cui non si sa il numero preciso, furono per lo pi\u00f9 inviati in Cina. Altri furono destinati alle Filippine, ma andarono quasi tutti perduti quando le navi sulle quali erano caricati affondarono per gli attacchi dei sommergibili statunitensi, perci\u00f2 ben pochi poterono supportare le forze nipponiche nell'arcipelago.\nCaratteristiche.\nLa struttura del veicolo era tipica di tutti i semicingolati del periodo: cabina di guida frontale e comparto trasporto posteriore e scoperto, aspetto che rendeva i 12 passeggeri ospitabili vulnerabili ai pericoli del campo di battaglia. Con corazze spesse al massimo 8 millimetri, non poteva ovviamente essere impiegato in combattimento; disponeva comunque di tre mitragliatrici Type 97, delle quali due fissate ai lati e dietro la cabina, e una sistemata nella parte posteriore del vano: quest'ultima poteva essere usata anche in funzione antiaerea, ma come le altre aveva un settore di tiro ridotto e non era impiegabile per 360\u00ba. Il sistema di locomozione era composto da due ruote anteriori dipendenti dallo sterzo e da un treno di rotolamento costituito da 4 ruote portanti, un singolo rullo superiore e ruota motrice frontale. Come molti veicoli giapponesi, poteva essere dotato di un rimorchio con perno per trainare pezzi d'artiglieria.\nNonostante le eccellenti qualit\u00e0 e la mobilit\u00e0 mostrata su terreni accidentati, tipici della Cina nordorientale, i comandi non furono troppo entusiasti del nuovo mezzo, sommariamente armato. Una simile considerazione fece ritardare l'inizio di una produzione massiccia e solo un primo lotto di pochi esemplari fu fabbricato nel 1942 e inviato in Cina."}
{"id": "3884210", "revid": "729019", "url": "https://it.wikipedia.org/wiki?curid=3884210", "title": "Guglielmo Cenni", "text": "Biografia.\nNacque nel 1817 a Comacchio da Lorenzo da una famiglia originaria di Imola.\nPrese parte a molte delle imprese di Giuseppe Garibaldi. Partecip\u00f2 alla difesa della Repubblica romana e, successivamente, fu nello stato maggiore dei Cacciatori delle Alpi nel corso della Seconda Guerra di Indipendenza. Durante la Spedizione dei Mille ebbe il grado di colonnello e, insieme con Bandi, Montanari, Stagnetti e Turr, fu aiutante di campo di Garibaldi.\nDopo la Spedizione dei Mille pass\u00f2 al Regio Esercito con il grado di colonnello."}
{"id": "3884214", "revid": "110157", "url": "https://it.wikipedia.org/wiki?curid=3884214", "title": "Lopatinskij rajon", "text": "Il Lopatinskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Lopatino."}
{"id": "3884219", "revid": "729019", "url": "https://it.wikipedia.org/wiki?curid=3884219", "title": "Angelo Ceresetto", "text": "Biografia.\nMerciaio, prese parte alla Spedizione dei Mille tra i carabinieri genovesi e si segnal\u00f2 per eroismo a Palermo e a Milazzo. Cadde durante la battaglia del Volturno, colpito al ventre."}
{"id": "3884220", "revid": "767487", "url": "https://it.wikipedia.org/wiki?curid=3884220", "title": "Love Me (film 1918)", "text": "Love Me \u00e8 un film muto del 1918 diretto da Roy William Neill (con il nome R. William Neill).\nProduzione.\nIl film fu prodotto dalla Thomas H. Ince Corporation sotto la supervisione di Thomas H. Ince.\nDistribuzione.\nDistribuito dalla Famous Players-Lasky Corporation e Paramount Pictures, il film - presentato da Thomas H. Ince - usc\u00ec nelle sale cinematografiche USA il 18 marzo 1918."}
{"id": "3884221", "revid": "110157", "url": "https://it.wikipedia.org/wiki?curid=3884221", "title": "Luninskij rajon", "text": "Il Luninskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Lunino."}
{"id": "3884222", "revid": "2190904", "url": "https://it.wikipedia.org/wiki?curid=3884222", "title": "Capilupi", "text": "La famiglia Capilupi \u00e8 un'antica nobile famiglia mantovana risalente al XII secolo dalla quale uscirono letterati e politici, che con Scipione Francesco Capilupi acquis\u00ec il titolo marchionale nel 1650. Originaria di Treviso, dove ebbe prima menzione storica nel 1080 con Giovanni Capo di Lupo, era tradizionalmente legata ai Gonzaga. Sono stati collezionisti di libri antichi e di manoscritti.\nStoria e personalit\u00e0 illustri.\nI membri pi\u00f9 illustri della famiglia furono:\nArchivio.\nIl fondo archivistico della famiglia \u00e8 conservato in gran parte presso l'Archivio di Stato di Mantova."}
{"id": "3884223", "revid": "1573940", "url": "https://it.wikipedia.org/wiki?curid=3884223", "title": "Brachylophus vitiensis", "text": "L'iguana crestata delle isole Figi (\"Brachylophus vitiensis\" ) \u00e8 un rettile della famiglia Iguanidae, endemico delle isole Figi, classificato dalla IUCN come specie in pericolo critico di estinzione.\nEtimologia.\nIl nome generico, \"Brachylophus\", deriva dai termini greci \"brachys\" (\u03b2\u03c1\u03b1\u03c7\u03cd\u03c2), che significa \"corto\", e \"lophos\" (\u03bb\u03cc\u03c6\u03bf\u03c2), che significa \"cresta\", con riferimento alle corte creste aculeate lungo il dorso; il nome specifico, \"vitiensis\", \u00e8 un aggettivo latino di recente conio che significa \"delle Figi\" (\"Viti\" in latino moderno).\nScoperta.\nQuesta iguana \u00e8 nota per essere stata scoperta grazie a un film. Lo zoologo John Gibbons not\u00f2 un'iguana mai vista mentre guardava Laguna blu. Gli esterni del film erano stati girati alle Figi, per cui fu possibile risalire al luogo d'origine dell'iguana e organizzarvi una spedizione. Gibbons, che gi\u00e0 stava studiando la simile iguana fasciata delle Figi, ne approfitt\u00f2 per rendere protetto l'isolotto di Yadua Taba, dove \u00e8 presente il 98% della popolazione mondiale di iguane crestate. Alla morte di Gibbons (1986) tutti i suoi appunti andarono persi e l'interesse attorno a questo rettile and\u00f2 affievolendosi.\nConservazione.\nLa specie \u00e8 a fortissimo rischio di estinzione a causa di gatti, capre e altre entit\u00e0 alloctone, oltre alla sparizione delle foreste natie sostituite da piantagioni di canna da zucchero."}
{"id": "3884224", "revid": "1543377", "url": "https://it.wikipedia.org/wiki?curid=3884224", "title": "Gonatoraphis", "text": "Gonatoraphis \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state reperite in varie localit\u00e0 della Colombia.\nTassonomia.\nA dicembre 2011, si compone di tre specie:"}
{"id": "3884225", "revid": "110157", "url": "https://it.wikipedia.org/wiki?curid=3884225", "title": "Maloserdobinskij rajon", "text": "Il Maloserdobinskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Malaja Serdoba."}
{"id": "3884226", "revid": "110157", "url": "https://it.wikipedia.org/wiki?curid=3884226", "title": "Mok\u0161anskij rajon", "text": "Il Mok\u0161anskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Mok\u0161an."}
{"id": "3884227", "revid": "6923", "url": "https://it.wikipedia.org/wiki?curid=3884227", "title": "Automotrice ALb.25", "text": ""}
{"id": "3884230", "revid": "254059", "url": "https://it.wikipedia.org/wiki?curid=3884230", "title": "Bonaventura Cipriani", "text": "Biografia.\nNacque nel 1826 a Godega, in provincia di Treviso. Per partecipare alla Spedizione dei Mille disert\u00f2 dalle truppe della Lega dell'Italia Centrale. Venne ferito gravemente durante gli scontri di Palermo e fu promosso ufficiale.\nDopo la spedizione prese la residenza a Taranto, dove divenne aiutante maggiore della Guardia Nazionale Mobile della citt\u00e0, e successivamente in Campania."}
{"id": "3884232", "revid": "110157", "url": "https://it.wikipedia.org/wiki?curid=3884232", "title": "Narov\u010datskij rajon", "text": "Il Narov\u010datskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Narov\u010dat."}
{"id": "3884234", "revid": "110157", "url": "https://it.wikipedia.org/wiki?curid=3884234", "title": "Neverkinskij rajon", "text": "Il Neverkinskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Neverkino."}
{"id": "3884235", "revid": "110157", "url": "https://it.wikipedia.org/wiki?curid=3884235", "title": "Ni\u017enelomovskij rajon", "text": "Il Ni\u017enelomovskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Ni\u017enij Lomov."}
{"id": "3884236", "revid": "767487", "url": "https://it.wikipedia.org/wiki?curid=3884236", "title": "Perfume Genius", "text": "Biografia.\nInizia a scrivere e comporre musica dopo aver lasciato Everett (Washington), dove viveva con la madre, per trasferirsi a New York. Nel 2008 inizia a pubblicare i suoi lavori con lo pseudonimo Perfume Genius sul suo profilo MySpace, attirando l'attenzione del gruppo musicale Los Campesinos!, che lo presentano alla loro casa discografica, la Turnstile.\nNel 2010 con la Matador Records pubblica il suo primo album, \"Learning\", che include il singolo \"Mr. Peterson\", incentrato su un professore di liceo morto suicida per la sua pedofilia. Nel febbraio del 2012 pubblica il suo secondo album, \"Put Your Back N.2 It\", anticipato dal singolo \"Hood\". Il videoclip di \"Hood\", che vede la partecipazione del pornodivo gay \u00c1rp\u00e1d Mikl\u00f3s, ha suscitato alcune controversie, quando YouTube ha deciso di censurare preventivamente il video, etichettandolo come \"non adatto alle famiglie\".\nNel 2016 registra una cover di \"Can't Help Falling in Love\" di Elvis Presley che viene utilizzata per la campagna pubblicitaria per le fragranze \"La Femme Prada\" e \"L'Homme\" di Prada. A marzo 2017 viene pubblicato il singolo \"Slip Away\", che anticipa la pubblicazione del suo quarto album \"No Shape\".\nHadreas \u00e8 apertamente gay. Per il suo stile minimalista ed intimista \u00e8 stato accostato ai colleghi Antony Hegarty e J\u00f3nsi dei Sigur R\u00f3s."}
{"id": "3884245", "revid": "110157", "url": "https://it.wikipedia.org/wiki?curid=3884245", "title": "Pa\u010delmskij rajon", "text": "Il Pa\u010delmskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Pa\u010delma."}
{"id": "3884247", "revid": "110157", "url": "https://it.wikipedia.org/wiki?curid=3884247", "title": "\u0160em'\u0161ejskij rajon", "text": "Il \u0160em'\u0161ejskij rajon () \u00e8 un rajon dell'Oblast' di Penza, nella Russia europea. Istituito nel 1932, il suo capoluogo \u00e8 \u0160emy\u0161ejka."}
{"id": "3884250", "revid": "599013", "url": "https://it.wikipedia.org/wiki?curid=3884250", "title": "Suore della carit\u00e0 di Nostra Signora", "text": "Le Suore della Carit\u00e0 di Nostra Signora, dette di \u00c9vron (in francese \"S\u0153urs de la Charit\u00e9 de Notre-Dame d'\u00c9vron\"), sono un istituto religioso femminile di diritto pontificio: i membri di questa congregazione pospongono al loro nome la sigla S.C.E.\nStoria.\nLa congregazione fu fondata nel 1682 a La Chapelle-au-Riboul dalla giovane vedova Perrine Brunet per l'educazione della giovent\u00f9 nelle aree rurali e per l'assistenza domiciliare e ospedaliera agli ammalati.\nLe religiose dovettero affrontare numerose difficolt\u00e0 durante la Rivoluzione francese (due suore, Fran\u00e7oise Tr\u00e9het e Jeanne V\u00e9ron, morirono sulla ghigliottina e sono commemorate tra i beati martiri di Laval); dopo la Restaurazione la congregazione fu ristabilita a \u00c9vron.\nA causa delle leggi anticongregazioniste, numerose suore si trasferirono in Inghilterra e in Canada: nel 1957 fu aperta la prima missione in Costa d'Avorio.\nL'istituto ottenne il pontificio decreto di lode il 30 settembre 1843 e l'approvazione definitiva il 17 luglio 1921.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, alla cura di anziani e malati, alle opere sociali.\nSono presenti in Europa (Francia, Regno Unito), nelle Americhe (Canada, Per\u00f9) e in Africa (Burkina Faso, Costa d'Avorio); la sede generalizia \u00e8 a \u00c9vron.\nAlla fine del 2008 la congregazione contava 247 religiose in 44 case."}
{"id": "3884251", "revid": "110157", "url": "https://it.wikipedia.org/wiki?curid=3884251", "title": "Sosnovoborskij rajon", "text": "Il Sosnovoborskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Sosnovoborsk."}
{"id": "3884253", "revid": "3115", "url": "https://it.wikipedia.org/wiki?curid=3884253", "title": "Richard Henry Budden", "text": "Ha dato il nome a due vette valdostane: la Punta Budden (), nella catena delle Grandes Murailles tra Valpelline e Valtournenche, e la Punta Budden a , tra la Becca di Montandayn\u00e9 e l'Herb\u00e9tet, sul Massiccio del Gran Paradiso.\nBiografia.\nNato a Stoke-Newington nei dintorini di Londra da famiglia agiata, studi\u00f2 prima a Bonn e poi a Parigi, viaggiando molto per l'Europa e decidendo infine di stabilirsi in Italia, vivendo dapprima a Nizza, poi a Genova, quindi a Torino.\nA Torino, fu vicino a Giovanni Battista Rimini e a Bartolomeo Gastaldi che lo convinsero a iscriversi al CAI. \nSi interess\u00f2 molto di alpinismo e spinse per la sua diffusione, frequentando vari club alpini europei, di cui divenne socio onorario, e pubblicando numerosi articoli di alpinismo su varie riviste internazionali. Fond\u00f2 la sezione CAI di Firenze e ne fu presidente fino alla morte.\nSi stabil\u00ec ad Aosta nel 1856: fu per anni presidente onorario della sezione cittadina del CAI, dopo aver contribuito con l'amico Georges Carrel alla sua fondazione.\nIn Valle d'Aosta, R. H. Budden si rivel\u00f2 subito appassionato alpinista e attivo filantropo, come testimonia Bartolomeo Gastaldi in un Bollettino del Club Alpino Italiano del 1866, dando nel 1865 un contributo al Comune di Courmayeur di ben cinquecento lire (in seguito raddoppiate per una questione bancaria) per la costruzione di un capanno per le Guide alpine sul lato destro del Ghiacciaio del Monte Bianco e soprattutto per la costruzione di infrastrutture e l'abbellimento del comune, meta del nuovo turismo da parte degli alpinisti inglesi. Cos\u00ec Budden scrisse in una lettera del novembre del 1873:\nBudden incontr\u00f2 una iniziale diffidenza della popolazione e delle autorit\u00e0 locali; solo nel 1868, grazie anche all'insistenza dell'inglese, il comune realizz\u00f2 una serie di opere stradali che trasformarono in breve tempo Courmayeur nella \"pi\u00f9 rinomata stazione di soggiorno e di cura del Regno d'Italia e centro alpinistico di fama internazionale\".\nDopo questo successo, Budden caldeggi\u00f2 anche in altre zone alpine l'apertura di rifugi e alberghi, si interess\u00f2 al rimboschimento delle aree erose o sovrasfruttate dal punto di vista forestale, ideando una \u00abSociet\u00e0 degli amici degli alberi\u00bb e un \"Arbor Day\" (una \"Festa degli alberi\") come gi\u00e0 se ne tenevano in altre nazioni nordeuropee, spingendo per la salvaguardia del territorio sulla scia del dibattito e delle tutele inglesi.\nBudden promosse anche la tutela e al contempo lo sfruttamento dei fiumi con la piscicoltura e la creazione di dighe; promosse l'apertura di piccole industrie nelle aree svantaggiate alpine; spinse anche per la realizzazione di un ricovero per gli alpinisti in una grotta su una parete del Cervino.\nIl lavoro di diffusione dell'alpinismo a cui si dedic\u00f2 per quarant'anni vide Budden protagonista degli anni d'oro dell'alpinismo e gli valse l'appellativo di \"Apostolo dell'alpinismo\". Per le sue numerose iniziative a favore della Valle d'Aosta il comune di Aosta gli assegn\u00f2 la cittadinanza onoraria.\nQuale Presidente della Sezione Fiorentina del C.A.I. l'attivit\u00e0 del Budden fu decisiva per promuovere la scoperta turistica ed alpinistica delle Alpi Apuane. Tra le altre cose il Budden favor\u00ec l'iniziativa di creare nella citt\u00e0 di Lucca una Biblioteca Alpina, che divenne subito dopo Stazione Alpina (le stazioni alpine equivalevano alle attuali sottosezioni del C.A.I.). L'attivit\u00e0 della Stazione Alpina port\u00f2 a varie iniziative, tra cui la costruzione della prima via ferrata turistica d'Italia (ferrata del Monte Procinto) e l'apertura della prima stazione meteorologica sulle Apuane (vedi stazione meteorologica di Stazzema Palagnana).\nMor\u00ec nella notte tra l'11 e il 12 dicembre 1895 per emorragia cerebrale.\nCommemorandolo tre giorni dopo nel suo discorso all'assemblea dei delegati, il presidente generale del CAI di Aosta Antonio Grober cos\u00ec lo ricorda:"}
{"id": "3884254", "revid": "119566381", "url": "https://it.wikipedia.org/wiki?curid=3884254", "title": "Tamalinskij rajon", "text": "Il Tamalinskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Tamala."}
{"id": "3884255", "revid": "247222", "url": "https://it.wikipedia.org/wiki?curid=3884255", "title": "Calcoteca (acropoli di Atene)", "text": "La Calcoteca o Chalkotheke (\u03a7\u03b1\u03bb\u03ba\u03bf\u03b8\u03ae\u03ba\u03b7, greco per \"negozio di bronzi\", dalla radice greca della parola \"chalkos\", ossia \"bronzo\", per indicare il materiale delle opere riprodotte) era un edificio situato sull'Acropoli di Atene utilizzato come deposito per i bronzi, le armi e i rostri delle navi, oltre che per la mobilia sacra e le offerte preziose proveniente dai santuari dell'Acropoli. Il suo nome e la funzione sono noti solo grazie alle iscrizioni del IV secolo a.C.. Un decreto ordina il censimento di tutti gli oggetti immagazzinati nella Calcoteca e l'erezione di una stele incisa con l'elenco davanti al palazzo.\nSono stati identificati come appartenenti alla Calcoteca i resti di una struttura scoperta a est del santuario di Artemide Brauronia e immediatamente a sud-ovest del Partenone. Di essa sopravvivono solo poche fondazioni di calcare e trincee scavate nella roccia di fondazione. L'edificio sorgeva di fronte alla parete meridionale dell'Acropoli ed era di circa 43 m di lunghezza per 14 m di larghezza, affacciato sul lato settentrionale da un lungo portico di 4,5 m di larghezza. Per fare spazio a quel portico fu tagliata la parte pi\u00f9 meridionale dei gradini scavati nella roccia che conducevano alla facciata occidentale del Partenone. Si ritiene pertanto il portico un'aggiunta degli inizi del IV secolo a.C., mentre la parte principale della struttura si pensa fosse pressoch\u00e9 contemporanea al Partenone, vale a dire della met\u00e0 del V secolo a.C..\nSembra che durante la dominazione romana fosse avvenuta una importante ristrutturazione dell'edificio, come indicato da numerosi frammenti di elementi architettonici che sono decisamente romani come datazione e hanno dimensioni corrispondenti a quelli della Calcoteca."}
{"id": "3884258", "revid": "729019", "url": "https://it.wikipedia.org/wiki?curid=3884258", "title": "Linea 1 (metropolitana di Valencia)", "text": "La linea 1 della metropolitana di Valencia \u00e8 la prima linea della rete, che collega i quattro capolinea di Ll\u00edria, B\u00e9tera, Torrent Avinguda e Villanueva de Castell\u00f3n. La linea \u00e8 indicata con il colore giallo.\nLa linea divide il tratto tra Torrent Avinguda e Joaqu\u00edn Sorolla con la linea 5.\nLa sua inaugurazione \u00e8 del 1988, mentre l'ultimo prolungamento \u00e8 del 2009."}
{"id": "3884261", "revid": "110157", "url": "https://it.wikipedia.org/wiki?curid=3884261", "title": "Vadinskij rajon", "text": "Il Vadinskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Vadinsk."}
{"id": "3884264", "revid": "1543377", "url": "https://it.wikipedia.org/wiki?curid=3884264", "title": "Heinkel P.1080", "text": "L'Heinkel He P.1080 \u00e8 stato un progetto tedesco di aereo a reazione che si caratterizzava per la presenza di due statoreattori Lorin-Rohr da 900\u00a0mm; fu progettato nelle fasi finali della seconda guerra mondiale. Il velivolo rimase allo stadio di progetto in ragione della fine delle ostilit\u00e0.\nI due statoreattori furono consegnati alla Heinkel verso la fine del conflitto dal DFS, essi erano montati ai lati della fusoliera con la superficie esterna esposta il pi\u00f9 possibile al flusso d'aria per migliorarne il raffreddamento.\nPer accelerare i tempi di sviluppo del progetto, il velivolo prevedeva un timone di coda identico a quello del P.1078 con una sola pinna verticale. Le ali erano disposte in posizione mediana, a freccia e separate dalla fusoliera dai due propulsori. Il posto di pilotaggio, per un solo membro di equipaggio, si trovava molto avanzato nella fusoliera, dietro un'unit\u00e0 radar e sovrastante i due cannoncini MK 108 calibro 30 mm, che costituivano l'armamento del velivolo.\nI serbatoi del carburante erano posti nella parte posteriore della fusoliera. \nPer il decollo venivano usati quattro razzi a propellente solido da 1\u00a0000 kgf ciascuno, insieme ad un carrello che veniva abbandonato al decollo. L'atterraggio avveniva grazie ad un'apposita slitta.\nLa larghezza era di 8,9 m, la lunghezza era di 8,15\u00a0m e la velocit\u00e0 massima stimata era di 1\u00a0000\u00a0km/h (621\u00a0mph)."}
{"id": "3884266", "revid": "1226", "url": "https://it.wikipedia.org/wiki?curid=3884266", "title": "Chalkotheke", "text": ""}
{"id": "3884268", "revid": "110157", "url": "https://it.wikipedia.org/wiki?curid=3884268", "title": "Zemet\u010dinskij rajon", "text": "Lo Zemet\u010dinskij rajon () \u00e8 un rajon dell'Oblast' di Penza, nella Russia europea. Istituito nel 1928, il suo capoluogo \u00e8 Zemet\u010dino."}
{"id": "3884271", "revid": "287204", "url": "https://it.wikipedia.org/wiki?curid=3884271", "title": "Tofano", "text": ""}
{"id": "3884273", "revid": "712828", "url": "https://it.wikipedia.org/wiki?curid=3884273", "title": "Gold (personaggio)", "text": ""}
{"id": "3884274", "revid": "254059", "url": "https://it.wikipedia.org/wiki?curid=3884274", "title": "Giovanni Froscianti", "text": "Biografia.\nPartecip\u00f2 alla preparazione dei moti rivoluzionari del 1853 e 1854 con il nome di battaglia di Mustaf\u00e0. Abbandonato in giovane et\u00e0 il seminario dove studiava, abbracci\u00f2 il pensiero mazziniano, e fu un seguace della prima ora di Giuseppe Garibaldi. Partecip\u00f2 alle tre guerre d'indipendenza e alla Spedizione dei Mille. Nelle milizie garibaldine raggiunse il grado di colonnello, ma il Governo nazionale gli riconobbe solo quello di capitano che aveva avuto coi governi del '48 e del '49. Ricordano le sue benemerenze patriottiche due medaglioni in marmo sul fronte del palazzo municipale di Collescipoli.\nDurante la Spedizione dei Mille fu costantemente al fianco di Garibaldi, del quale divenne amico e confidente al punto che, dopo la Terza Guerra di Indipendenza, venne chiamato a Caprera per amministrare i beni del Generale.\nTornato nella natia Collescipoli, in provincia di Terni, vi mor\u00ec nel 1885."}
{"id": "3884280", "revid": "110157", "url": "https://it.wikipedia.org/wiki?curid=3884280", "title": "Bessonovskij rajon", "text": "Il Bessonovskij rajon () \u00e8 un rajon dell'Oblast' di Penza, nella Russia europea. Istituito nel 1935, il suo capoluogo \u00e8 Bessonovka."}
{"id": "3884281", "revid": "767487", "url": "https://it.wikipedia.org/wiki?curid=3884281", "title": "Toilers of the Sea", "text": "Toilers of the Sea \u00e8 un film muto del 1923 diretto da Roy William Neill. \u00c8 una delle numerose versioni cinematografiche tratte dal romanzo \"I lavoratori del mare\" (\"Les Travailleurs de la mer\") (1886) di Victor Hugo.\nProduzione.\nIl film fu prodotto dalla Community International Corporation. Venne girato in Italia.\nDistribuzione.\nDistribuito dalla Selznick Distributing Corporation, il film usc\u00ec nelle sale cinematografiche statunitensi il 21 luglio 1923."}
{"id": "3884283", "revid": "767487", "url": "https://it.wikipedia.org/wiki?curid=3884283", "title": "\u00d3r\u00f3i", "text": "\u00d3r\u00f3i, noto anche con il titolo internazionale Jitters, \u00e8 un film del 2010 diretto da Baldvin Zophon\u00edasson.\nTrama.\nGabriel \u00e8 un serioso studente islandese che si trova a trascorrere tre settimane a Manchester per un programma scolastico di scambio culturale di tre settimane. Condivide la sua stanza con Marcus, un ragazzo molto interessante. I due ragazzi si frequentano e passano varie nottate assieme finch\u00e9 non si baciano intensamente. Tuttavia non riusciranno ad intraprendere una relazione che vada pi\u00f9 in l\u00e0 dello scambio di qualche messaggio. Gabriel \u00e8 ancora immaturo ed \u00e8 alla ricerca della propria identit\u00e0 sessuale.\nDopo il rientro a Reykjav\u00edk, Gabriel ritorna dagli amici e rimane coinvolto nelle loro storie: da Greta che lascia la casa della madre per trasferirsi in un appartamento in affitto, a Stella che si \u00e8 innamorata proprio di lui. Finch\u00e9 non rincontrer\u00e0 Marcus che sconvolger\u00e0 di nuovo l'adolescenza.\nDistribuzione.\nIl film \u00e8 stato presentato in anteprima a Reykjavik il 27 agosto 2010, prima di essere distribuito nei cinema islandesi il 10 ottobre 2011."}
{"id": "3884285", "revid": "435288", "url": "https://it.wikipedia.org/wiki?curid=3884285", "title": "Gwen Cooper", "text": ""}
{"id": "3884286", "revid": "435288", "url": "https://it.wikipedia.org/wiki?curid=3884286", "title": "Owen Harper", "text": ""}
{"id": "3884288", "revid": "435288", "url": "https://it.wikipedia.org/wiki?curid=3884288", "title": "Toshiko Sato", "text": ""}
{"id": "3884289", "revid": "149485", "url": "https://it.wikipedia.org/wiki?curid=3884289", "title": "Jitters", "text": ""}
{"id": "3884290", "revid": "435288", "url": "https://it.wikipedia.org/wiki?curid=3884290", "title": "Ianto Jones", "text": ""}
{"id": "3884291", "revid": "599013", "url": "https://it.wikipedia.org/wiki?curid=3884291", "title": "Domenico Fantin", "text": "Carriera.\nHa vinto lo scudetto 1983-84 e la Coppa Italia 1984 con la Virtus Bologna."}
{"id": "3884292", "revid": "287204", "url": "https://it.wikipedia.org/wiki?curid=3884292", "title": "Bacchelli", "text": ""}
{"id": "3884293", "revid": "16066", "url": "https://it.wikipedia.org/wiki?curid=3884293", "title": "American Express \u2013 TED Open 2009", "text": ""}
{"id": "3884294", "revid": "767487", "url": "https://it.wikipedia.org/wiki?curid=3884294", "title": "Galileo Galilei (gruppo musicale)", "text": "I Galileo Galilei sono stati una band giapponese, avevano un contratto con Sony Music Entertaiment Japan.\nLa band ha annunciato lo scioglimento dopo l'ultimo tour ad aprile 2016. \"Sea and The Darkness\", pubblicato il 27 gennaio, \u00e8 stato il loro ultimo album. Nel gennaio 2018, i membri insieme ad un chitarrista di supporto \"DAIKI\" formano una nuova band, \"Bird Bear Hare and Fish\"."}
{"id": "3884304", "revid": "327773", "url": "https://it.wikipedia.org/wiki?curid=3884304", "title": "Disastro di Torre Annunziata", "text": "Il disastro di Torre Annunziata fu un evento avvenuto in pieno dopoguerra, il 21 gennaio 1946, nella stazione ferroviaria situata all'interno del porto cittadino.\nLa sciagura venne provocata dall'esplosione di un convoglio ferroviario alleato formato da 27 carri scoperti, il cui carico era una vera e propria santabarbara, costituita da cassette di tritolo e da bombe d\u2019aeroplano.\nI fatti.\nIl treno aveva fatto il suo ingresso nella stazione marittima il giorno precedente la tragedia, con al seguito il personale militare di scorta. Il giorno 21, verso le 18 circa, una deflagrazione fortissima scosse la citt\u00e0; ad essa ne fece seguito una seconda una decina di minuti dopo. L'energia elettrica salt\u00f2 e molte abitazioni del quartiere furono rase al suolo. Verso le 19.15 una terza esplosione, pi\u00f9 violenta delle precedenti, fece sobbalzare l'intera citt\u00e0, radendo al suolo tutte le abitazioni del quartiere dei pescatori e la maggior parte di quelle che erano dislocate nella zona del porto.\nLe ipotesi.\nLe autorit\u00e0 italiane, a seguito di un incidente avvenuto qualche giorno prima, obbligarono le autorit\u00e0 alleate ad adottare opportune misure di sicurezza per evitare ogni inconveniente. Fu disposto che una squadra di pompieri americani seguisse fino al termine le operazioni di scarico. Ma la squadra intorno alle 16 and\u00f2 via, lasciando l'intero convoglio completamente incustodito. Due finanzieri, in seguito, dichiararono che intorno alle 18 avevano visto un razzo Very, di quelli usati per le segnalazioni, nel cielo sopra il convoglio. Il razzo ricadde sul telone di uno dei carri, la cui tela catramata prese fuoco e l'incendio provoc\u00f2 l'esplosione dei primi vagoni; di conseguenza le esplosioni furono a catena. L'onda d'urto, oltre ad abbattere i caseggiati della zona portuale, frantum\u00f2 i vetri e scardin\u00f2 gli infissi in buona parte della citt\u00e0; inoltre i 12 vagoni di coda si staccarono dal convoglio e per inerzia arrivarono fino alla stazione di Torre Annunziata Centrale distante quasi 2\u00a0km.\nI soccorsi e i danni.\nDopo la prima deflagrazione i primi ad accorrere furono i pompieri di Torre con a capo l'ingegnere Della Corte, ma poterono fare ben poco. Infatti dopo le 19 ci fu lo scoppio di varie tonnellate di esplosivo che sconquassarono quanto era rimasto ancora in piedi, sia in termini di infrastrutture che di vite umane. L'allora sindaco Nicola Medici dopo la prima esplosione ebbe la prontezza di mettersi in comunicazione con la Prefettura e i Vigili del Fuoco di Napoli per dare l'allarme. Infatti la seconda detonazione tranci\u00f2 anche i cavi telefonici e la citt\u00e0 rest\u00f2 totalmente isolata. Un'opera encomiabile fu svolta dai medici del locale ospedale che, con i pochi mezzi disponibili (era appena finita la guerra), si ritrovarono ad assistere centinaia di feriti.\nNella struttura venne allestita anche una camera ardente per le decine di morti che qui furono trasportati. Fortunatamente le esplosioni si susseguirono in modo intervallato, permettendo alla popolazione di allontanarsi verso le pendici del Vesuvio. Inoltre il trincerone ferroviario della linea Napoli-Salerno, che \u00e8 perfettamente parallelo alla litoranea, attut\u00ec di molto lo spostamento d'aria. Nella zona affluirono tutte le ambulanze del circondario vesuviano, comprese quelle delle truppe statunitensi.\nL'antico borgo marinaro, cio\u00e8 il nucleo originario costituitosi nel 1319, fu completamente distrutto. La chiesa dell\u2019Annunziata riport\u00f2 danni ingenti. Si temette per la sorte della sacra icona della Madonna della Neve, patrona di Torre, l\u00ec custodita, ma la cappella a lei dedicata rest\u00f2 miracolosamente indenne. Via Castello e il corso Vittorio Emanuele furono totalmente dissestati e fu danneggiato anche il carcere, da cui evasero diversi detenuti, tanto che si temette per possibili atti di sciacallaggio. I danni, da una prima stima del Genio Civile, ammontavano a un miliardo e mezzo di lire. I senzatetto furono oltre diecimila e le abitazioni distrutte oltre quattromila. Le vittime furono 54 e i feriti medicati presso l'ospedale oltre cinquecento, calcolati per difetto.\nLe autorit\u00e0 e la solidariet\u00e0.\nUna delle prime autorit\u00e0 intervenute fu l'ammiraglio Oliva, che fece una iniziale stima dei danni subiti dalle infrastrutture portuali e un resoconto dei primi interventi da effettuare, come ad esempio il recupero di parte delle seimila tonnellate di grano stoccate nei magazzini generali, lo sgombero di alcuni carri rimasti intatti e il ripristino delle banchine. Raccolse tra l'altro la testimonianza dei due finanzieri.\nTra gli altri intervennero diversi parlamentari, il sindaco di Napoli, il sottosegretario alla Marina, e un generale degli Alleati. Il Governo De Gasperi stanzi\u00f2 in pochi giorni sette milioni di lire per i soccorsi, mentre il ministro dell'Industria Giovanni Gronchi approvvigion\u00f2 20.000 metri quadri di lastre di vetro e carburante per i mezzi di soccorso.\nFurono distribuite 16.000 razioni di viveri, pi\u00f9 che raddoppiate nel giro di qualche giorno. I senzatetto furono accolti nei comuni confinanti e gli orfani presso una struttura di Aversa. Gli Alleati montarono una cucina da campo e trecento tende riscaldate. La UNRRA provvide a far distribuire generi di conforto, medicinali, coperte, vestiti, letti ecc. La Federconsorzi provvide a recuperare parte del grano stoccato nei Magazzini Generali distrutti dallo scoppio. Il Servizio di sanit\u00e0 militare mise a disposizione il proprio personale per dare man forte ai medici dell'ospedale. Dopo tre giorni fu ripristinata la fornitura di acqua potabile. La Curia di Nola e quella di Napoli allestirono una mensa per seicento persone in via Murat.\nPer la ricostruzione il Governo stanzi\u00f2 un miliardo di lire, mentre l'ILVA con mille suoi operai risistem\u00f2 l'ospedale cittadino. L'energia elettrica fu riallacciata dopo sette giorni. Il 30 gennaio vennero in visita alla citt\u00e0 la Principessa di Piemonte, il delegato prefettizio Mario Palermo e il presidente della Croce Rossa Italiana Umberto Zanotti Bianco, i quali donarono un'infermeria attrezzata di tutto punto. A distanza di due giorni ci fu la visita del ministro dell'Interno Giuseppe Romita, che fece stanziare ulteriori fondi per dieci milioni di lire. Infine allo Stadio Collana di Napoli fu organizzata un'amichevole di calcio tra le squadre di e Napoli, una gara ciclistica e una di atletica, con incasso a favore dei sinistrati.\nLe vittime.\nLe vittime furono 54. Il 1\u00ba maggio 1946 i lavoratori di Torre Annunziata fecero murare una lapide in loro memoria, affissa sulla facciata della basilica Ave Gratia Plena.\nDi seguito i nominativi delle vittime:"}
{"id": "3884319", "revid": "729019", "url": "https://it.wikipedia.org/wiki?curid=3884319", "title": "Carlo Alberto Pizzini", "text": "Biografia.\nCarlo Alberto Pizzini studia composizione con Ottorino Respighi. Si diploma al conservatorio di Bologna nel 1929.\nAll'et\u00e0 di solo diciannove anni fonda a Roma i Concerti per l'educazione musicale degli studenti con il sostegno del Ministero per l'Educazione. Fra il 1932 ed il 1937 svolge l'attivit\u00e0 di Ispettore per la musica della SIAE, che poi lo render\u00e0 nel 1954 \u201cSocio per chiara fama\u201d. Dal 1938 al 1970 occupa importanti posizioni alla RAI. L'Accademia di Santa Cecilia elegge fra i suoi ranghi il Pizzini nel 1942 e ne serve come vicepresidente dal 1973 all'anno della sua morte. Nel 1967 Pizzini \u00e8 eletto all'Accademia Filarmonica di Bologna, onore particolarmente importante perch\u00e9 due secoli prima la stessa Accademia aveva conferito la stessa distinzione a Mozart.\nPizzini rappresenta la RAI e l'Accademia di Santa Cecilia nelle giurie di prestigiose competizioni internazionale ed al Consiglio d'Europa di Strasburgo. Come direttore d\u00e0 concerti in tutto il modo, eseguendo le sue stesse composizioni. Scrive musica di ogni tipo, dalla musica da camera alla musica per cori, orchestre e bande a musica per teatro, televisione e film. Le opere di Pizzini sono state interpretate da direttori famosi come Jean Martinon, Bernardo Molinari e, con la Filarmonica di Berlino, Carl Schuricht e in numerose istituzioni musicali italiane, come l'Augusteo di Roma, la Scala di Milano, l'orchestra della Fenice di Venezia ed il Teatro Regio di Parma e, nel mondo, la Carnegie Hall di New York, il Salzburg Mozarteum e l'Odeon di Herodes di Atene.\nFra gli altri onori ricevuti \u00e8 quello di Cavaliere di Gran Croce e di Cavaliere della francese L\u00e9gion d\u2019honneur, come pure la Croce di Merito della (allora) Repubblica Federale di Germania."}
{"id": "3884322", "revid": "287204", "url": "https://it.wikipedia.org/wiki?curid=3884322", "title": "Moldauhafen", "text": "Moldauhafen (\"Vltavsk\u00fd p\u0159\u00edstav\" in ceco; tradotto in italiano \"Porto sulla Moldava\") \u00e8 un settore extraterritoriale nel porto di Amburgo, in Germania, che \u00e8 stato affittato nel 1929 alla Cecoslovacchia per un periodo di 99 anni in applicazione del trattato di Versailles. Nel 1993, la Repubblica Ceca \u00e8 subentrata alla Cecoslovacchia nel contratto di locazione la cui durata \u00e8 stabilita fino al 2028.\nIl lotto di circa 30.000 m\u00b2 non \u00e8 una exclave, in quanto non \u00e8 un territorio sovrano ceco bench\u00e9 goda della extraterritorialit\u00e0. In precedenza, un accordo simile esisteva per il porto di Stettino allora in Germania e dal 1945 in Polonia.\nFino al 2002 \u00e8 stato usato dalla compagnia ceca \u010cSPL a. s. con sede a D\u011b\u010d\u00edn.\nStoria.\nIl trattato di Versailles stabiliva agli articoli 363 e 364:\nArticolo 364.\nAnche se la Germania aveva gi\u00e0 dichiarato in anticipo che avrebbe seguito le decisioni della Commissione, il contratto di locazione fu formalizzato in un accordo tra Germania e Cecoslovacchia, firmato a Praga il 16 febbraio 1929."}
{"id": "3884323", "revid": "125097716", "url": "https://it.wikipedia.org/wiki?curid=3884323", "title": "Ducato di Bouillon", "text": "Il ducato di Bouillon (in francese:\"duch\u00e9 de Bouillon\") era un piccolo stato semi-indipendente, situato fra Lussemburgo, Champagne, ed i Tre Vescovati, divenuto parte del Belgio nel 1830.\nStoria.\nLe origini del ducato di Bouillon non sono chiare. Il primo riferimento al castello di Bouillon risale all'anno 988 e dall'XI secolo fu una propriet\u00e0 assoluta degli Ardennes\u2013Verdun, designati come signori di Bouillon. Alla morte di Goffredo III, duca della Bassa Lorena, nel 1069, Bouillon pass\u00f2 a suo nipote, Goffredo di Buglione, che nel 1095 lo vendette al principe-vescovo di Liegi, Otberto di Liegi, allo scopo di finanziare la propria partecipazione alla prima crociata.\nIl principe-vescovo di Liegi concesse la castellania di Bouillon al casato di La Marck nel 1415.\nNel 1456, Luigi di Borbone, vescovo di Liegi, prese il titolo di duca di Bouillon, ma nel 1482 venne fatto assassinare dal castellano di Bouillon Guglielmo de La Marck, per insediare al suo posto il figlio, Jean de La Marck. Nuovo principe vescovo di Liegi venne eletto invece Giovanni di Hoorn: lo scontro tra questi e Guglielmo de La Marck termin\u00f2 con il trattato di Tongeren, firmato il 21 maggio 1484: i de La Marck rinunciarono alle pretese su Liegi, mantenendo tuttavia il castello di Bouillon. \nRoberto II de la Marck prese il titolo di duca di Bouillon nel 1492.\nNel 1521, il principe-vescovo di Liegi, Eberhard von der Mark (un altro membro del casato de La Marck), con l'appoggio delle truppe dell'imperatore Carlo V, riusc\u00ec a riconquistare Bouillon per il principato-vescovado.\nRoberto III de La Marck ricominci\u00f2 a designarsi \"duca di Bouillon\" nel 1526 e tutti i suoi successori mantennero il diritto a questo titolo. Durante le Guerre italiane del 1551\u20131559, Bouillon fu occupata dalle forze di Enrico II di Francia per mantenerle libere dall'influenza degli Asburgo, ma il titolo di duca di Bouillon venne confermato a Roberto IV de la Marck.\nDal 1560 al 1642, i duchi di Bouillon furono anche i sovrani dell'independente principato di Sedan.\nCon la morte di Charlotte de La Marck nel 1594, il ducato ed il titolo passarono a suo marito Enrico de La Tour d'Auvergne e al suo casato. La Francia invase nuovamente Bouillon nel 1676 durante la Guerra d'Olanda, ma Goffredo Maurizio de La Tour d'Auvergne rimase duca di Bouillon. Da questo momento in poi, sebbene il ducato di Bouillon fosse tecnicamente ancora parte del Sacro Romano Impero, divenne in realt\u00e0 un protettorato francese. Questo stato di cose fu confermato dal trattato di Nimega del 1678.\nSulla scia della rivoluzione francese, l'esercito rivoluzionario francese invase il ducato di Bouillon nel 1794, creando la repubblica di Bouillon di breve durata. Nel 1795, Bouillon fu annessa alla Francia.\nAl congresso di Vienna, nel 1815, il titolo di duca di Bouillon fu restituito a Charles Alain de Rohan. Il ducato di Bouillon, tuttavia, fu annesso al granducato di Lussemburgo, allora unione personale con il Regno dei Paesi Bassi, diventando parte del Regno dei Belgi nel 1830.\nGeografia del ducato di Bouillon.\nIl ducato di Bouillon fu un ducato sovrano in molti aspetti fino al 1795, ma uno dei pi\u00f9 piccoli territori all'interno del Sacro Romano Impero. Nel 1789, aveva una popolazione di 2,500 abitanti. La citt\u00e0 pi\u00f9 grande Bouillon, \u00e8 situata sul Semois. Consisteva anche nei villaggi circostanti: Sugny, Corbion, Alle, Rochehaut, Ucimont, Botassart, Sensenruth, Noirefontaine, Gros-Fays, Fays-les-Veneurs, Bertrix, Carlsbourg, Paliseul, Jehonville, Opont, Anloy, Porcheresse, Gembes, Gedinne, Sart-Custinne e Tellin.\nBouillon \u00e8 situato nella regione di lingua vallona.\nElenco dei duchi di Bouillon.\nCasato di Rohan, dal 1816.\nNel 1816, il Congresso di Vienna ripristin\u00f2 il titolo di \"duca di Bouillon\", dandolo a Charles Alain de Rohan, figlio di Marie Louise de La Tour d'Auvergne, che era figlia del precedente duca Charles Godefroy de La Tour d'Auvergne."}
{"id": "3884334", "revid": "1711941", "url": "https://it.wikipedia.org/wiki?curid=3884334", "title": "Nuova Lantea", "text": "Nuova Lantea (indirizzo: - punto d'origine ), designato M35-117 dai Tau'ri, \u00e8 un pianeta immaginario dell'universo fantascientifico di \"Stargate Atlantis\".\nPrima che Atlantide lo raggiungesse, il pianeta non aveva Stargate e poteva essere raggiunto solo usando una nave.\nDescrizione.\nNuova Lantea orbita una stella rossa di Classe-G. Il pianeta ha un'atmosfera molto simile a quella della Terra, in grado di sopportare la vita. Presenta un vasto oceano paragonabile a quello di Lantea. Sulla terraferma \u00e8 presente una specie di serpente che dimora su una pianta simile alla begonia eiromischa che sulla Terra si era estinta nel 2007. Il pianeta ha cinque lune, anche se solo due sono visibili ad occhio nudo. L'atmosfera \u00e8 protetta da tempeste ionosferiche.\nStoria.\nIl pianeta fu scelto dopo che gli Asurani catturarono Elizabeth Weir; la donna infatti non era a conoscenza dell'esistenza del pianeta. Mantenere la segretezza della sua posizione fu considerata una priorit\u00e0 per impedire che i Wraith trovino Atlantide.\nDurante il soggiorno su Nuova Lantea, la spedizione scopr\u00ec che precedentemente una nave spaziale di una razza aliena, chiamata Sekkari, si schiant\u00f2 sul pianeta. I sopravvissuti furono portati su un nuovo mondo dalla Apollo.\nDopo che met\u00e0 di una nave alveare Wraith fin\u00ec nell'oceano del pianeta, furono ripescati dei superstiti tra cui il Wraith Todd, John Sheppard e Evan Lorne.\nIn seguito, Atlantide abbandon\u00f2 il pianeta per dirigersi verso la Terra, sotto attacco di una nave alveare potenziata con uno ZPM."}
{"id": "3884352", "revid": "599013", "url": "https://it.wikipedia.org/wiki?curid=3884352", "title": "Adolfo Mazzini", "text": "Carriera.\nHa vinto lo scudetto nel 1928, nel 1931, nel 1933 e nel 1935 con la Societ\u00e0 Ginnastica Roma, squadra nella quale ha militato nel corso degli anni venti e trenta.\nCon la Nazionale ha preso parte al primo torneo olimpico della storia a Berlino 1936."}
{"id": "3884353", "revid": "16066", "url": "https://it.wikipedia.org/wiki?curid=3884353", "title": "Mubadala World Tennis Championship 2011 \u2013 Singolare", "text": ""}
{"id": "3884355", "revid": "16066", "url": "https://it.wikipedia.org/wiki?curid=3884355", "title": "Ferrovia Yverdon\u2013Sainte-Croix", "text": ""}
{"id": "3884359", "revid": "16066", "url": "https://it.wikipedia.org/wiki?curid=3884359", "title": "Aircel Chennai Open 2011 \u2013 Qualificazioni singolare", "text": ""}
{"id": "3884363", "revid": "767487", "url": "https://it.wikipedia.org/wiki?curid=3884363", "title": "Toilers of the Sea (film 1936)", "text": "Toilers of the Sea \u00e8 un film del 1936 diretto da Selwyn Jepson. \u00c8 una delle versioni cinematografiche del romanzo \"I lavoratori del mare\" (1886) di Victor Hugo.\nProduzione.\nIl film fu prodotto dalla L.C. Beaumont.\nDistribuzione.\nFu distribuito dalla Columbia Pictures (UK) e Filmgalerie 451."}
{"id": "3884368", "revid": "287204", "url": "https://it.wikipedia.org/wiki?curid=3884368", "title": "Abbazia di San Benigno (Genova)", "text": "L'abbazia di San Benigno era una chiesa di Genova, con annesso un convento di monaci benedettini, costruita nel XII secolo sullo scomparso colle che divideva gli attuali quartieri di Sampierdarena e San Teodoro.\nStoria.\nLa chiesa di S. Benigno ebbe origine da una chiesetta dedicata a S. Paolo, sorta all'inizio del XII secolo sul colle di Promontorio (che in seguito sarebbe stato detto \"di S. Benigno\") e affidata a monaci benedettini provenienti dall'abbazia di Fruttuaria di San Benigno Canavese, nei pressi di Ivrea.\nNel 1132 i monaci ebbero in dono da varie famiglie nobili del tempo un terreno per ampliare la chiesa e costruirvi un monastero. La chiesa romanica, in pietre squadrate, aveva tre navate e alcune cappelle laterali. Per la sua posizione lungo la via di accesso alla citt\u00e0 da ponente, al convento fu annesso un ospitale per pellegrini e viandanti.\nNel 1155 il convento fu elevato ad abbazia, intitolata ai santi Benigno e Paolo, ma nel giro di pochi anni rimase solo quella al santo martire Benigno. Intorno al 1217 nell'abbazia prest\u00f2 servizio Sinibaldo Fieschi, il futuro papa Innocenzo IV. Il complesso monastico visse momenti di grande splendore, grazie a donazioni e lasciti, alternati a momenti di difficolt\u00e0, come nel 1411, quando i frati furono decimati da un'epidemia di peste o pochi anni pi\u00f9 tardi quando, in gravi difficolt\u00e0 economiche e necessitando di restauri, fu messo alle dipendenze del monastero di San Gerolamo della Cervara vicino a Portofino.\nPi\u00f9 volte il convento fu coinvolto in episodi bellici, subendo gravi danni, come avvenne nel 1319, nel corso delle lotte di fazione tra guelfi e ghibellini, e soprattutto nel 1514, per le vicende belliche che coinvolsero l'adiacente fortezza denominata \"Briglia\", nel corso delle quali fu semidistrutta la primitiva Lanterna, poi ricostruita nelle forme attuali nel 1543.\nNel corso del XVI secolo ci fu una ripresa; accanto all'ospitale sorse anche una scuola umanistica e il complesso si arricch\u00ec di opere di famosi artisti del tempo, quali Lazzaro Tavarone, Giovanni Andrea De Ferrari, G.B.Carlone, G.B.Paggi, Domenico Fiasella, Domenico Piola e Giovanni Montorfano\nNel 1633 con la costruzione delle \"Mura Nuove\" inizi\u00f2 il declino: il pianoro su cui sorgeva il monastero fu inglobato nelle stesse, restando a diretto rapporto con eventuali assedianti, mentre sul piazzale antistante fu collocata una batteria di cannoni.\nIl complesso fu definitivamente abbandonato dai monaci nel 1798 (che si trasferirono a S. Nicol\u00f2 del Boschetto) a causa delle leggi di soppressione degli ordini religiosi emanate dalla Repubblica Ligure. \nStruttura militare.\nL'edificio, spogliato delle opere d'arte e degli arredi, dal 1818 fu inglobato nelle strutture militari e adibito a deposito di munizioni, mentre il campanile fu utilizzato come torre per segnalazioni a distanza. Intorno al 1850 quanto restava dell'antica abbazia fu demolito per costruire due grandi caserme, anch'esse scomparse nel secolo successivo con lo sbancamento dell'intero colle."}
{"id": "3884369", "revid": "124714573", "url": "https://it.wikipedia.org/wiki?curid=3884369", "title": "Andrea Castrignano", "text": "Biografia.\nAndrea Castrignano completa gli studi come designer negli Stati Uniti, dove compie le prime esperienze professionali. Nel 1997 apre a Milano uno studio di architettura e interior design, nel quale combina progettazione chiavi in mano e consulenza a tutto tondo.\nDal 2009 al 2011 ha condotto insieme a Paola Marella le prime due stagioni della trasmissione \"Vendo casa disperatamente\" in onda su Real Time. Dal ottobre 2011 a luglio 2020 \u00e8 stato protagonista del programma \"Cambio casa, cambio vita!\" il docu-reality in onda in seconda serata su La 5. Dal 2017 al 2020 ha condotto, insieme ad importanti Chef, \"Aiuto! Arrivano gli ospiti...\" il primo format italiano che abbina food e design. \nNel 2021, dopo dieci edizioni sul piccolo schermo, la trasmissione di successo dedicata al mondo dell\u2019interior design - Cambio Casa, Cambio Vita! - \u00e8 sbarcata sul web con un nuovo format ancora pi\u00f9 coinvolgente e ricco di contenuti.\nAutore di tre libri dedicati al mondo dell\u2019interior design, ha creato anche il primo interior design blog , una consolidata piattaforma web dedicata al mondo dell\u2019architettura e dell\u2019interior design. \nSeguitissimo sui social, collabora con numerose aziende di design, ideando e progettando collezioni in esclusiva, di cui segue in prima persona la realizzazione e la messa in produzione.\nI suoi progetti sono stati pubblicati sulle riviste \"AD\", \"Elle\", nell'inserto \"Decor\", \"Interni Magazine\" e molte altre.\nNel 2017 si \u00e8 sposato con Federico Torzo, 52 anni, socio di un importante studio legale."}
{"id": "3884375", "revid": "767487", "url": "https://it.wikipedia.org/wiki?curid=3884375", "title": "Mario Novelli", "text": "Carriera.\nHa vinto tre scudetti consecutivi con l'Olimpia Milano: 1938-1939, 1939-1940 e 1940-1941. Con la Nazionale ha preso parte al primo torneo olimpico della storia a Berlino 1936, ed agli Europei 1939."}
{"id": "3884377", "revid": "287204", "url": "https://it.wikipedia.org/wiki?curid=3884377", "title": "Omar Sivori", "text": ""}
{"id": "3884383", "revid": "47016786", "url": "https://it.wikipedia.org/wiki?curid=3884383", "title": "Camposanto Teutonico", "text": ""}
{"id": "3884384", "revid": "287204", "url": "https://it.wikipedia.org/wiki?curid=3884384", "title": "Gabinetto etrusco", "text": ""}
{"id": "3884386", "revid": "102387799", "url": "https://it.wikipedia.org/wiki?curid=3884386", "title": "Calendario sammarinese", "text": "Il calendario sammarinese \u00e8 un calcolo degli anni, utilizzato nei documenti ufficiali della Repubblica di San Marino. \nL'era sammarinese inizia dal giorno della fondazione tradizionale della Serenissima Repubblica di San Marino, il 3 settembre 301 d.C.; si indica, dopo l'anno, la sigla \"d.f.R.\" ovvero \"d\"alla \"f\"ondazione della \"R\"epubblica (per esempio, il 2 settembre 2016 \u00e8 finito l'anno 1715 d.f.R. e il giorno dopo \u00e8 iniziato l'anno 1716 d.f.R.)."}
{"id": "3884387", "revid": "767487", "url": "https://it.wikipedia.org/wiki?curid=3884387", "title": "Speculator", "text": "Speculator \u00e8 un villaggio degli Stati Uniti d'America, situato nello stato di New York, nella contea di Hamilton."}
{"id": "3884389", "revid": "110157", "url": "https://it.wikipedia.org/wiki?curid=3884389", "title": "Eliteserien 2012", "text": "La Eliteserien 2012, nota anche come Tippeligaen 2012 per ragioni di sponsorizzazione, fu la sessantasettesima edizione della Eliteserien, massima serie del campionato norvegese di calcio. Iniziata il 23 marzo con l'anticipo della prima giornata e conclusasi il 18 novembre 2012, con una sosta estiva dal 20 maggio al 30 giugno, vide la vittoria finale del Molde, al suo secondo titolo consecutivo. Capocannonieri del torneo furono P\u00e9ter Kov\u00e1cs (Str\u00f8msgodset) e Zden\u011bk Ondr\u00e1\u0161ek (Troms\u00f8), con 14 reti.\nStagione.\nNovit\u00e0.\nDalla Eliteserien 2011 vennero retrocessi lo Start e il Sarpsborg 08, mentre dalla 1. divisjon 2011 vennero promossi l'H\u00f8nefoss e il Sandnes Ulf, al ritorno in massima serie dopo la stagione 1939-1940, interrotta a causa dell'invasione tedesca della Norvegia.\nFormula.\nLe sedici squadre partecipanti si affrontarono in un girone all'italiana con partite di andata e di ritorno, per un totale di 30 giornate. La prima classificata, vincitrice del campionato, veniva ammessa alla UEFA Champions League 2013-2014. La seconda e la terza classificata venivano ammesse alla UEFA Europa League 2013-2014, assieme al vincitore della Coppa di Norvegia. La quattordicesima classificata disputava uno spareggio promozione/retrocessione con la vincitrice dei play-off della 1. divisjon. Le ultime due classificate venivano retrocesse direttamente in 1. divisjon.\nClassifica finale.\nLegenda:\nNote:\nSpareggio promozione/retrocessione.\nAllo spareggio vennero ammessi il Sandnes Ulf, quattordicesimo classificato in Eliteserien, e l'Ullensaker/Kisa, vincitore dei play-off di 1. divisjon. Il Sandnes Ulf vinse gli spareggi, mantenendo cos\u00ec la categoria.\nArbitri.\nLa Federazione calcistica della Norvegia (NFF) ha selezionato i seguenti arbitri per questa stagione della Eliteserien:"}
{"id": "3884390", "revid": "767487", "url": "https://it.wikipedia.org/wiki?curid=3884390", "title": "A Night at Birdland, Vol. 2", "text": "A Night at Birdland Vol. 2 \u00e8 un album del percussionista jazz Art Blakey registrato dal vivo nel 1954 al Birdland di New York.\nL'album \u00e8 stato pubblicato come LP per l'etichetta Blue Note Records (BLP 1522) e conteneva i primi 3 brani musicali, il sesto ed il settimo.\nLa stessa etichetta ne ha poi pubblicato una successiva edizione su Compact disc nel 1987 a cui sono stati aggiunti i brani 4 e 5, in precedenza inseriti nell'album A Night at Birdland, Vol. 3 pubblicato nel 1983 in Giappone, nel quale compaiono anche le due bonus tracks inserite nella versione in Compact disc di A Night at Birdland, Vol. 1.\nFormazione.\n\"Art Blakey Quintet:\"'"}
{"id": "3884392", "revid": "110157", "url": "https://it.wikipedia.org/wiki?curid=3884392", "title": "Afterparty (Videomind)", "text": "Afterparty \u00e8 il primo album in studio del gruppo musicale italiano Videomind, pubblicato il 1\u00ba ottobre 2010 dalla Relief Records.\nIl disco.\nL'album ha visto la collaborazione di vari artisti, come il chitarrista Federico Poggipollini ed il trombettista Roy Paci.\nDa \"Afterparty\" sono stati estratti i singoli \"\u00c8 normale\" e \"Music Therapy\", pubblicati rispettivamente il 13 luglio e il 29 ottobre 2010.\nPer la promozione dell'album sono stati girati inoltre i videoclip dei brani \"L'immenso\" e \"Peter Pan\", pubblicati attraverso il canale YouTube di Francesco Paura rispettivamente il 18 dicembre 2010 e il 5 aprile 2011."}
{"id": "3884393", "revid": "110157", "url": "https://it.wikipedia.org/wiki?curid=3884393", "title": "San Dodecano", "text": "San Dodecano (\"Saint Dodekanus\") \u00e8 un personaggio letterario creato dallo scrittore inglese Norman Douglas nel romanzo \"Vento del Sud\". Dodecano \u00e8 il santo patrono di Nepente, la localit\u00e0 immaginaria in cui si svolgono le vicende del romanzo. Nel romanzo, Ernst Eames, un colto inglese residente a Nepente, dedica la sua vita a ricostruire la biografia del santo.\nStoria.\nSecondo le \"Antiquitates Nepenthes\", opera in lingua latina pubblicata alla fine del XVIII secolo dall'erudito monsignor Perrelli e studiata a Nepente dal colto Ernest Eames, San Dodecano sarebbe nato verso il 450 nella citt\u00e0 di Callisto in Grecia e sarebbe stato martirizzato nel 582 in Africa. All'et\u00e0 di tredici anni Dodecano sarebbe entrato come novizio nel convento dei monaci salaciani ed avrebbe avuto il dono dei miracoli (in tre anni guar\u00ec otto lebbrosi, cammin\u00f2 sulle acque e risuscit\u00f2 ventitr\u00e9 persone dalla morte). A 18 anni Dodecano sarebbe partito come missionario per la Libia. Entrato infine in contatto con i Crotalofobi, una popolazione di cannibali e negromanti, li avrebbe convertiti al Cristianesimo. All'et\u00e0 di centotrentadue anni, per\u00f2, Dodecano sarebbe stato sottoposto dai Crotalofobi a un sacrificio rituale: il suo corpo fu tagliato in dodici pezzi perch\u00e9 fosse mangiato nel corso riti cannibaleschi che si sarebbero dovuti svolgere, a cadenza mensile, nel periodo di un anno solare.\nUn femore del santo, posato su una grossa mola, sarebbe stato trasportato miracolosamente da una tempesta all'isola di Nepente. Gli abitanti di Nepente avrebbero costruito una cappella nel luogo di ritrovamento della reliquia, e il luogo sarebbe divenuto sede di innumerevoli miracoli; la piccola cappella sarebbe poi divenuta una grande chiesa ornata da dodici bassorilievi in marmo raffiguranti i dodici episodi principali della vita del santo. Col tempo la biografia del santo sarebbe stata alterata da vicende leggendarie e pittoresche (avrebbe predicato in Asia Minore, sarebbe diventato vescovo di Nicomedia e morto in et\u00e0 giovanile, avrebbe scritto opere agiografiche, ecc.) che Ernest Eames si proponeva di emendare.\nLe vicende del santo, e lo stesso lavoro del Perrelli, sarebbero stati sottoposti a severe critiche ad opera perfino di ecclesiastici, in particolare nel XVII secolo ad opera del domenicano frate Capocchio, e ai primi del XX secolo da Don Giacinto Mellino, un giovane canonico di Nepente. Mellino avrebbe negato l'esistenza storica del santo e ipotizzato una spiegazione razionale della leggenda: il nome \u201cDodecano\", per il Mellino, non sarebbe stato legato alla vita del santo (dodeka = dodici, in greco) ma sarebbe stato frutto di un fraintendimento lessicale (gli antichi abitanti di Nepente avrebbero scritto al vescovo chiedendo un diacono, scrivendo cio\u00e8 nel rozzo latino dell'epoca, \u201c\"do decanus\"\u201d)."}
{"id": "3884403", "revid": "287204", "url": "https://it.wikipedia.org/wiki?curid=3884403", "title": "Leon Van Daele", "text": ""}
{"id": "3884411", "revid": "1993636", "url": "https://it.wikipedia.org/wiki?curid=3884411", "title": "Battaglia di Lemno", "text": "La battaglia di Lemno venne combattuta il 18 gennaio 1913 nelle acque antistanti l'isola di Lemno, tra la flotta greca del contrammiraglio Pavlos Kountouriotis ed una squadra navale ottomana guidata dal capitano di vascello Ramiz Bey; lo scontro, il secondo maggior confronto navale della pi\u00f9 ampia prima guerra balcanica dopo la battaglia di Elli del 16 dicembre 1912, si concluse con la ritirata delle navi ottomane.\nAntefatti.\nAllo scoppio della guerra il grosso della flotta ottomana fu inviato nel Mar Nero ad operare contro le coste della Bulgaria, lasciando solo poche unit\u00e0 a difesa delle acque del mar Egeo; ci\u00f2 permise alla marina greca di acquisire subito l'iniziativa, stabilendo in breve tempo un saldo controllo sul bacino: ai primi di novembre del 1912 i greci sbarcarono truppe sulle isole dell'Egeo controllate dagli ottomani, impossessandosi in particolare dell'isola di Lemno, la cui baia di Moudros rappresentava un importante porto naturale. I cacciatorpediniere greci iniziarono a pattugliare l'imboccatura dei Dardanelli, praticamente imponendo un blocco navale ai danni degli ottomani, mentre le principali unit\u00e0 da battaglia del contrammiraglio Kountouriotis furono dislocate a Moudros, pronte a salpare alle prime avvisaglie di sortite nemiche. Il 16 dicembre 1912 il grosso della flotta ottomana usc\u00ec dai Dardanelli nel tentativo di rompere il blocco greco: le due flotte si scontrarono nella battaglia di Elli e, al termine di un breve combattimento, le navi ottomane si ritirarono rientrando sotto la protezione dei forti costieri; durante il breve scontro era emersa la netta superiorit\u00e0 delle navi greche ed in particolare dell'incrociatore corazzato \"Georgios Averof\", meglio armato e pi\u00f9 veloce delle vecchie corazzate pre-dreadnought a disposizione degli ottomani.\nConscio di questa inferiorit\u00e0, il comandante ottomano Ramiz Bey pianific\u00f2 un tranello per privare i greci del loro principale punto di forza: l'unit\u00e0 pi\u00f9 veloce a disposizione della flotta, l'incrociatore protetto \"Hamidiye\", fu incaricato di penetrare nell'Egeo e di attaccare il traffico mercantile nemico nella speranza che i greci inviassero alla sua ricerca la \"Averof\", sguarnendo cos\u00ec il blocco dei Dardanelli; senza l'incrociatore, le vecchie corazzate costiere greche della classe Hydra sarebbero state un obiettivo facile o comunque alla pari per le pi\u00f9 moderne pre-dreadnought ottomane. La notte del 14 gennaio 1913 lo \"Hamidiye\" riusc\u00ec ad eludere la sorveglianza greca dei Dardanelli e ad inoltrarsi nell'Egeo: la nave attacc\u00f2 il giorno seguente il porto di Syra dove affond\u00f2 un incrociatore ausiliario greco, ma il piano sostanzialmente fall\u00ec poich\u00e9 Kountouriotis, disobbedendo agli ordini di Atene, non distacc\u00f2 la \"Averof\" al suo inseguimento; subodorando una trappola degli ottomani, l'ammiraglio greco si prepar\u00f2 invece a resistere ad una nuova sortita nemica dai Dardanelli.\nLa battaglia.\nAlle 8:20 del 18 gennaio i cacciatorpediniere greci di guardia all'imboccatura dello stretto avvistarono le navi di Ramiz Bey in uscita dai Dardanelli: la squadra ottomana navigava in linea di fila con le due pre-dreadnought \"Barbaros Hayreddin\" (nave ammiraglia) e \"Turgut Reis\" ad aprire la strada, seguite dalla pi\u00f9 vecchia \"Mesudiye\" e dall'incrociatore protetto \"Mecidiye\", con cinque cacciatorpediniere a fare da scorta. Alle 9:45 Kountouriotis lasci\u00f2 Moudros, con la \"Averof\" ad aprire la linea di fila greca composta dalle vecchie corazzate \"Hydra\", \"Spetsai\" e \"Psara\", con sette cacciatorpediniere come scorta.\nLe due flotte si incontrarono 12 miglia a sud-est di Lemno, e lo scambio di colpi inizi\u00f2 alle 11:34, quando le due flotte ridussero la distanza a 8.400 metri: la colonna greca pieg\u00f2 immediatamente a sinistra, al fine di accorciare ancora di pi\u00f9 le distanze; dopo un primo scambio di colpi, l'incrociatore ottomano \"Mecidiye\" ed i cacciatorpediniere piegarono in direzione nord-ovest e si allontanarono dallo scontro dirigendo verso i Dardanelli, seguiti alle 11:50 dalla corazzata \"Mesudiye\", rimasta danneggiata dal fuoco combinato della \"Hydra\" e della \"Psara\". Alle 11:54, dopo un serrato scambio di colpi, una salva della \"Averof\" centr\u00f2 la \"Barbaros Hayreddin\", distruggendo la sua torretta centrale e forzandola ad abbandonare lo scontro, seguita dalla \"Turgut Reis\" poco dopo; come ad Elli, la \"Averof\" si distacc\u00f2 dal resto della flotta e si mise ad inseguire le navi ottomane in ritirata, sfruttando la sua maggiore velocit\u00e0. L'inseguimento ebbe infine termine alle 14:30, quando le due ultime corazzate ottomane rientrarono sotto la protezione dei forti costieri dei Dardanelli.\nA dispetto della grande quantit\u00e0 di colpi sparati, le navi ottomane misero a segno solo due centri sulla \"Averof\", che riport\u00f2 un ferito e danni minori; per contro la flotta ottomana sub\u00ec perdite pi\u00f9 gravi: la \"Barbaros Hayreddin\" e la \"Mesudiye\" subirono gravi danni, con un totale di 41 morti e 104 feriti tra i membri degli equipaggi. L'insuccesso a Lemno fece cessare i tentativi di forzamento del blocco greco, e per il resto del conflitto la flotta ottomana non lasci\u00f2 pi\u00f9 i suoi ancoraggi nei Dardanelli."}
{"id": "3884421", "revid": "228587", "url": "https://it.wikipedia.org/wiki?curid=3884421", "title": "Propaganda (disambigua)", "text": ""}
{"id": "3884422", "revid": "1573940", "url": "https://it.wikipedia.org/wiki?curid=3884422", "title": "Hylopetes bartelsi", "text": "Lo scoiattolo volante di Bartels (Hylopetes bartelsi ) \u00e8 uno scoiattolo volante endemico dell'Indonesia.\nDescrizione.\nCos\u00ec come le altre specie del genere \"Hylopetes\", lo scoiattolo volante di Bartels \u00e8 uno Sciuride di piccole dimensioni. La colorazione \u00e8 grigio-bruna sul dorso e biancastra sulla regione ventrale.\nDistribuzione e habitat.\nQuesta specie, piuttosto elusiva, \u00e8 stata avvistata solamente nella fitta foresta pluviale del Parco nazionale di Gunung Gede Pangrango, nella regione occidentale dell'isola di Giava.\nBiologia.\nNon sappiamo pressoch\u00e9 nulla sulle abitudini di questo animale, ma \u00e8 quasi sicuramente arboricolo e notturno. La sua dieta comprende frutta, noci, teneri germogli, foglie e, forse, insetti e altri piccoli animali.\nConservazione.\nLe notizie inerenti questa specie sono cos\u00ec poche che la IUCN la inserisce tra quelle a status indeterminato."}
{"id": "3884426", "revid": "288300", "url": "https://it.wikipedia.org/wiki?curid=3884426", "title": "Franco Dami\u00e1n V\u00e1zquez", "text": ""}
{"id": "3884427", "revid": "1149807", "url": "https://it.wikipedia.org/wiki?curid=3884427", "title": "Tripwire Interactive", "text": "Tripwire Interactive \u00e8 una casa di sviluppo di videogiochi situata a Roswell, in Georgia.\nStoria.\nTripwire Interactive fu fondata nel 2005 da alcuni membri del team internazionale che cre\u00f2 \"Red Orchestra: Combined Arms\", una mod di \"Unreal Tournament 2004\".\nL'azienda \u00e8 famosa per la pubblicazione dei franchise \"Killing Floor\" e \"Rising Storm\".\nAttualmente pubblica giochi su: PlayStation 4, Steam e Xbox One."}
{"id": "3884429", "revid": "339392", "url": "https://it.wikipedia.org/wiki?curid=3884429", "title": "Kriukov", "text": ""}
{"id": "3884430", "revid": "106908", "url": "https://it.wikipedia.org/wiki?curid=3884430", "title": "Krjukov", "text": ""}
{"id": "3884437", "revid": "686936", "url": "https://it.wikipedia.org/wiki?curid=3884437", "title": "Patrick Peterson", "text": "Fu scelto come quinto assoluto nel Draft NFL 2011. Al college ha giocato a football a Louisiana State.\nCarriera.\nArizona Cardinals.\nStagione 2011.\nPeterson, dopo essere stato scelto nel Draft dai Cardinals come quinto assoluto, firm\u00f2 un contratto quadriennale da 18,5 milioni di dollari. Segn\u00f2 il suo primo touchdown, stabilendo il record di franchigia dei Cardinals, con un ritorno dal punt da 89 yard nell'ultimo quarto che port\u00f2 in vantaggio Arizona, permettendogli di battere i Carolina Panthers di Cam Newton 28-21 nella settimana 1, il 1\u00ba settembre 2011.\nPeterson segn\u00f2 il suo secondo touchdown su un ritorno dal punt di 82 yard alla fine del secondo quarto permettendo ad Arizona di consolidare il vantaggio sui Baltimore Ravens nella settimana 8, il 30 ottobre 2011. Il 6 novembre 2011, comp\u00ec una delle giocate pi\u00f9 eccitanti della stagione: ricevette il punt sulla linea delle 1 yard, evit\u00f2 diversi placcaggi e segn\u00f2 uno spettacolare TD su un ritorno da 99 yard. Nella stessa partita, Peterson intercett\u00f2 anche un passaggio di Sam Bradford diretto a Brandon Lloyd.\nIl 27 novembre 2011, Peterson pareggi\u00f2 il record NFL stagionale per il numero di punt ritornati in touchdown (4) contro i St. Louis Rams.\nA fine stagione, Peterson fu selezionato per il Pro Bowl, fu l'unico rookie ad essere inserito nella formazione ideale della stagione, come specialista sui ritorni, e votato al 55\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nNella seconda gara della stagione 2012, mise a segno un intercetto su Tom Brady contribuendo all'insperata vittoria dei Cardinals sui New England Patriots. Nella settimana 5 giunse la prima sconfitta stagionale di Arizona ad opera dei rivali di division dei St. Louis Rams con Peterson che mise a referto il secondo intercetto stagionale su Sam Bradford. I Cardinals persero anche nella settimana 6 contro i Buffalo Bills con Patrick che intercett\u00f2 il terzo passaggio dell'anno ai danni di Ryan Fitzpatrick. Il quarto intercetto Patrick lo mise a segno nella settimana 12 ancora su Bradford e il quinto sette giorni dopo su Mark Sanchez dei New York Jets.\nNella disastrosa sconfitta della settimana 14 contro i Seattle Seahawks (58-0), Peterson totalizz\u00f2 il suo sesto intercetto su Russell Wilson, il primo subito in casa dal giocatore in carriera. Nel turno successivo contro i Detroit Lions vi fu il quarto intercetto consecutivo, con la squadra che interruppe una striscia di nove sconfitte consecutive. Il 26 dicembre fu convocato per il secondo Pro Bowl in carriera e a fine anno fu posizionato al numero 33 nella classifica dei migliori cento giocatori della stagione.\nStagione 2013.\nNella settimana 4 della stagione 2013, Peterson mise a segno i primi due intercetti stagionali sul quartertback rookie dei Tampa Bay Buccaneers Mike Glennon, contribuendo in maniera decisiva alla vittoria della sua squadra. Per questa prestazione fu premiato come miglior difensore della NFC della settimana. La sua annata si concluse con 42 tackle e 3 intercetti, venendo convocato per il terzo Pro Bowl in carriera e inserito nel First-team All-Pro, la prima volta nel ruolo di cornerback. Fu inoltre fu votato al 22\u00ba posto nella NFL Top 100 dai suoi colleghi.\nStagione 2014.\nIl 29 luglio 2014, Peterson firm\u00f2 un rinnovo contrattuale di cinque anni coi Cardinals del valore di 70 milioni di dollari, 48 milioni dei quali garantiti, che lo resero il cornerback pi\u00f9 pagato della lega, superando Richard Sherman dei Seahawks. I primi due intercetti li mise a segno solamente nella settimana 10 su Austin Davis dei Rams, ritornandone uno per 30 yard in touchdown, nella vittoria di Arizona che sal\u00ec a un record di otto vittorie e una sola sconfitta. Per questa prestazione fu premiato come miglior difensore della NFC della settimana. Il terzo intercetto lo fece registrare su Shaun Hill dei Rams nella vittoria della gara del gioved\u00ec notte del quindicesimo turno. Il 23 dicembre fu convocato per il quarto Pro Bowl in carriera. Per la prima volta in carriera si qualific\u00f2 per i playoff, dove Arizona fu eliminata nel primo turno dai Panthers.\nStagione 2015.\nNel 2015, Peterson fu convocato per il quinto Pro Bowl in carriera ed inserito nel First-team All-Pro dopo avere terminato con 35 tackle, 2 intercetti e il primo fumble forzato in carriera nella gara della settimana 13 contro i Rams. Arizona torn\u00f2 a vincere la propria division per la prima volta dal 2009 con un record di 13-3, il migliore della sua storia. La squadra arriv\u00f2 sino in finale di conference, dove fu sconfitta da Carolina.\nStagione 2016.\nNel 2016, Peterson fu convocato per il sesto Pro Bowl consecutivo dopo essere sceso in campo come titolare in tutte le 16 partite per la settima stagione consecutiva, chiudendo con 51 tackle, 3 intercetti e 6 passaggi deviati.\nStagione 2017.\nIl primo intercetto della stagione 2017 Peterson lo mise a segno nella settimana 11 su Tom Savage degli Houston Texans a una sola mano. A fine stagione fu convocato per il suo settimo Pro Bowl.\nStagione 2019.\nPeterson nel 2019 fu squalificato per le prime sei partite della stagione per avere fallito un test antidoping. Torn\u00f2 in campo nella settimana 7 mettendo a segno un sack su Daniel Jones dei New York Giants. Nel quindicesimo turno contro i Cleveland Browns mise a segno un intercetto, 3 passaggi deviati e 7 tackle, venendo premiato come difensore della NFC della settimana per la prima volta dal 2014.\nMinnesota Vikings.\nIl 17 marzo 2021 Peterson firm\u00f2 con i Minnesota Vikings un contratto annuale del valore di 10 milioni di dollari."}
{"id": "3884441", "revid": "1543377", "url": "https://it.wikipedia.org/wiki?curid=3884441", "title": "Ames Research Center", "text": "L'Ames Research Center (ARC), \u00e8 uno dei dieci maggiori centri della \"National Aeronautics and Space Administration\" (NASA) negli Stati Uniti d'America. \u00c8 situato nella Silicon Valley californiana, presso l'aeroporto Moffett Field. Il centro fu cos\u00ec chiamato in onore di Joseph Sweetman Ames e fondato il 20 dicembre 1939 come secondo laboratorio della \"National Advisory Committee for Aeronautics\" (NACA). Dal 1958, l'ARC fu assorbito dalla neonata NASA.\nStoria.\nL'Ames nasce per studiare il comportamento di velivoli ad elica utilizzando una galleria del vento. In seguito il suo ambito di ricerca si \u00e8 esteso alle tecnologie spaziali, affiancando la NASA in molte sue missioni del programma spaziale americano con particolare riguardo all'esobiologia e ricerca di pianeti abitabili, piccoli satelliti, esplorazioni robotiche, sistemi di controllo intelligenti/adattivi, supercomputer, protezioni termiche avanzate e partecipa al Programma Constellation relativamente al lanciatore Ares I e la capsula Orion.\nMissioni spaziali.\nSebbene l'Ames sia un centro di ricerca NASA e non un centro di controllo missione vero e proprio, \u00e8 stato attivamente coinvolto in numerose missioni spaziali ed astronomiche tra cui la Missione Kepler, il Lunar Crater Observation and Sensing Satellite e lo Stratospheric Observatory for Infrared Astronomy.\nLa missione Lunar Prospector fu la terza dalla NASA creata come parte del Programma Discovery progettata per una orbita polare attorno la Luna per la mappatura della superficie, del campo magnetico e dei possibili depositi di ghiaccio. Sulla base dei dati inviati, gli scienziati poterono confermare la presenza di ghiaccio nei crateri polari.\nIl mini-laboratorio (5\u00a0kg) GeneSat-1, fu lanciato il 16 dicembre 2006. Questo piccolo satellite della NASA, che trasportava batteri al suo interno per ricerche sull'influenza dell'ambiente spaziale sul corpo umano, fu il primo di una nuova classe di satelliti dal ciclo di progettazione relativamente breve ed a basso costo.\nIl \"Lunar CRater Observation and Sensing Satellite\" (LCROSS) fu un carico pagante \"secondario\" della missione Lunar Reconnaissance Orbiter (LRO) con la quale fu lanciato nell'aprile del 2009 su un vettore Atlas V dal Kennedy Space Center.\n\"Kepler\" \u00e8 la prima missione della NASA dedicata alla ricerca di pianeti simili in dimensioni alla Terra. La missione Kepler monitorer\u00e0 la luminosit\u00e0 delle stelle rilevando le lievi diminuzioni nella luminosit\u00e0 dovute al passaggio (o transito) dei pianeti davanti ad esse.\nLo \"Stratospheric Observatory for Infrared Astronomy\" (SOFIA) \u00e8 una joint venture tra le agenzie spaziali statunitensi (NASA) e tedesche (DLR) per lo sviluppo di una piattaforma telescopica nell'infrarosso da installare su un velivolo che voli ad una quota abbastanza elevata in modo da trovarsi in una zona dell'atmosfera trasparente all'infrarosso (dove il vapore d'acqua \u00e8 minimo). Il velivolo, un Boeing 747SP modificato per alloggiare il telescopio, \u00e8 fornito dagli Stati Uniti, mentre il telescopio ad infrarossi dalla Germania.\nLa missione \"Lunar Atmosphere Dust Environment Explorer\" (LADEE), programmata per il 2013, \u00e8 stata assegnata alla NASA Ames. L'Ames ha giocato un ruolo importante con la sua divisione Intelligent Robotics Laboratory anche in altre missioni tra cui il Mars Pathfinder e Mars Exploration Rover. La NASA Ames ha partecipato al \"Phoenix\", una sonda automatica per l'esplorazione del suolo pianeta Marte e al Mars Science Laboratory, un rover per la ricerca di molecole organiche che dovrebbe atterrare sul suolo marziano nell'agosto del 2012.\nRicerche su sistemi automatici di controllo del traffico aereo.\nLa divisione \"Aviation Systems\" conduce programmi di ricerca e sviluppo in due aree principali: gestione del traffico aereo e simulatori di volo ad alta fedelt\u00e0. Per la gestione del traffico aereo, sono allo studio soluzioni per gestire fino al triplo del traffico attualmente presente nei cieli statunitensi. In passato questa divisione ha sviluppato prodotti quali il \"Traffic Management Advisor\" che sono stati poi implementati a livello nazionale nella gestione del traffico aereo.\nNel campo dei simulatori ad alta fedelt\u00e0, la divisione gestisce il pi\u00f9 grande simulatore al mondo (il \"Vertical Motion Simulator\") che riproduce al massimo grado di fedelt\u00e0 oggi certificato (FAA FFS Level D) il comportamento di un Boeing 747-400 ed un simulatore panoramico di torre di controllo del traffico aereo. Analoghi simulatori sono stati usati in svariati contesti, tra cui l'addestramento dei piloti dello Space Shuttle, sviluppo di navette spaziali future, prova di sistemi di controllo di elicotteri, valutazioni di velivoli nell'ambito del programma JSF (Joint Strike Fighter) e analisi di incidenti.\nInformatica.\nL'Ames \u00e8 la base della divisione per lo sviluppo di sistemi avanzati di calcolo della NASA e gestisce \"Pleiades\", uno tra i venti supercomputer pi\u00f9 potenti al mondo. Si conducono anche ricerche sul \"fattore umano\" (\"Human Factors\") e sull'intelligenza artificiale (Intelligent Systems) in collaborazione con la NASA nell'ambito dei programmi di esplorazione, della Stazione Spaziale Internazionale ed altri lavori riguardanti le scienze spaziali e l'astronautica. L'Ames \u00e8 anche responsabile del mantenimento del Root nameserver \"E\" del sistema DNS.\nLa \"Intelligent Systems Division\" \u00e8 il gruppo leader per la NASA nel campo della ricerca e sviluppo di software e sistemi avanzati di intelligenza artificiale per tutte le sue missioni. Fornisce soluzioni software per diverse missioni spaziali, per la Stazione Spaziale Internazionale ed i nuovi moduli equipaggio del veicolo spaziale Orion.\nLa prima applicazione di intelligenza artificiale nello spazio si ebbe con la sonda Deep Space 1 il cui codice fu sviluppato sulla base del \"Code TI\", cos\u00ec come il MAPGEN, il software che giornalmente pianificava le attivit\u00e0 del Mars Exploration Rover. Il Code TI \u00e8 anche la base per l'\"Ensemble\" che opera il Phoenix Mars Lander, ed il sistema di controllo dei pannelli solari della Stazione Spaziale Internazionale.\nNel settembre del 2009, l'Ames lanci\u00f2 il servizio di cloud computing NEBULA per la gestione di dati provenienti dalla NASA e altre fonti governative.\nL'Ames fu tra i primi laboratori al mondo a condurre ricerche nel campo della elaborazione digitale di immagini scattate da satelliti, in particolare sviluppando alcune delle tecniche di miglioramento delle immagini basate sulla trasformata di Fourier.\nGallerie del vento.\nLe gallerie del vento dell'Ames Research Center sono note non solo per le loro enormi dimensioni, ma anche per le diverse caratteristiche che consentono di condurre una molteplicit\u00e0 di esperimenti scientifici e di ricerca nei differenti regimi di velocit\u00e0. Presso le strutture dell'Ames sono presenti dodici gallerie del vento.\nARC Unitary Plan Wind Tunnel.\nLa galleria del vento \"Unitary Plan Wind Tunnel\" (UPWT) fu completata nel 1956 ad un costo di 27 milioni di dollari sotto l'egida dell\"'Unitary Plan Act del 1949\". Fu la galleria del vento pi\u00f9 utilizzata dalla NASA; tutti i maggiori aerei da trasporto e la quasi totalit\u00e0 degli aerei militari statunitensi degli ultimi quaranta anni sono passati per questa galleria, cos\u00ec come le capsule Mercury, Gemini, e Apollo e lo Space Shuttle.\nNational Full-Scale Aerodynamics Complex (NFAC).\nL'Ames Research Center ospita anche la galleria del vento pi\u00f9 grande al mondo, parte del \"National Full-Scale Aerodynamic Complex\" (NFAC). Le sue dimensioni sono tali che al suo interno vengono testati velivoli a grandezza naturale invece di modelli in scala ridotta.\nLa galleria del vento con la camera di prova di circa 12 per 24 metri fu costruita inizialmente nel 1940 ed \u00e8 ora in grado di permettere prove con velocit\u00e0 del vento fino a 300 nodi. \u00c8 impiegata per convalidare programmi di ricerca in campo aerodinamico, dinamico, modelli di rumore e velivoli a grandezza naturale e loro componenti, in particolare per validarne i relativi modelli numerici. In questa galleria viene studiata la stabilit\u00e0 aeromeccanica di elicotteri e l'interazione tra rotore e fusoliera, cos\u00ec come le caratteristiche di stabilit\u00e0 statica e dinamica per nuovi velivoli. Le caratteristiche acustiche di velivoli a grandezza naturale sono analizzate in modo da scoprire e ridurre le fonti di rumore aerodinamico. Oltre ai canonici sistemi di acquisizione dati (ad esempio bilance, trasduttori di pressione, termocoppie) sono impiegate strumentazioni non invasive quali velocimetri laser e interferometri.\nLa galleria del vento con la camera di prova di 24 metri per 36 \u00e8 la pi\u00f9 grande al mondo. Negli anni ottanta fu aggiunto al complesso dell'Ames questo nuovo circuito aperto insieme ad un nuovo sistema di ventole. In questo impianto \u00e8 possibile provare un modello di Boeing 737 a grandezza naturale fino alla velocit\u00e0 di 100 nodi.\nSebbene sia stato dismesso dalla NASA nel 2003, il complesso della NFAC \u00e8 ora gestito dalla United States Air Force come una struttura satellite dell'Arnold Engineering Development Center (AEDC).\nArc Jet Complex.\nUn \"Arc Jet\" \u00e8 un dispositivo nel quale un gas (tipicamente l'aria) \u00e8 riscaldato ed espanso a temperature e velocit\u00e0 molto elevate mediante un arco elettrico che si sviluppa tra due elettrodi. Il gas viene fatto passare attraverso un ugello e diretto a velocit\u00e0 supersoniche/ipersoniche contro il modello di prova collocato in una camera in cui \u00e8 fatto il vuoto in modo da simulare le caratteristiche dei flussi ad elevata entalpia che investono i veicoli spaziali al rientro nell'atmosfera. Questa divisione dell'Ames inizi\u00f2 gli esperimenti negli anni cinquanta e nel 1961 si dot\u00f2 di una struttura permanente e dedicata dove furono poi sviluppati modelli di scudo termico per le missioni Mercury e Apollo.\nIl complesso \u00e8 dotato di sette camere di prova che condividono gli impianti di alimentazione ed altri sistemi ausiliari. I quattro principali campi di ricerca hanno camere di prova dedicate: \"Aerodynamic Heating Facility\" (AHF), \"Turbulent Flow Duct\" (TFD), \"Panel Test Facility\" (PTF) e la \"Interaction Heating Facility\" (IHF).\nIl generatore elettrico pi\u00f9 grande che alimenta il complesso \u00e8 in grado di fornire 75 megawatt per 30 minuti o 150\u00a0MW per 15 secondi. Questa potenza, unita al sistema per le pompe a vuoto ad alta portata, permette di condurre esperimenti sulle condizioni di rientro in atmosfera con modelli di dimensioni relativamente grandi. Un impianto per la miscelazione di aria fredda consente di simulare le condizioni atmosferiche incontrate da un vettore durante il lancio o da un velivolo ad alta quota e velocit\u00e0.\nRange complex.\nL\"'Ames Vertical Gun Range\" (AVGR) fu fondata per fornire supporto al programma Apollo per la ricerca sui processi di impatto sulla superficie lunare. In seguito venne integrato da tre differenti programmi di ricerca della NASA riguardanti la geofisica e geologia planetaria, esobiologia e origine del sistema solare. L'AVGR collabora nella programmazione di missioni interplanetarie, ed in particolare con quelle che prevedono impatti con frammenti di corpi celesti (sonda Stardust, Deep Impact). La struttura \u00e8 dotata di un particolare cannone calibro 0,30 in grado di lanciare proiettili a velocit\u00e0 comprese tra 500 e 7000 metri al secondo in una camera di prova di 2,5 metri di diametro in cui pu\u00f2 essere mantenuto il vuoto o riempita di differenti gas in modo da simulare diverse atmosfere planetarie.\nHypervelocity Free-Flight Range.\nL\"'Hypervelocity Free-Flight\" (HFF) si dedica agli studi sulle ipervelocit\u00e0 ed ha al suo interno due divisioni: la \"Aerodynamic Facility\" (HFFAF) e la \"Gun Development Facility\" (HFFGDF). La prima studia i parametri aerodinamici (tra cui portanza, resistenza, stabilit\u00e0 statica e dinamica) di modelli in un flusso ipersonico mediante l'acquisizione di immagini ottenute con tecniche interferometriche. Per simulazioni con numeri di Mach molto elevati (M&gt;25), il modello viene sparato contro il flusso ipersonico.\nLa seconda (HFFGDF) si applica al miglioramento delle prestazioni del cannone e, in minor misura, di studi sugli impatti. L'HFFGDF dispone dello stesso impianto usato dalla HFFAF per accelerare corpi di diametro compreso tra i 3,2 e 25,4\u00a0mm a velocit\u00e0 tra 0,5 a 8,5\u00a0km/s. Nel 2004 si dedic\u00f2 alle prove sulla dinamica di impatto dei frammenti di schiume isolanti in supporto del programma di ritorno al volo delle navette Space Shuttle. Pi\u00f9 recentemente la divisione ha condotto studi sulla propulsione scramjet e sugli effetti degli impatti di detriti spaziali sulla Stazione Spaziale Internazionale.\nElectric Arc Shock Tube.\nLa divisione Electric Arc Shock Tube (EAST) \u00e8 stata creata per studiare gli effetti della ionizzazione che si manifesta alle alte velocit\u00e0 di un rientro atmosferico. In aggiunta, l'EAST \u00e8 in grado di simulare onde d'urto di esplosioni in aria mediante l'utilizzo di una camera di prova a diaframma da 102\u00a0mm, un tubo d'urto da 610\u00a0mm o una galleria del vento ipersonica da 762\u00a0mm. L'energia necessaria viene fornita da un sistema di accumulo da 1,25 MJ."}
{"id": "3884450", "revid": "71433", "url": "https://it.wikipedia.org/wiki?curid=3884450", "title": "Mike Hadreas", "text": ""}
{"id": "3884455", "revid": "310967", "url": "https://it.wikipedia.org/wiki?curid=3884455", "title": "Duca di Bouillon", "text": ""}
{"id": "3884457", "revid": "287204", "url": "https://it.wikipedia.org/wiki?curid=3884457", "title": "Kaneto Shind\u014d", "text": "Carriera.\nVerso la fine degli anni '30 lavora come scenografo nel film \"La vendetta dei 47 ronin\", del regista e suo futuro mentore Kenji Mizoguchi. Nel 1940 comincia invece la sua attivit\u00e0 di sceneggiatore, realizzando script che saranno utilizzati da registi come Kon Ichikawa, Keisuke Kinoshita, Fumio Kamei, Tadashi Imai e K\u014dzabur\u014d Yoshimura. La sua collaborazione con Yoshimura in particolare \u00e8 stata descritta come \"una delle migliori del dopoguerra, paragonabile a quella tra lo sceneggiatore Dudley Nichols e il regista John Ford.\" \nIl debutto alla regia avviene nel 1951 con il film \"Aisai monogatari\", che vede tra gli interpreti la sua futura moglie Nobuko Otowa; gi\u00e0 l'anno successivo filma \"I bambini di Hiroshima\" che viene presentato con successo al Festival di Cannes 1953.\nNel 1960 gira \"L'isola nuda\", sulla vita di una famiglia di contadini che cerca di sopravvivere in un'isola arida e desertica; il film vince il Gran Premio al Moscow International Film Festival e riscuote un grande successo di pubblico nel mondo, anche se Shindo viene criticato in patria per aver messo in cattiva luce i giapponesi agli occhi degli stranieri.\nSeguono, negli anni sessanta, due film di un certo rilievo, gli horror \"Onibaba - Le assassine\" e \"Kuroneko\", ambientati in epoca Jidai-geki.\nGli ultimi anni.\nAncora in attivit\u00e0 vicino a compiere 100 anni e con alle spalle pi\u00f9 di 40 film da regista e 200 da sceneggiatore, Shindo gira nel 2010 il film \"Postcard\", che viene scelto come candidato ufficiale per il Giappone nella corsa per l'Oscar al miglior film straniero del 2012, senza per\u00f2 entrare nella cinquina finale. Muore il 29 maggio 2012 a Tokyo.\nVita privata.\n\u00c8 stato sposato con l'attrice Nobuko Otowa fino alla morte di lei, avvenuta nel 1994; sua moglie \u00e8 stata anche interprete di molti dei suoi film."}
{"id": "3884458", "revid": "729019", "url": "https://it.wikipedia.org/wiki?curid=3884458", "title": "Mullaghareirk", "text": "Le Mullaghareirk Mountains (dal gaelico irlandese \"Mullach an Radhairc\", che significa \"sommit\u00e0 della vista\") sono una catena montuosa situata in Irlanda, pi\u00f9 precisamente a cavallo di tre contee: quella di Kerry, quella di Cork e quella di Limerick. Tutte queste fanno parte della provincia amministrativa del Munster. Su queste montagne sono situati alcuni villaggi, tra cui Mountcollins, Tournafulla, Brosna e Rockchapel.\nLa cima pi\u00f9 alta tocca i 408 metri sul livello del mare. Il fiume Allaughaun, affluente del Feale, ha la propria sorgente all'estremit\u00e0 orientale della catena."}
{"id": "3884468", "revid": "131145", "url": "https://it.wikipedia.org/wiki?curid=3884468", "title": "Albero del tulipano", "text": ""}
{"id": "3884471", "revid": "36426", "url": "https://it.wikipedia.org/wiki?curid=3884471", "title": "Amazzone capitolina", "text": ""}
{"id": "3884476", "revid": "767487", "url": "https://it.wikipedia.org/wiki?curid=3884476", "title": "Trostan", "text": "Il Trostan (in gaelico irlandese \"Trost\u00e1n\") \u00e8 un monte situato nella contea di Antrim, Irlanda del Nord. Vanta un'altitudine alla cima di 551 metri sul livello del mare, che lo rende il punto pi\u00f9 alto dell'intera contea e la 362\u00aa cima dell'isola d'Irlanda."}
{"id": "3884481", "revid": "7", "url": "https://it.wikipedia.org/wiki?curid=3884481", "title": "Haine-Saint-Paul", "text": ""}
{"id": "3884497", "revid": "22475", "url": "https://it.wikipedia.org/wiki?curid=3884497", "title": "Ring of Fire I", "text": "Ring of Fire \u00e8 un romanzo del 2004 dell'editore/scrittore/storico Eric Flint, terzo libro del ciclo della Collana del 1632, una serie di libri di storia alternativa iniziata con il romanzo \"1632\". Il \"Ring of Fire\" (\"Anello di fuoco\") descrive sia l'apparenza dell'evento cosmico che ha spostato Grantville nello spazio e nel tempo, sia per indicare la serie stessa.\n\"Ring of Fire\" \u00e8 un'antologia di storie brevi prodotte in parte da diversi autori di fantascienza invitati a contribuire all'universo condiviso della serie \"1632\", e in parte da contributi di fan appassionatisi alla storia e ai personaggi.\nRacconti.\n\"In the Navy\".\nQuesto racconto di Weber pone in essere un importante elemento nella serie che svolger\u00e0 un ruolo di primo piano nei romanzi \"1633 \" e \"\". Nello specifico la storia illustra come nasce la Marina dei Nuovi Stati Uniti (quella che alla fine di \"1633\" diviene la Marina dell'Impero degli Stati Uniti d'Europa) nei giorni di scarsit\u00e0 di risorse tra il 1632 e il 1633. Inoltre, attraverso gli occhi e le esperienze del giovane Eddie Cantrell, questo racconto inizia il processo di riabilitazione del personaggio di John Chandler Simpson, a cui nel romanzo \"1632\" era stato assegnato il ruolo di personaggio non esattamente piacevole. Attraverso gli occhi di Simpson, Cantrell e altri up-timers viene illustrata la ricostruzione della citt\u00e0 di Magdeburgo, dopo che era stata saccheggiata e rasa al suolo dalle forze del Conte di Tilly.\n\"Between the Armies\".\nAmbientato prima e durante l'attacco della cavalleria croata a Grantville verso la fine di \"1632\".\nIl diplomatico pontificio Mazzarino invia il gesuita padre Heinzerling ad indagare relativamente a Grantville. A causa della situazione politica esistente tra Roma, la Francia e la Spagna, Mazzarino non pu\u00f2 stabilire contatti diplomatici ufficiali, quindi quando Heinzerling ritorna viene immediatamente, e in maniera non ufficiale, inviato come curato per la chiesa cattolica di Grantville. L'anziana signora Irene Flannery, una uptimer molto pia e severa che per anni ha avuto un ruolo da perpetua nella chiesa di padre Lawrence Mazzare, rimane scioccata ed offesa dalla presenza, assieme a padre Heinzerling, della ragazza di quest'ultimo e dei loro tre figli.\nIrene abbandona la chiesa e si isola dal resto della comunit\u00e0, rifiuta persino di prendere rifugio durante l'attacco della cavalleria croata, venendo cos\u00ec uccisa nel proprio cortile di casa. Padre Mazarre \u00e8 devastato dal senso di colpa per non aver fatto di pi\u00f9, come anche dalla rabbia per i conflitti del periodo, in cui la religione veniva usata come pretesto e scusante per tutte le peggiori atrocit\u00e0. Dopo un periodo di tormento interiore decide di non tacere pi\u00f9, e invia i propri testi Cattolici del futuro al Vaticano per mostrare come la religione cattolica cambier\u00e0 nel corso dei secoli a venire.\nQuesto racconto amplia il personaggio di Padre Lawrence Mazzare che avr\u00e0 un ruolo importante in \"1634: The Galileo Affair\".\n\"Biting Time\".\nQuesto racconto approfondisce il personaggio di Veronica Richter, introdotto da Flint gi\u00e0 in \"1632\", nonna di Gretchen Richter Higgins, fondatrice dei Comitati di Corrispondenza (gruppi di rivolta anti-aristocratica), Hans Richter, primo tedesco a volare e futuro eroe della battaglia di Wismar. \nIl racconto inizia con i tentativi da parte di Gretchen e del marito Jeff di convincere l'anziana Veronica Ritcher ad andare dal dentista per dotarsi di una dentiera, e riuscire cos\u00ec ad alimentarsi anche con cibi solidi, tentativi che portano al coinvolgimento del sindaco di Grantville, Henry Dreeson, al conseguente avvicinamento dei due anziani, avvicinamento che culmina nel matrimonio, e quindi al crescente coinvolgimento di Veronica nell'educazione dei bambini.\nIl personaggio di Veronica Ritcher Dreeson avr\u00e0 un ruolo importante, assieme a Mary Simpson, moglie dell'ammiraglio dell flotta USE, nella Crisi Bavarese (\"1634: The Bavarian Crisis\")\n\"A Matter of Consultation\".\nQuesto racconto approfondisce il personaggio di Sharon Nichols, creato da Flint e che avr\u00e0 una parte importante soprattutto nella ramificazione dell'Europa Meridionale, ed introduce il personaggio dell'infermiera Ann Jefferson, una compagnia di classe di Sharon. Successivamente Flint la user\u00e0 come poster girl per l'USE in una serie di racconti brevi pubblicati nelle \"Grantville Gazettes\" relativi a missioni minori incentrate sull'assedio di Amsterdam e il tentativo di Stearn \"corrompere\" i suoi avversari con idee moderne (per esempio introdurre i francobolli, col che rendendo le operazioni postali pi\u00f9 veloci ed economiche nell'immediato, e a lungo termine favorendo uno scambio di informazioni ed idee tale da favorire l'innovazione tecnologica e sociale, potenzialmente minando le basi di potere delle monarche nemiche dell'USE) in cui Ann si trova ad essere il soggetto dei dipinti di numerosi artisti down-timers, compresi Pieter Paul Rubens e Rembrandt, quest'ultimo virtualmente sconosciuto all'epoca.\nIn questo racconto Nichols e Jefferson devono affrontare il Dr. William Harvey, lo \"scopritore del sistema circolatorio e medico reale per la Corona Britannica, relativamente ad una caso medico, con le due infermiere che \"rimettono al suo posto\" il medico del Settecento grazie alle pi\u00f9 avanzate conoscenze in loro possesso. Nella parte finale del racconto il Dr. Harvey visita Grantville, e le sue librerie, e riesce ad ottenere copia di alcuni testi di medicina; mentre attende che le proprie copie vengano stampate Harvey sfoglia svogliatamente un'enciclopedia, leggendo della Guerra civile inglese: Re Carlo I di Inghilterra user\u00e0 queste informazioni per reprimere la futura rivoluzione (e relativi rivoluzionari) come si vedr\u00e0 narrato in \"1633\".\n\"Here Comes Santa Claus\".\nInverno 1632 - Julie MacKay prepara una festa di Natale per i molti orfani della zona di Grantville. Mentre fervono le preparazioni per questa festa, tre emissari di Wallenstein (tra cui Pappenheim) arrivano a Grantville in cerca dell'ebrea (Jew)Lee MacKay che nella Battaglia di Alte Veste aveva ferito gravemente Wallenstein stesso. Contemporaneamente due soldati del Sacro Romano Impero, giunti con compiti di spionaggio decidono di far saltaare in aria la scuola durante i festeggiamenti. Alla fine della vicenda sar\u00e0 Pappenheim stesso, arruolato forzatamente nel ruolo di Babbo Natale per i poveri orfani, ad impedire l'attentato spiegando che Wallenstein desidera un'alleanza con Grantville e nuovi denti dal padre dentista di Julie.\n\"The Wallenstein Gambit\".\nQuesto racconto ambientato nel Dicembre 1632\u2014primavera 1633, \u00e8 la base per un importante sviluppo della serie, la creazione della Ramificazione dell'Europa Orientale. Nel 1632-verse, Albrecht von Wallenstein \u00e8 stato ferito quasi mortalmente dal fuoco della tiratrice scelta Julie Sims durante la Battaglia di Alte Veste. Wallenstein, dopo avere soppesato il destino che gli si prospetta come descritto nei testi storici OTL per il 1634, decide di allearsi con Gustavo Adolfo e gli Americani. Inoltre preferisce evitare di dover affrontare Gustavo Adolfo in battaglia, evitare in particolar modo i fucili americani il cui fuoco gli ha danneggiato la mascella al punto tale di porlo in uno stato di salute precaria per l'impossibilit\u00e0 di ingerire cibi solidi. La possibilit\u00e0 di rimediare alla mutilazione della sua mascella sfruttando la tecnologia medica americana \u00e8 stata una delle ragioni che l'hanno spinto a questa alleanza (vedi \"Here Comes Santa Claus\").\nAssieme al proprio braccio destro Gottfried Pappenheim, Wallenstein complotta di espellere i rappresentanti dell'Impero dalla Boemia e deporre Ferdinando III d'Austria, allora anche Re di Ungheria (1625) e Boemia (1629), sfruttando la sua assenza. Nel frattempo, Len Tanner e Ellie Anderson (vedi \"Lineman for the Country\") accettano l'incarico di installare un sistema telefonico per la residenza di Wallenstein a Praga, la famiglia ebrea Roth si trasferisce da Grantville a Praga, acquisendo influenza nel quartiere di Josefov, il Ghetto ebraico.\nI Roth accettano di appoggiare i piani di Wallenstein, fornendogli l'appoggio della comunit\u00e0 ebraica, in cambio dell'assicurazione da parte di quest'ultimo di impedire il proliferare di pogrom antiebraici in Europa Orientale che culminer\u00e0 in Ucraina nella Ribellione di Chmel'nyc'kyj del 1648\u20131654.\nQuesta storia rappresenta l'antefatto dell\"'Anaconda Project\", parte fondamentale della Ramificazione dell'Europa Orientale."}
{"id": "3884500", "revid": "767487", "url": "https://it.wikipedia.org/wiki?curid=3884500", "title": "Partry", "text": "Le Partry Mountains (dal gaelico irlandese \"Sliabh Phartra\u00ed\") \u00e8 una catena montuosa della contea di Mayo, costa occidentale dell'Irlanda. La vetta pi\u00f9 alta della catena \u00e8 il monte Maumtrasna, che tocca i 682 metri di quota alla cima. La catena domina il Lough Mask e l'area \u00e8 spesso chiamata Joyce Country."}
{"id": "3884502", "revid": "767487", "url": "https://it.wikipedia.org/wiki?curid=3884502", "title": "Casa Guidi Windows", "text": "Casa Guidi Windows ( in italiano \"Le finestre di casa Guidi\") \u00e8 un poema composto dalla poetessa inglese Elizabeth Barrett Browning, diviso in due parti pubblicate rispettivamente nel 1848 e nel 1851.\nNel poema la poetessa esprime il proprio stato d'animo e le reazioni sugli avvenimenti del periodo delle proteste a Firenze, dove la stessa vive con il marito, il poeta Robert Browning, nel palazzo Guidi, da cui deriva lo stesso titolo dell'opera; la parola \"windows\" sta invece per le finestre dalle quali Elizabeth osserva gli avvenimenti, poich\u00e9 costretta a rimanere in casa a causa di condizioni di salute abbastanza precarie.\nLa Browning \u00e8 mossa da un accesissimo patriottismo pur non essendo italiana di nascita, tale patriottismo si ritrova in quasi tutti i versi delle due parti, che pur essendo emotivamente conseguenziali, contengono alcune discrepanze; sufficienti (come si legge nella prefazione) \"a garantire la veridicit\u00e0 della poetessa e dei fatti che racconta\". Il poema si apre con una descrizione della citt\u00e0 di Firenze e delle sue glorie passate, tuttavia la Browning rigetta la visione di un'Italia che guarda solo al passato, affermando che bisogna guardare al presente; continua con una descrizione del clamore e della forza del popolo italiano, definendo quanto mai vicina l'Unit\u00e0 d'Italia. Il popolo italiano non pu\u00f2 per\u00f2 farcela da solo, ha bisogno di una guida, di un supporto quello di Inghilterra ed Europa, proprio a quest'ultima si rivolge invocandone l'aiuto, aiuto che non arriver\u00e0. La poetessa esprime il suo amareggiamento per la sconfitta italiana del '48 presso Custoza; l'iniziale entusiasmo si trasformato adesso in disillusione.\nNella seconda parte la speranza di un'Italia unita non \u00e8 ancora persa; Carlo Alberto potrebbe rappresentare tale speranza. La fiducia della Browning si sposta in seguito sulla figura di Napoleone III, definito nella lettera del 1852 \"my Hero\". Verso la fine del 1859, sembra avvicinarsi la realizzazione dell'unit\u00e0, e la Browning si entusiasma a tal punto da scendere in piazza con i patrioti, gesto che le coster\u00e0 non pochi peggioramenti del suo fragile stato di salute. Esprime rabbia e furore nei confronti del governo inglese, scrivendo una lettera a John Ruskin, parlando di una \"offesa\" della causa italiana. Ciononostante l'iniziale fiducia riposta in Napoleone III, croller\u00e0 con la firma della Pace di Villafranca generando una profonda ferita che comprometter\u00e0 psicologicamente e fisicamente, questa eroina della causa italiana."}
{"id": "3884505", "revid": "1573940", "url": "https://it.wikipedia.org/wiki?curid=3884505", "title": "Hylopetes lepidus", "text": "Lo scoiattolo volante dalle guance grigie (Hylopetes lepidus ) \u00e8 uno scoiattolo volante originario del Sud-est asiatico.\nDescrizione.\nIl corpo dello scoiattolo volante dalle guance grigie misura 11,7-13,5\u00a0cm di lunghezza e la coda \u00e8 lunga 11,8\u201312\u00a0cm. Ha regioni superiori di colore nerastro o grigio-marrone scuro, con screziature color ruggine, specialmente lungo la linea mediana; le regioni inferiori sono bianche o bianco-camoscio, con sottopelo grigio. Il patagio presenta una sottile linea bianca lungo il margine. La coda, sottile alla base, poi pi\u00f9 larga e nuovamente sottile all'estremit\u00e0, \u00e8 di colore grigio-brunastro o nero. Le guance sono grigie e presso la base della coda vi sono due macchie di colore giallo-arancio. Questo animale \u00e8 molto simile allo scoiattolo volante di Jentink (\"Hylopetes platyurus\"), dal quale si differenzia proprio per le suddette macchie alla base della coda, che in \"H. platyurus\" sono grigie.\nDistribuzione e habitat.\nLo scoiattolo volante dalle guance grigie vive nelle foreste pluviali di Giava e delle regioni settentrionali del Borneo.\nBiologia.\nCome quasi tutti gli scoiattoli volanti \u00e8 arboricolo e notturno; costruisce il proprio nido tra i palmizi o nei gusci delle noci di cocco, e va appositamente alla ricerca di quelle noci che siano state forate in precedenza da altri scoiattoli, e si siano pertanto essiccate. Si nutre di gemme, frutti, noci e insetti.\nConservazione.\nLe notizie inerenti questa specie sono cos\u00ec poche che la IUCN la inserisce tra quelle a status indeterminato."}
{"id": "3884506", "revid": "231580", "url": "https://it.wikipedia.org/wiki?curid=3884506", "title": "Bredulo", "text": ""}
{"id": "3884507", "revid": "231580", "url": "https://it.wikipedia.org/wiki?curid=3884507", "title": "Comitato di Bredulo", "text": ""}
{"id": "3884509", "revid": "1788047", "url": "https://it.wikipedia.org/wiki?curid=3884509", "title": "Associazione Sportiva Siracusa 1946-1947", "text": "Questa voce raccoglie le informazioni riguardanti l'Associazione Sportiva Siracusa nelle competizioni ufficiali della stagione 1946-1947."}
{"id": "3884510", "revid": "287204", "url": "https://it.wikipedia.org/wiki?curid=3884510", "title": "Sh2-115", "text": "Sh2-115 \u00e8 una nebulosa a emissione visibile nella costellazione del Cigno.\nSi individua nella parte settentrionale della costellazione, circa 2,5\u00b0 a nordovest della brillante stella Deneb; il periodo pi\u00f9 indicato per la sua osservazione nel cielo serale ricade fra i mesi di luglio e dicembre ed \u00e8 notevolmente facilitata per osservatori posti nelle regioni dell'emisfero boreale terrestre.\nSi tratta di una regione H II di notevole estensione dalla forma ovaleggiante e attraversata in senso nordovest-sudest da una banda oscura che la divide apparentemente in due parti uguali: la parte orientale \u00e8 dominata dalla presenza di un piccolo ammasso aperto, noto come Berkeley\u00a090, con il quale risulta fisicamente associata, mentre la parte occidentale giace in direzione della stella variabile \u03b12 CVn HD\u00a0196178 (V2015\u00a0Cyg), di magnitudine apparente media pari a 5,63; tuttavia, la distanza di questa stella dal Sole \u00e8 pari ad appena 148\u00a0parsec (481 anni luce), nettamente inferiore a quella stimata per la nebulosa, circa 2300\u00a0parsec (7500 anni luce). Le stelle responsabili della ionizzazione dei gas sono LS\u00a0III\u00a0+46\u00a012, di classe spettrale O6III, DM46\u00a02972, di classe O9.5V, e DM46\u00a02978, di classe B0III; la prima di queste domina l'ammasso Berkeley\u00a090. Nello stesso campo appare anche la stella BD+46\u00a02972, la cui distanza \u00e8 per\u00f2 maggiore della nebulosa, pertanto una sua relazione fisica con essa sarebbe da escludere.\nSh2-115 corrisponde alla parte ionizzata di una grande nube molecolare la cui massa \u00e8 stata stimata pari a circa 4400\u00a0M\u2299, estesa per oltre 30\u00a0parsec. Secondo il catalogo Avedisova, la regione di formazione stellare alla quale appartiene questa nebulosa comprende anche diverse sorgenti di radiazione infrarossa osservabili nella sua direzione, come IRAS\u00a020328+4639, IRAS\u00a020334+4636, IRAS\u00a020335+4637 e IRAS\u00a020334+4654, individuate nel corso degli anni ottanta; a queste si aggiunge la sorgente di onde radio W71. La sua distanza di 2300\u00a0parsec corrisponde a una regione del Braccio di Orione situata poco al di l\u00e0 del grande sistema nebuloso di Cygnus X, dal quale disterebbe circa 500\u00a0parsec."}
{"id": "3884511", "revid": "765341", "url": "https://it.wikipedia.org/wiki?curid=3884511", "title": "Premio L'Erma", "text": "I due premi \u00abL'Erma\u00bb per l'archeologia e per l'arte sono due concorsi indetti dalla casa editrice \u00abL\u2019Erma\u00bb di Bretschneider, in onore del suo fondatore, Max Bretschneider.\nIl pi\u00f9 antico \u00e8 quello per l'archeologia, istituito, nel 1978, per iniziativa di Roberto Marcucci, direttore editoriale della casa editrice, con lo scopo di incentivare e sostenere gli studi nel settore archeologico. A questo primo concorso si \u00e8 aggiunto nel 2005 l'omologo premio \"\u00abL'Erma\u00bb per l'arte\", dedicato alla storia dell'arte.\nPremio \u00abL'Erma\u00bb per l'archeologia.\nIl premio si rivolge a opere scientifiche inedite nel campo dell'archeologia classica, medievale e orientale, nonch\u00e9 nell'ambito della ricerca preistorica. Le opere proposte possono essere in lingua italiana, tedesca, inglese, francese o spagnola. La partecipazione \u00e8 libera e gratuita e ogni autore pu\u00f2 presentarsi in concorso con uno o pi\u00f9 titoli. I lavori sono sottoposti al verdetto di una giuria composta da specialisti universitari nelle materie indicate, italiani e stranieri. \nL'opera prescelta viene gratuitamente pubblicata in volume da \u00abL'Erma\u00bb e inserita nel proprio catalogo, mentre il suo autore riceve una somma in denaro. In questo modo, l'iniziativa va incontro alla difficolt\u00e0, dei giovani ricercatori, nel vedere pubblicati i risultati dei propri studi.\nI premi finora assegnati sono i seguenti:\nPremio \"\u00abL'Erma\u00bb per l'arte\".\nNel 2005 ha preso avvio una seconda iniziativa, il Premio \"\u00abL'Erma\u00bb per l'arte\", con cadenza annuale, dedicato alla storia dell'arte: le opere prescelte sono premiate con la pubblicazione nella collana L'ErmArte, appositamente creata allo scopo."}
{"id": "3884518", "revid": "287204", "url": "https://it.wikipedia.org/wiki?curid=3884518", "title": "Boceprevir", "text": " \nIl boceprevir (INN, nome commerciale \"Victrelis\") \u00e8 un inibitore della proteasi utilizzato nel trattamento dell'epatite C genotipo 1.\nSi lega al sito attivo non strutturale 3 (NS3) del virus HCV.\nIl farmaco \u00e8 stato sviluppato dalla Schering-Plough, azienda ora confluita in Merck nel 2009. Esso \u00e8 stato approvato dalla FDA il 13 maggio 2011; "}
{"id": "3884520", "revid": "767487", "url": "https://it.wikipedia.org/wiki?curid=3884520", "title": "Derryveagh Mountains", "text": "Le Derryveagh Mountains (in gaelico irlandese \"Cnoic Dhoire Bheatha\") sono una catena montuosa, situata nella contea di Donegal, Irlanda. Costituisce gran parte delle terre emerse della stessa contea, ed \u00e8 l'area con la pi\u00f9 bassa densit\u00e0 di popolazione dell'intersa isola. Le montagne fungono anche da confine tra le zone costali di Donegal, tra cui si possono annoverare i paesini di Gweedore e Glenties, e quelle interne, che hanno in Ballybofey e Letterkenny i loro centri pi\u00f9 importanti."}
{"id": "3884532", "revid": "599013", "url": "https://it.wikipedia.org/wiki?curid=3884532", "title": "Derrick Davenport", "text": "Carriera.\nDopo essere uscito dall'universit\u00e0, nel 2001 si accorda con Montecatini ma in estate la squadra non viene ammessa al campionato di Serie A1. Rimane in Italia per un periodo di prova con Pavia, ma viene poi firmato dal Celana Bergamo con cui mette a referto 11,6 punti e 6,2 rimbalzi a partita: la squadra a fine stagione arriver\u00e0 ultima e retroceder\u00e0.\nDavenport gioca l'annata 2002-03 al Fenerbah\u00e7e dove invece realizza oltre 19 punti di media. Dopo un provino con la Dinamo Mosca, inizia la stagione con i francesi del Dijon, formazione impegnata anche in Europe Cup.\nNell'autunno 2004 ha una breve parentesi in NBDL con gli Asheville Altitude, ma la sua annata termina al T\u00fcrk Telekom Ankara giocando sia in campionato che in ULEB Cup in campo europeo.\n\u00c8 invece il 2008 quando accetta l'offerta dell'Al-Jaish, squadra della capitale siriana, mentre un anno dopo \u00e8 nuovamente di scena in Turchia ma stavolta in seconda serie, con il Vestelspor Manisa."}
{"id": "3884539", "revid": "287204", "url": "https://it.wikipedia.org/wiki?curid=3884539", "title": "Telaprevir", "text": "Telaprevir o VX-950 \u00e8 un farmaco antivirale ad azione diretta (DAA) ed \u00e8 un inibitore potente e selettivo della proteasi non strutturale 3/4A del virus HCV, approvato per l'impiego in associazione con la terapia standard (peginterferone-alfa e ribavirina) per il trattamento dei pazienti adulti affetti da epatite C cronica di genotipo 1,che rappresenta il 60% delle infezioni globali. Il farmaco \u00e8 commercializzato con marchio \"Incivek\" (in Italia \"Incivo\", disponibile dall'aprile 2013), \u00e8 co-sviluppato dalla Vertex e dalla Johnson &amp; Johnson.\nTre importanti studi clinici di fase 3 hanno dimostrato che un regime a base di telaprevir su 2.290 pazienti \u00e8 pi\u00f9 efficace rispetto al solo trattamento standard, anche se sono possibili comparse di pi\u00f9 effetti collaterali (in particolare la comparsa di eruzioni cutanee anche gravi e di un fastidio ano-rettale) nella maggior parte dei casi gestibili con un attento monitoraggio del paziente e opportuni aggiustamenti di dose della ribavirina."}
{"id": "3884541", "revid": "767487", "url": "https://it.wikipedia.org/wiki?curid=3884541", "title": "Associazione Sportiva Siracusa 1947-1948", "text": "Questa voce raccoglie le informazioni riguardanti l'Associazione Sportiva Siracusa nelle competizioni ufficiali della stagione 1947-1948."}
{"id": "3884543", "revid": "767487", "url": "https://it.wikipedia.org/wiki?curid=3884543", "title": "Gli sparvieri dello stretto", "text": "Gli sparvieri dello stretto (\"Sea Devils\") \u00e8 un film del 1953 diretto da Raoul Walsh. \u00c8 una delle versioni cinematografiche del romanzo \"I lavoratori del mare\" (1886) di Victor Hugo.\nTrama.\nAll'isola di Guernsey nel canale della Manica, ai tempi delle guerre napoleoniche, vive il pescatore Gilliatt che lavora anche come contrabbandiere. Con la sua barca, trasporta un giorno Droucette, una bella contessa che vuole andare in Francia per cercare di salvare il fratello dalla ghigliottina. Gilliatt si innamora di lei per scoprire che Droucette non \u00e8 altri che una spia che sta lavorando per Napoleone ai suoi piani di invasione dell'Inghilterra. Ma neanche questo \u00e8 vero: in effetti, la contessa \u00e8 un'agente segreto britannico infiltrato che viene scoperta dai francesi. Gilliatt corre in suo soccorso.\nProduzione.\nIl film fu prodotto dalla Coronado Productions. Venne girato nel Canale della Manica, in Francia a Concarneau (Finist\u00e8re), nel Regno Unito, in Inghilterra, nel Surrey nei Nettlefold Studios di Walton-on-Thames.\nDistribuzione.\nFu distribuito dalla RKO Radio Pictures"}
{"id": "3884547", "revid": "31886", "url": "https://it.wikipedia.org/wiki?curid=3884547", "title": "Hag's Head", "text": "Hag's Head \u00e8 il nome convenzionalmente attribuito al punto pi\u00f9 meridionale delle Cliffs of Moher, celeberrime scogliere situate nella contea di Clare, Irlanda. In questo punto le rocce assumono una curiosa forma, simile a quella di una testa femminile che guarda verso l'oceano.\nUna leggenda racconta che una fattucchiera (hag in inglese), Mal, si sarebbe innamorata di un eroe del folklore irlandese, C\u00fa Chulainn. Questi non ricambi\u00f2, anzi trov\u00f2 le avance della donna abbastanza sgradevoli. Per sfuggire dalla donna corse per tutta l'Irlanda, fino a quando arriv\u00f2 a Capo Loop, nella parte meridionale della contea di Clare. Mal pens\u00f2 di averlo in pugno, essendo difficile sfuggire dalle scogliere, ma Chulainn, essendo un eroe, aveva la possibilit\u00e0 di usare l'acqua marina come se fosse una scala e lo fece. La povera Mal non era abbastanza agile coi piedi e quindi cadde sulla scogliera e mor\u00ec proprio a Hag's Head, dove si dice che il suo sangue abbia colorato tutto il mare. "}
{"id": "3884551", "revid": "1543377", "url": "https://it.wikipedia.org/wiki?curid=3884551", "title": "Distretto di Antabamba", "text": "Il distretto di Antabamba \u00e8 un distretto del Per\u00f9 nella provincia di Antabamba (regione di Apur\u00edmac) con 3.166 abitanti al censimento 2007 dei quali 2.013 urbani e 1.153 rurali.\n\u00c8 stato istituito fin dall'indipendenza del Per\u00f9."}
{"id": "3884555", "revid": "47767", "url": "https://it.wikipedia.org/wiki?curid=3884555", "title": "Zelinda", "text": ""}
{"id": "3884556", "revid": "1543377", "url": "https://it.wikipedia.org/wiki?curid=3884556", "title": "Distretto di El Oro", "text": "Il distretto di El Oro \u00e8 un distretto del Per\u00f9 nella provincia di Antabamba (regione di Apur\u00edmac) con 516 abitanti al censimento 2007 dei quali 342 urbani e 174 rurali.\n\u00c8 stato istituito il 18 agosto 1961."}
{"id": "3884557", "revid": "767487", "url": "https://it.wikipedia.org/wiki?curid=3884557", "title": "Kuroneko", "text": "Kuroneko \u00e8 un film del 1968 diretto da Kaneto Shind\u014d.\nSi tratta di una pellicola del genere J-Horror, sceneggiata dallo stesso regista Shind\u014d.\nTrama.\nGiappone, epoca storica Jidai-geki (XVII-XVIII secolo dell'EV periodo Edo). In una delle innumerevoli guerre civili, in una casa in un bosco di bamb\u00f9, vivono una donna e la sua nuora mentre il marito \u00e8 lontano, quando una notte vengono derubate, violentate ed uccise da un gruppo di samurai senza legge e l'abitazione incendiata. Il giorno dopo un gatto nero (\"kuroneko\" in lingua nipponica) si aggira tra le macerie ed i poveri resti delle vittime.\nTempo dopo, nella stessa zona, alcuni samurai vengono ritrovati morti dissanguati. Le due donne sono tornate in vita per vendicarsi, seducendo ed uccidendo i malcapitati. Il governatore Raiko invia il valoroso samurai Gintoki, allo scopo di indagare su questi strani avvenimenti. Scovate le due assassine, trova ad attenderlo un'amarissima sorpresa: sono gli spettri di sua madre e sua moglie."}
{"id": "3884562", "revid": "287204", "url": "https://it.wikipedia.org/wiki?curid=3884562", "title": "Rosenhorn", "text": "Il Rosenhorn (3.689 ) \u00e8 una montagna delle Alpi Bernesi che si trova nel Canton Berna (Svizzera).\nCaratteristiche.\nLa montagna fa parte del massiccio del Wetterhorn. Si trova a sud-est del pi\u00f9 alto Mittelhorn."}
{"id": "3884566", "revid": "827882", "url": "https://it.wikipedia.org/wiki?curid=3884566", "title": "Momo (cucina)", "text": "Il momo (nepalese: \u092e:\u092e;) \u00e8 un tipo di raviolo originario del Nepal e del Tibet, e diffuso nelle confinanti regioni del Bhutan e negli stati himalayani dell'India (Sikkim). I momo sono comuni anche in altre aree dell'India nelle quali sono apparse comunit\u00e0 di tibetani e nepalesi a seguito di diaspore o migrazioni per motivi economici, quali Assam, Delhi, Mizoram, Manipur, Nagaland, Meghalaya, Himachal Pradesh, Patna e Bengala Occidentale.\nAnaloghi al buuz della Mongolia o agli jiaozi, sono fatti di farina d'orzo, cotti al vapore e tradizionalmente ripieni di carne e spezie, anche se recentemente ne sono comparse molte elaborate varianti contenenti anche patate (o verdura), o tofu."}
{"id": "3884569", "revid": "848247", "url": "https://it.wikipedia.org/wiki?curid=3884569", "title": "Rathdrum", "text": "Rathdrum (in irlandese \"R\u00e1th Droma\" che significa \"forte ad anello del crinale\") \u00e8 un villaggio situato nella Wicklow, Irlanda. Si trova sulla sponda occidentale dell'Avonmore, un fiume che scorre nella valle di Clara.\nInfrastrutture e trasporti.\nRathdrum possiede l'omonima stazione, situata sulla ferrovia Dublino-Rosslare, aperta il 18 luglio 1863."}
{"id": "3884573", "revid": "287204", "url": "https://it.wikipedia.org/wiki?curid=3884573", "title": "Strumentario", "text": ""}
{"id": "3884574", "revid": "287204", "url": "https://it.wikipedia.org/wiki?curid=3884574", "title": "Indicatore di dispersione", "text": ""}
{"id": "3884575", "revid": "287204", "url": "https://it.wikipedia.org/wiki?curid=3884575", "title": "Indice di variazione", "text": ""}
{"id": "3884576", "revid": "799504", "url": "https://it.wikipedia.org/wiki?curid=3884576", "title": "Frontoni del tempio di Atena Alea", "text": "I frontoni del tempio di Atena Alea erano due complessi scultorei che decoravano il tempio di Atena Alea a Tegea, in Arcadia, ricostruito dopo l'incendio del 395-394 a.C.. Le fonti letterarie antiche riferiscono che l'incarico per l'erezione del nuovo edificio venne affidata a Skopas, si ritiene al suo rientro in Peloponneso al termine degli incarichi per il Mausoleo di Alicarnasso (351 a.C.), in qualit\u00e0 di architetto, mentre la sua supervisione alla decorazione scultorea dei frontoni viene dedotta su base stilistica e nel riconoscimento di una sostanziale uniformit\u00e0, quale si pu\u00f2 riscontrare nel Partenone e che \u00e8 invece assente nel tempio di Asclepio a Epidauro. Delle due composizioni frontonali restano oggi solo pochi frammenti, ma estremamente significativi, nel Museo archeologico nazionale di Atene e nel Museo di Tegea.\nStoria.\nPausania si riferisce a Skopas come architetto e come autore delle statue di Asclepio e Igea che dovevano affiancare nella cella la superstite statua eburnea di Atena Alea realizzata da Endoios; nulla dice invece della sua partecipazione alle sculture frontonali.\nDescrizione.\nLa copertura del tempio di Tegea era decorata con un grande acroterio floreale all'apice di ciascun frontone, probabilmente di circa 210\u00a0cm di altezza, e con una figura femminile disposta sopra ciascun angolo laterale, alta circa 185\u00a0cm. Il frontone est rappresentava la \"Caccia al cinghiale Calidonio\", mentre quello ovest il \"Combattimento fra Greci e Asiatici nella pianura del Caico\", guidati rispettivamente da Achille e Telefo. Il marmo usato per tutte le sculture era una variet\u00e0 locale proveniente dalle cave di Doliana, a circa cinque miglia dall'attuale villaggio di Alea.\nLa cornice del frontone misurava circa 190\u00a0cm in altezza e 16,45 m in lunghezza. Le sculture del frontone occidentale erano pi\u00f9 grandi di quelle del frontone orientale: tramite la misurazione delle teste conservate si \u00e8 potuta ipotizzare un'altezza, per le figure in posizione stante, di circa 160\u00a0cm a est e 190\u00a0cm a ovest. Le discrepanze rispetto a queste dimensioni standard sono in parte causate dalle correzioni ottiche. Nella descrizione di Pausania (VIII.45.4-7), la decorazione scultorea del frontone orientale comprendeva circa 15 figure. Ci sono giunti frammenti consistenti da sette di queste figure, insieme a quelli di tre animali: il cinghiale e due cani.\nPausania non dice nulla invece delle figure del frontone occidentale; si conservano frammenti significativi di circa 8 o 9 degli eroi che dovevano esservi raffigurati.\nProgramma iconografico.\nI soggetti della decorazione scultorea dovevano in qualche modo essere connessi al duplice ruolo svolto dalla dea Atena Alea protettrice in battaglia e nelle avversit\u00e0. Se \u00e8 corretta l'esegesi che vede rappresentata nei rilievi metopali della facciata orientale, in base ai frammenti iscritti dell'architrave, la storia mitica di Tegea e della dinastia discendente da Aleo, sul frontone sovrastante la celebrazione di quest'ultima doveva culminare nell'uccisione del cinghiale calidonio da parte di Atalanta, eroina tegeate per eccellenza. Dietro il successo della dinastia tegeate vi era Atena Alea nel suo ruolo di divina protettrice in battaglia; il tema, pur avendo un'impronta locale, si teneva all'interno di uno spirito panellenico; sulla facciata occidentale un mito locale come quello della vita di Telefo permetteva invece di evocare il coinvolgimento della dea come fonte di aiuto nelle avversit\u00e0.\nStile.\nL'apparenza solida e massiccia delle sculture di Tegea \u00e8 incrementata dalle proporzioni delle figure in rapporto allo spazio disponibile come si pu\u00f2 dedurre dalle dimensioni sopra indicate, con un effetto di compressione che doveva agire sulla forza della rappresentazione drammatica. In se stesse le figure appaiono modellate in modo fluido e continuo, prive della demarcazione muscolare derivata dalla struttura policletea; le tensioni muscolari compaiono raramente e improvvisamente ad accompagnare una particolare attenzione rivolta alla struttura delle articolazioni, sempre subordinata ad una concezione classica della forma. La struttura interna appare sufficientemente salda da mantenere il senso unitario della figura pur all'interno di una prevalente morbidezza del modellato superficiale. Il trattamento del panneggio, d'altro canto, si allontana dalla complessa elaborazione tipica del calligrafismo postfidiaco, ancora presente a Epidauro e in alcune parti del mausoleo di Alicarnasso.\nLe teste di Tegea sono unanimemente riconosciute come uniche nell'ambito della scultura greca classica; esse sembrano presentare l'evoluzione di una forma che, tramite l'allargamento dei piani facciali, diviene cubica e impostata saldamente sul collo ampio; allo stesso tempo la modellazione dei tratti del volto si approfondisce applicandosi in particolar modo alla forma dell'occhio e della bocca. Nelle teste superstiti colpisce la maggiore infossatura degli occhi che d\u00e0 una particolare ombreggiatura capace di attrarre maggiormente l'attenzione dello spettatore. Dettagli come lo sguardo rivolto verso l'alto e la bocca semiaperta rivelano un notevole pathos drammatico. Questa attenzione particolare alla rappresentazione del pathos, originatasi in epoca protoclassica nei frontoni del tempio di Zeus a Olimpia, ebbe un seguito convincente nel frontone est del tempio di Asclepio a Epidauro, come la superstite testa di Priamo (Atene, Museo archeologico nazionale 144) sembrerebbe mostrare. Lo scultore di Tegea tuttavia, opera una sorta di selezione all'interno dei mezzi disponibili, in modo da adattare l'esigenza dell'espressivit\u00e0 facciale ad un pi\u00f9 tradizionale contenimento classico. Nell'insieme dunque i caratteri delle teste di Tegea sembrano essere l'espressione di una creativit\u00e0 individuale e originale, non debitrice, se non in modo parziale, a esperienze precedenti."}
{"id": "3884578", "revid": "767487", "url": "https://it.wikipedia.org/wiki?curid=3884578", "title": "Videomind", "text": "I Videomind sono un gruppo musicale italiano formato da due rapper e un DJ, rispettivamente Clementino, Francesco Paura e DJ Tayone.\nStoria del gruppo.\nI tre si sono uniti nel tardo 2009.\nNel luglio dell'anno seguente \u00e8 uscito il singolo \"\u00c8 normale\", il quale ha anticipato la pubblicazione dell'album d'esordio \"Afterparty\", pubblicato il 1\u00ba ottobre dello stesso anno.\nDall'album sono stati estratto il secondo singolo \"Music Therapy\" e i videoclip dei brani \"L'immenso\" e \"Peter Pan\".\nNel luglio del 2011 in occasione del raggiungimento dei 10.000 iscritti alla fan page Facebook ufficiale del gruppo \u00e8 stato reso disponibile in freedownload un singolo inedito intitolato \"Il giorno dopo\". L'8 dicembre 2011 esce una riedizione dell'album d'esordio contenente i remix di tutte le canzoni dell'album pi\u00f9 il remix del singolo in collaborazione con il duo di disc jockey italiani Blatta &amp; Inesha, \"Globetrotters\".\nIl 10 gennaio 2012 in un'intervista Clementino afferma che ci sar\u00e0 sicuramente un seguito ad \"Afterparty\", e che non appena avr\u00e0 tempo libero torner\u00e0 in studio con i Videomind. Il 24 ottobre 2012, Paura ha pubblicato il brano \"Zombie\", realizzato in collaborazione con Clementino e DJ Tayone ed inserito in \"Slowfood\".\nStile.\nLo stile del gruppo \u00e8 molto particolare e innovativo nel mondo del rap italiano in quanto fonde la musica elettronica e il rap alle sonorit\u00e0 del funk e della musica dance.\nCanzoni come \"Music Therapy\" ne sono un valido esempio: sulla base dance si possono sentire sonorit\u00e0 electro (sintetizzatore, voci robotiche) e molti scratch (tipici del rap) che creano un misto di generi musicali particolarmente ritmato che rende i Videomind peculiari sotto questo aspetto."}
{"id": "3884587", "revid": "767487", "url": "https://it.wikipedia.org/wiki?curid=3884587", "title": "Dromod", "text": "Dromod (in gaelico irlandese \"Dromad\") \u00e8 un villaggio situato nella contea di Leitrim, Irlanda. Dromod (il crinale) \u00e8 famoso per la pesca, vista la vicinanza a due laghi: il Lough Bofin e il Lough Boderg, i quali hanno come immissario lo Shannon. La popolarit\u00e0 del posto \u00e8 favorita anche dal bel porto e dagli ottimi servizi offerti.\nAspetti demografici.\nTra il 2002 e il 2006 la popolazione di Dromod \u00e8 salita da 511 a 700 unit\u00e0.\nInfrastrutture e trasporti.\nDromod possiede l'omonima stazione, situata sulla ferrovia Dublino-Sligo, aperta il 3 dicembre 1862."}
{"id": "3884590", "revid": "60592", "url": "https://it.wikipedia.org/wiki?curid=3884590", "title": "Tempio di Atena Alea", "text": "Il tempio di Atena Alea a Tegea, in Arcadia, fu costruito dallo scultore e architetto cicladico Skopas in marmo di Doliana sui resti di un tempio arcaico bruciato nel 395-394 a.C. Seguendo la datazione delle sculture frontonali, posta agli anni quaranta del IV secolo a.C. e considerando alcune affinit\u00e0 stilistiche con templi databili allo stesso periodo come il tempio di Zeus a Nemea, l'edificazione del tempio viene datata anch'essa ad un'epoca posteriore al lavoro di Skopas presso il Mausoleo di Alicarnasso, ossia tra il 345 e il 335 a.C. Il tempio di Skopas era periptero, aveva un naos doppiamente in antis e sei colonne in facciata. Le colonne della peristasi erano doriche; tre lati della cella presentavano due ordini sovrapposti di semicolonne, corinzie al livello inferiore, ioniche al livello superiore. In tali forme il tempio fu visto e descritto da Pausania nel II secolo d.C. (Paus., VIII, 45.4-7).\nStoria.\nGli scavi nel sito ebbero inizio nel 1879 e furono portati a termine dall'archeologo francese Charles Dugas che ne pubblic\u00f2 i risultati nel 1924. Le ricerche a Tegea non furono pi\u00f9 riprese fino agli anni sessanta del XX secolo; solo Bert Hodge Hill della Scuola americana di studi classici di Atene se ne interess\u00f2 tra il 1946 e il 1954 in funzione dei propri studi relativi al tempio di Zeus a Nemea.\nDescrizione.\nLe fondazioni dell'edificio sono costituite da due rettangoli concentrici dei quali l'esterno misura circa 50x20 metri; il rettangolo interno corrispondente a pronao, opistodomo e cella misura circa 35x12 metri. Due rampe di accesso al crepidoma si trovavano ai lati settentrionale e orientale. Lo stilobate di 47x19 metri circa reggeva un peristilio costituito da 14 colonne doriche sui lati lunghi e sei sui lati corti. La \"ratio\" dell'edificio seguiva le forme allungate del tempio arcaico piuttosto che le proporzioni maggiormente in uso nel IV secolo a.C. Pronao e opistodomo avevano due colonne doriche in antis; l'architrave riportava un'iscrizione, ancora leggibile nei frammenti superstiti, che consente di identificare il tema che doveva essere rappresentato nelle metope sovrastanti. Queste ultime, come si evince dai fori presenti sulla faccia anteriore, erano realizzate tramite parti scolpite separatamente, collegate in un secondo momento alla lastra di fondo, secondo una tecnica non comune, ma presente ad Atene nel fregio dell'Eretteo e del tempio di Efesto.\nAll'interno i blocchi appartenenti al toichobate erano scolpiti con motivi decorativi ed erano tagliati in modo da seguire sia le mezze colonne corinzie appoggiate alle pareti della cella sia i pilastri. Le semicolonne corinzie, che come nel tempio di Apollo Epicurio non avevano alcuna funzione strutturale, dovevano avere un'altezza di circa 7 metri; i capitelli sono stati ricostruiti come dotati alla base di due file di quattro foglie di acanto ciascuna. L'epistilio sovrastante era sormontato a sua volta da un secondo colonnato di circa 3 metri di altezza il quale, malgrado la scarsit\u00e0 delle testimonianze, seguendo il testo di Pausania e la struttura del tempio di Zeus a Nemea, pu\u00f2 essere immaginato di ordine ionico, costituendo la prima evenienza di un sistema che diventer\u00e0 popolare nelle \"stoai\" del periodo ellenistico. La cornice, alla sommit\u00e0 della parete della cella, presenta una elaborata e finissima decorazione, a dispetto degli 11 metri che la separano dal pavimento, ed \u00e8 indicativa della ricca decorazione interna che caratterizzava l'edificio.\nIl muro orientale della cella, provvisto di entrata alla stessa, era stato progettato con un spessore tale che potesse contenere e bloccare in apertura le ante della porta. I pilastri angolari verso l'interno erano impostati su due livelli, come le mezze colonne delle altre tre pareti, le quali, come la cornice, non proseguivano lungo il muro orientale.\nDecorazione scultorea.\nI due frontoni mostravano la \"Caccia al cinghiale calidonio\" a est e la \"Lotta tra Achille e Telefo\" a ovest. Opere fondamentali per comprendere la poetica di Skopas, sono oggi note attraverso i frammenti conservati al Museo archeologico nazionale di Atene e al Museo di Tegea. Alcuni frammenti, distinguibili in base alle dimensioni, sono da assegnarsi alla decorazione metopale, i cui soggetti, in assenza di una descrizione da parte di Pausania, si deducono dalle iscrizioni sui frammenti superstiti dell'architrave del pronao e dell'opistodomo. Si trattava a quanto pare di dodici rilievi raffiguranti scene relative alla storia leggendaria di Tegea a est e scene della vita di Telefo a ovest.\nL'altare.\nPausania (VIII, 47.3) descrivendo le rovine di Tegea ne aveva descritto anche l'altare le cui fondazioni, lunghe circa 28 metri, furono rinvenute nel 1879 a circa 26 metri dalle fondazioni della facciata del tempio. I frammenti rinvenuti mostrano una decorazione architettonica simile a quella dell'edificio, seppure di qualit\u00e0 inferiore. Andrew Stewart ha mostrato che tempio e altare dovevano essere stati costruiti contemporaneamente in modo da formare un collegamento visivo tra la decorazione scultorea del tempio e il sacerdote nei pressi dell'altare. Simili collegamenti visivi sono frequenti nei templi dell'Asia Minore, lo si trova per esempio nell'Artemision di Efeso, dove sembra che Skopas abbia lavorato dopo il 356 a.C.; inoltre fu nei santuari orientali che si afferm\u00f2 nel IV secolo a.C. la tipologia che prevedeva per gli altari una lunghezza simile alla distanza tra l'altare e il tempio, che si discosta dalla tipologia comune nel Peloponneso e che Skopas pu\u00f2 aver portato a Tegea al suo rientro dall'Asia. Se l'altare di Tegea apparteneva alla tipologia asiatica esso poteva trovarsi rialzato su un podio che avrebbe potuto riportare la decorazione scultorea descritta da Pausania."}
{"id": "3884591", "revid": "36426", "url": "https://it.wikipedia.org/wiki?curid=3884591", "title": "Tempio di Atena Aleia", "text": ""}
{"id": "3884592", "revid": "36426", "url": "https://it.wikipedia.org/wiki?curid=3884592", "title": "Marmoreo", "text": ""}
{"id": "3884600", "revid": "287204", "url": "https://it.wikipedia.org/wiki?curid=3884600", "title": "Sh2-116", "text": "Sh2-116 \u00e8 una piccola nebulosa a emissione visibile nella costellazione del Cigno.\nSi individua nella parte settentrionale della costellazione, circa 3\u00b0 a nordovest della brillante stella Deneb e sul bordo settentrionale della ben pi\u00f9 estesa nebulosa Sh2-115; il periodo pi\u00f9 indicato per la sua osservazione nel cielo serale ricade fra i mesi di luglio e dicembre ed \u00e8 notevolmente facilitata per osservatori posti nelle regioni dell'emisfero boreale terrestre.\nQuesta nebulosa possiede una forma circolare, al punto che nel catalogo Sharpless \u00e8 indicata come una possibile nebulosa planetaria; in effetti tale \u00e8 stata creduta anche successivamente, al punto che riporta diverse designazioni di cataloghi di nebulose planetarie. Uno studio del 1991 ha tuttavia chiarito che si tratta in realt\u00e0 di una regione H II: osservandola attraverso un filtro H\u03b1 infatti presenta le caratteristiche tipiche di altre piccole regioni\u00a0H\u00a0II, come NGC 2359, mentre attraverso il filtro OIII non si rileva quasi alcuna emissione. Nonostante questo studio, la sua distanza resta tuttora ignota."}
{"id": "3884601", "revid": "36426", "url": "https://it.wikipedia.org/wiki?curid=3884601", "title": "Pothos (statua)", "text": ""}
{"id": "3884603", "revid": "24443", "url": "https://it.wikipedia.org/wiki?curid=3884603", "title": "Big Bend National Park", "text": ""}
{"id": "3884620", "revid": "1226", "url": "https://it.wikipedia.org/wiki?curid=3884620", "title": "Tempio di Atena Poliade", "text": ""}
{"id": "3884625", "revid": "479409", "url": "https://it.wikipedia.org/wiki?curid=3884625", "title": "Elettrotreno ETR 200", "text": ""}
{"id": "3884628", "revid": "1406147", "url": "https://it.wikipedia.org/wiki?curid=3884628", "title": "Associazione Sportiva Siracusa 1948-1949", "text": "Questa voce raccoglie le informazioni riguardanti l'Associazione Sportiva Siracusa nelle competizioni ufficiali della stagione 1948-1949.\nStatistiche.\nStatistiche dei giocatori.\n\"Tra parentesi le presenze e le eventuali reti\""}
{"id": "3884630", "revid": "642594", "url": "https://it.wikipedia.org/wiki?curid=3884630", "title": "Elettrotreno ETR 401", "text": ""}
{"id": "3884634", "revid": "196390", "url": "https://it.wikipedia.org/wiki?curid=3884634", "title": "Elettrotreno ETR 450", "text": ""}
{"id": "3884637", "revid": "840552", "url": "https://it.wikipedia.org/wiki?curid=3884637", "title": "Electric Tears", "text": "Electric Tears \u00e8 il nono album in studio del chitarrista statunitense Buckethead, pubblicato l'8 ottobre 2002 dalla Metastation.\nIl disco.\nViene considerato uno degli album pi\u00f9 calmi realizzati da Buckethead, infatti gli unici strumenti presenti sono soltanto chitarre acustiche ed elettriche, suonate dal solo Buckethead. I brani dell'album sono una serie di morbide melodie suadenti unite a note minori apatiche, ambient arrivando anche a melodie depressive e tristi.\nA distanza di quasi dieci anni dalla pubblicazione di \"Electric Tears\", Buckethead ha pubblicato un seguito, intitolato \"Electric Sea\" e pubblicato anch'esso dalla Metastation."}
{"id": "3884638", "revid": "479409", "url": "https://it.wikipedia.org/wiki?curid=3884638", "title": "Elettrotreno ETR 460", "text": ""}
{"id": "3884642", "revid": "1573940", "url": "https://it.wikipedia.org/wiki?curid=3884642", "title": "Hylopetes nigripes", "text": "Lo scoiattolo volante di Palawan (Hylopetes nigripes ), noto anche col nome locale di \"bising\", \u00e8 uno scoiattolo volante endemico delle Filippine.\nTassonomia.\nAttualmente, gli studiosi riconoscono due sottospecie di scoiattolo volante di Palawan:\nDescrizione.\nLo scoiattolo volante di Palawan raggiunge una lunghezza totale di circa 60 cm, met\u00e0 dei quali costituiti dalla coda. Il colore della pelliccia \u00e8 generalmente grigiastro, di tonalit\u00e0 variabile. La forma della testa \u00e8 simile a quella degli altri scoiattoli, ma possiede occhi molto grandi, i quali costituiscono probabilmente un adattamento alla vita notturna. Come tutti gli scoiattoli volanti, possiede una membrana ricoperta di pelo, il patagio, estesa tra le zampe anteriori e quelle posteriori.\nDistribuzione e habitat.\nCome indica il nome, questo scoiattolo volante \u00e8 endemico di Palawan e della pi\u00f9 piccola isola meridionale di Bancalan, appartenente alla municipalit\u00e0 di Balabac. A Palawan, \u00e8 presente soprattutto sui monti Victoria (municipalit\u00e0 di Aborlan), nella caverna di Tabon (municipalit\u00e0 di Quezon) e nella regione attorno al lago Manguao (municipalit\u00e0 di Taytay). Vive nelle foreste pluviali, sia primarie che secondarie, di Dipterocarpacee; si incontra soprattutto in pianura, ma non \u00e8 raro neanche nelle foreste montane.\nBiologia.\nLo scoiattolo volante di Palawan nidifica nelle cavit\u00e0 dei grandi alberi. Si nutre soprattutto di noci, ma anche di frutta e giovani germogli; disperdendo i semi gioca un ruolo molto importante nel proprio ecosistema.\nConservazione.\nDal momento che spesso compie incursioni nei campi di mais, zucche e fagioli, lo scoiattolo volante di Palawan \u00e8 considerato nocivo dagli agricoltori, e per questo motivo viene perseguitato. La sua popolazione, ancora abbastanza numerosa, \u00e8 minacciata soprattutto dalla crescente deforestazione, ed \u00e8 per questo che la IUCN colloca la specie tra quelle prossime alla minaccia."}
{"id": "3884643", "revid": "479409", "url": "https://it.wikipedia.org/wiki?curid=3884643", "title": "Elettrotreno ETR 480", "text": ""}
{"id": "3884646", "revid": "1226", "url": "https://it.wikipedia.org/wiki?curid=3884646", "title": "Ekat\u00f3npedon", "text": ""}
{"id": "3884647", "revid": "2102814", "url": "https://it.wikipedia.org/wiki?curid=3884647", "title": "Colton Haynes", "text": "Biografia.\nColton Lee Haynes \u00e8 nato nel 1988 a Wichita, nel Kansas. \u00c8 cresciuto a Andale, ma ha anche vissuto nell'Arkansas, nel Nuovo Messico, nel Texas e in Florida. Ha frequentato la Navarre High School in Florida, l'Andale High School in Kansas e si \u00e8 infine diplomato alla Samuel Clemens High School di Schertz in Texas. Colton \u00e8 il pi\u00f9 giovane della famiglia avendo un fratello maggiore, Clinton, anch'egli attore, e due sorelle entrambe pi\u00f9 grandi di lui. In una intervista ha raccontato che a scuola ha subito atti di bullismo, venendo preso in giro per le sue lentiggini.\nCarriera da modello.\nAll'et\u00e0 di quindici anni, ha iniziato a fare il modello per Abercrombie &amp; Fitch mentre viveva a New York, apparendo in un servizio di Bruce Weber. Successivamente \u00e8 apparso in servizi fotografici di numerose riviste tra cui \"XY\", \"Teen Vogue\" e \"Arena\" e ha lavorato come modello in campagne pubblicitarie per Kira Plastinina, J. C. Penney, Ralph Lauren e Verizon Communications.\nCarriera da attore.\nDopo essersi trasferito a Los Angeles, ha la sua prima esperienza recitativa come comparsa non accreditata nel film \"Transformers\" del 2007. In seguito \u00e8 comparso in \"\" nel ruolo di Brandon Fox, un giovane che tenta invano di suicidarsi a causa degli ingenti debiti. Appare inoltre in due episodi della serie \"The Hills\" in un cameo dove \"interpreta\" se stesso, per poi prendere parte anche al video musicale \"I Don't Love You\" dei My Chemical Romance, diretto da Marc Webb. Nella seconda met\u00e0 del 2007 sostiene le audizioni per il ruolo di Edward Cullen nell'adattamento cinematografico della serie di romanzi di Stephenie Meyer \"Twilight\", ruolo che verr\u00e0 poi assegnato a Robert Pattinson.\nNel 2008 \u00e8 apparso nel ruolo di Alexander nella serie \"Privileged\" e in quello di Ares Kostopolous in \"Pushing Daisies\". Torna al cinema nel ruolo di Scott Holland in Always and Forever di Hallmark Channel, e senza successo tenta l'audizione per il ruolo di Royce Du Lac per il film \"Spectacular!\". L'anno successivo viene annunciata la sua partecipazione nel ruolo di Shane nella serie \"Look\" basata sull'omonimo film del 2007. Al riguardo ha dichiarato in un'intervista di Bruno Rand del magazine \"Ohlala\": \u00abLo show \u00e8 molto originale con molte scene di nudo, droga ed esperienze di vita reale che scioccheranno gli spettatori\u00bb.\nHa ottenuto il ruolo di Brett Crezki, un atleta che si trasforma in lupo mannaro, nella serie di ABC \"The Gates - Dietro il cancello\". Grazie alla buona interpretazione in \"The Gates\", gli viene affidato il ruolo di Jackson Witthemore nella serie televisiva di MTV \"Teen Wolf\" facendosi conoscere al grande pubblico anche al di fuori degli Stati Uniti, nel 2012 decide di non prendere parte alla terza serie di \"Teen Wolf\", probabilmente per contrasti con il regista e lo sceneggiatore che avevano ridotto la sua presenza in 12 episodi sui 24 totali della terza stagione. Appare inoltre anche nel video \"Trouble\" di Leona Lewis. Il 12 ottobre \u00e8 stato annunciato che Colton avrebbe lasciato il suo ruolo in \"Teen Wolf\". Le ipotesi suggeriscono che Colton fosse insoddisfatto del suo stipendio e della quantit\u00e0 di episodi (12 su 24) in cui sarebbe apparso, nella stagione 3. \u00c8 stato poi anche ipotizzato che Colton avesse ottenuto un ruolo in \"Divergent\", libro di Veronica Roth, che si sarebbe trasformato in film.\nNel 2013 si unisce al cast del telefilm \"Arrow\" ottenendo la parte di Roy Harper. Diviene un personaggio principale dalla 2\u00aa stagione in poi. Haynes ha partecipato al videoclip di \"Gold\", canzone cantata da Victoria Justice.\nNel dicembre 2014 fece una comparsa come cameo nel video \"Honey, I'm Good.\" di Andy Grammer.\nNel 2017 interpreta il detective Jack Samuels nella settima stagione della serie \"American Horror Story\".\nNel luglio 2021 compare nel video \"Industry Baby\" di Lil Nas X, in cui interpreta il capo delle guardie della prigione rappresentata nel videoclip.\nVita privata.\nHaynes ha lottato con l'ansia per tutta la sua vita; nel gennaio 2016, dopo anni di speculazioni pubbliche sul suo \"passato gay segreto\", una sua risposta a sorpresa scritta sul sito Tumblr, per un commento su alcune sue foto apparse nella rivista gay \"XY\" un decennio prima, \u00e8 stata presa da molti media come conferma del suo coming out. Non ancora pronto a parlare apertamente del suo orientamento sessuale, la rinnovata attenzione spinse Haynes a cercare un trattamento per la sua ansia nei successivi tre mesi. In seguito ha fatto coming out in un'intervista su Entertainment Weekly a maggio del 2016. Nel novembre 2017, Haynes \u00e8 stato nominato \"OUT100\" della rivista Out del 2017, un riconoscimento per la sua \"auto-realizzazione\" ed il suo lavoro. \nHaynes e il fiorista delle celebrit\u00e0 Jeff Leatham si sono fidanzati l'11 marzo 2017 per poi sposarsi il 27 ottobre dello stesso anno. A maggio 2018, Haynes ha chiesto il divorzio da Leatham, solo sei mesi dopo il matrimonio, raggiungendo un accordo di separazione ad agosto dell'anno successivo.\nDoppiatori italiani.\nNelle versioni in italiano dei suoi film, Colton Haynes \u00e8 stato doppiato da:"}
{"id": "3884648", "revid": "196390", "url": "https://it.wikipedia.org/wiki?curid=3884648", "title": "Elettrotreno ETR 485", "text": ""}
{"id": "3884650", "revid": "479409", "url": "https://it.wikipedia.org/wiki?curid=3884650", "title": "Elettrotreno ETR 600", "text": ""}
{"id": "3884652", "revid": "1086846", "url": "https://it.wikipedia.org/wiki?curid=3884652", "title": "Associazione Sportiva Siracusa 1949-1950", "text": "Questa voce raccoglie le informazioni riguardanti il Associazione Sportiva Siracusa nelle competizioni ufficiali della stagione 1949-1950."}
{"id": "3884654", "revid": "1226", "url": "https://it.wikipedia.org/wiki?curid=3884654", "title": "Tempio di Atena Polias", "text": ""}
{"id": "3884658", "revid": "479409", "url": "https://it.wikipedia.org/wiki?curid=3884658", "title": "Elettrotreno ETR 470", "text": ""}
{"id": "3884665", "revid": "1851848", "url": "https://it.wikipedia.org/wiki?curid=3884665", "title": "No\u00ebl For\u00e9", "text": "Professionista dal 1956 al 1968, vinse la Gand-Wevelgem nel 1958, la Parigi-Roubaix nel 1959 e il Giro delle Fiandre nel 1963.\nCarriera.\nEra un corridore adatto alle corse di un giorno, in particolare per le classiche del pav\u00e9. Riusc\u00ec infatti a conquistare la Parigi-Roubaix, Giro delle Fiandre e la Gand-Wevelgem, oltre ad ottenere numerosi piazzamenti, e altre semiclassiche come la Kuurne-Bruxelles-Kuurne e il Gran Premio E3 Harelbeke. Nel 1959 si qualific\u00f2 terzo al Campionato del mondo di Zandvoort.\nPartecip\u00f2 due volte al Tour de France, ritirandosi in entrambi i casi, senza ottenere nessun successo di tappa. Vinse per due volte il Giro del Belgio."}
{"id": "3884668", "revid": "1406147", "url": "https://it.wikipedia.org/wiki?curid=3884668", "title": "Associazione Sportiva Siracusa 1950-1951", "text": "Questa voce raccoglie le informazioni riguardanti il Associazione Sportiva Siracusa nelle competizioni ufficiali della stagione 1950-1951.\nStatistiche.\nStatistiche dei giocatori.\n\"Tra parentesi le presenze e le eventuali reti\""}
{"id": "3884669", "revid": "83531", "url": "https://it.wikipedia.org/wiki?curid=3884669", "title": "Eremo di San Corrado", "text": "A Messina c'\u00e8 un eremo intitolato a san Corrado.\nA San Corrado da Messina si andava una volta a piedi, dallo Scoppo, o da Puntale Arena, o da Gravitelli percorrendo una stradina pietrosa che si snodava tra i rovi.\nOra l'antico eremo non \u00e8 pi\u00f9 propriamente isolato, poich\u00e9 vi si giunge comodamente in auto in pochi minuti dal centro della citt\u00e0.\nIl luogo, tuttavia conserva il suo fascino antico che sa di pace, di beatitudine, di incontaminati silenzi.\nQuella pace e quei silenzi che intorno alla met\u00e0 del Cinquecento, convinsero degli umili frati a fermarsi su quella verde collinetta per trascorrervi in contemplazione il resto della loro esistenza.\nL'icona delle Madonna di Visit\u00f2.\nQuando vi giunsero i frati, sulla collinetta che stava dirimpetto, verso nord-ovest, al forte Castellaccio, sorgeva gi\u00e0 una chiesa dedicata a Santa Maria di Visit\u00f2.\nNella sua \"Iconologia\" Placido Samperi\nracconta di questa chiesa e dell'immagine in essa venerata. Certo Stefano Pasca, gentiluomo messinese, in quanto cagionevole di salute usava raccomandarsi spesso devotamente alla Vergine. Una notte (siamo ai primi del Cinquecento) la Madonna gli apparve in sogno e lo esort\u00f2 a costruire una cappella per custodirvi una certa sacra immagine che si trovava abbandonata in un luogo vicino. \"Era anticamente - continua il Samperi - una cappelletta sopra una rupe, verso quella parte dove scaturisce una larga vena di limpidissima acqua da una montagna, la quale, perch\u00e9 mormoreggiante si precipita da scoscese pietre in una profonda valle, si chiama volgarmente lo Scoppo dell'acqua...\". Questa cappelletta era da tempo crollata, \"mentre si cavavano da questa rupe grosse pietre per fabbricare la citt\u00e0\", e rimaneva in piedi solo l'altare con l'immagine della Madonna. Il Pasca si convinse che era quella l'immagine che avrebbe dovuto salvare. Perci\u00f2 la prelev\u00f2, costru\u00ec nel suo podere una chiesetta di legno e ve la depose. Ma il giorno dopo si accorse con rammarico che il quadro era sparito. Di l\u00ec a poco , per\u00f2, fatte le dovute ricerche, lo rinvenne nel podere di un certo Palombo, su quella collinetta dove poi sarebbe sorto l'eremo di San Corrado. Il fatto della sparizione del quadro e del ritrovamento nel podere del Palombo si ripet\u00e9 altre volte, finch\u00e9 sembr\u00f2 chiaro, che la Vergine voleva che la sua chiesa sorgesse proprio su quella collinetta. E cos\u00ec fece Stefano Pasca. Si diffuse da quel luogo il culto della Madonna di Visit\u00f2, cos\u00ec detta forse - come suggerisce lo stesso Samperi - per le frequenti \"visite\" che a quella chiesa si facevano, o piuttosto perch\u00e9 in quell'immagine che era oggetto di pi\u00f9 intensa devozione durante la Settimana Santa, le pie donne ravvisavano la Madre in lutto per la morte del figlio e quindi \"in visito\" o \"visitusa\" cio\u00e8 in condizione di particolare propensione a ricevere le \"visite\" di consolazione e di compatimento. Pass\u00f2 presto la cura della chiesa a frati eremiti che tennero vivo per lungo tempo il culto di Santa Maria di Visit\u00f2, ma non poterono impedire, a un certo punto, che l'afflusso dei pellegrini andasse via via scemando fino a cessare del tutto, forse perch\u00e9 la zona era divenuta malsicura per la presenza di malviventi.\nFra Pietro Gazzetti da Modena e Padre Diego Cannata da Taormina.\nIl convento rimase nell'abbandono, fino a quando, nel 1661 non giunsero a Messina due umili ma energici eremiti, fra Pietro Gazzetti da Modena e padre Diego Cannata da Taormina. I due religiosi riuscirono infatti a provocare un deciso intervento della giustizia locale, col risultato che la collina e i dintorni vennero bonificati e i frati ripopolarono il convento, dopo averlo restaurato. Intanto, fra Pietro Gazzetti, devoto dell'eremita di Piacenza san Corrado Confalonieri si era a questo santo rivolto, per ottenere la guarigione di Cesare Marullo, marchese di Condagusta, he era affetto da paralisi. Fatto sta che in breve il nobile messinese risan\u00f2, e ritenendosi miracolato, don\u00f2 ai frati un quadro raffigurante il Santo piacentino. Il quadro fu solennemente condotto in processione , con grande partecipazione di popolo, fino all'eremo, che da allora prese il nome di San Corrado.\nCaio Domenico Gallo, nei suoi \"Annali\", ci tramanda qualche ulteriore breve notizia sull'eremo. Ci dice, per esempio, che in un certo periodo lo abitarono cinque eremiti sotto la regola di San Pacomio e che si spopol\u00f2 durante la peste che colp\u00ec Messina nel 1743.\n\"Per\u00f2\" - aggiunge l'annalista - \"si va ora a poco a poco ristabilendo con nuovi religiosi\".\nLe leggi eversive.\nL'ultimo fraticello lasci\u00f2 l'eremo di San Corrado quando le cosiddette \"leggi eversive\" stabilirono, tra il 1866 ed il 1867 la soppressione delle corporazioni religiose, la confisca e la liquidazione dei beni ecclesiastici.\nIl convento e l'annessa chiesetta furono allora acquistati dalla famiglia messinese Bottari Cavallaro alla quale va il merito di avere rispettato le originarie strutture degli edifici.\nDescrizione dei quadri.\nNella chiesa per\u00f2 quasi nulla rimane di quanto, fino a primi del nostro secolo, ancora esisteva, come attentamente annot\u00f2 Gaetano La Corte Cailler alla vigilia del terremoto, pi\u00f9 precisamente nel luglio del 1905.\nNell'altare maggiore si trovava ancora l'antica icona di \"Maria di Visit\u00f2\" che il Pasca aveva preso allo Scoppo. Il La Corte la descrisse con minuziosit\u00e0 e la ritenne opera della scuola messinese del Trecento. Secondo l'illustre studioso, l'icona era divisa in due ordini, con sei scompartimenti a fondo dorato, il tutto delle misure di\u00a0m. 1,19 x 1,31.\nNel centro del pezzo inferiore era dipinta la Madonna sedente col Putto, con ai lati san Pietro e san Paolo; in basso erano due piccole figure in atto di preghiera, forse i committenti del quadro. Nella parte superiore in tre piccoli scompartimenti, si vedevano Cristo benedicente al centro, Elia a sinistra, e Mos\u00e8 a destra. Sotto la figura di san Pietro si leggeva la seguente iscrizione: \"1553, servur domini nostri Ihesu Christi Antonius Cotrunev\", che voleva dire, a parere del La Corte, che il dipinto era stato restaurato nel 1553 dall'eremita Antonio Cotroneo; nel quale restauro l'icona sarebbe stata privata dei \"preziosi intagli che ne decoravano al centro i sei scompartimenti\". Vi era anche, nell'altare di sinistra entrando, il quadro donato dal Marullo: si trattava ancora secondo il La Corte, d'una tavola di buona fattura anche se di autore ignoto. Di forma semicircolare misurava 2 x 1,50\u00a0m. San Corrado appariva vestito di rustica lana, moribondo, dal viso molto espressivo, nelle braccia di due angeli con accanto la croce. In basso a sinistra era lo stemma di casa Marullo, ed a destra si leggeva: \"S. Conradus Gonfalonerius Placentinus\".\nLa Cripta.\nSe dei due quadri oggi non rimane nessuna traccia, \u00e8 per fortuna ancora conservata la lapide datata 1727, che chiude l'ipogeo della chiesa.\nVi si legge: QUOS MUNDO MORTUOS SAXOSA EXCEPIT EREMUS HOS VITA FUNTOS GELIDUM CONTEXIT SAXUM NUNC BIS MORTUI BEATAM EXPECTANT SPEM VOS ITTIDEM SOLI VIVITE DEO SI CUPITIS ESSE BEATI ET ORATE PRO EIS IN MUNDO SPES NULLA BONI SPES NULLA SALUTIS SALUS SERVIRE DEO SUNT CAETERA FRAUDES 1727.\nOggi.\nL'eremo e l'annessa chiesetta, oggi di propriet\u00e0 della famiglia Morabito, sono stati da quest'ultima restaurati, ed \u00e8 stato fedelmente ricostruito il piano primo dell'eremo che era andato distrutto.\nOggi l'eremo \u00e8 residenza privata della famiglia e la chiesa \u00e8 aperta al pubblico in occasione di San Corrado e della Madonna di Fatima in quanto presente nell'altare maggiore un bassorilievo in gesso eseguito dal Maestro Bonfiglio nel 1942."}
{"id": "3884673", "revid": "1711941", "url": "https://it.wikipedia.org/wiki?curid=3884673", "title": "Novus", "text": "Novus (indirizzo Stargate: ) \u00e8 un pianeta immaginario dell'universo fantascientifico di Stargate Universe.\nNovus (nella lingua Antica, \"Nuovo\") \u00e8 situato in una galassia a miliardi di anni luce dalla Via Lattea. Esso fu colonizzato dai membri dell'equipaggio della \"Destiny\", tranne David Telford e Nicholas Rush, quando la spedizione tent\u00f2 di contattare la Terra con lo Stargate dall'interno di una stella. Attraversando il dispositivo, finirono sul pianeta Novus 2.000 anni fa.\nStoria.\nColonizzazione.\nInizialmente, giunti su un pianeta, i membri dell'equipaggio compresero che non vi erano risorse per sostenere la loro vita cos\u00ec cominciarono a esplorare altri mondi con lo Stargate. Trovato un pianeta adatto, attesero di ricontattare la \"Destiny\", prima di stanziarvisi, ma infine organizzarono la loro vita sul nuovo mondo. Furono suggeriti diversi nomi per il pianeta, incluso \"Novus Mundus\" (\"Nuovo Mondo\") che fu aggiudicato; in conclusione, fu scelto \"Novus\". Nel decennio seguente, la loro storia fu riportata nelle kino, il colonnello Young e il tenente Scott trovarono dei posti adatti per costruire un canale d'irrigazione e il colonnello e Tamara Johansen diedero alla luce il primo bimbo nato su Novus.\nCol tempo, il pianeta si divise in due fazioni: Tenara e Futura. Il nome \"Futura\" fu ideato dal dottor Adam Brody, il suo creatore, mentre \"Tenara\" significa in lingua Antica \"la terra dei giovani\" o \"la terra di Young\" (\"Young\" \u00e8 il cognome del colonnello ma anche il termine inglese corrispondente all'aggettivo \"giovane\").\nOgni paese possedette una distinta filosofia politica. I Tenarani seguirono gli insegnamenti di un libro chiamato \"Il Testamento\", scritto da qualcuno appartenente al primo insediamento. I Futurani furono i discendenti di un gruppo che si separ\u00f2 dall'insediamento originale. Essi accusavano Eli Wallace dell'esilio su Novus e credevano che Rush fosse ancora a bordo della \"Destiny\" e che un giorno sarebbe tornato a salvarli. Rush infatti era visto come una figura salvifica.\nStoria recente.\nDiversi decenni prima del 2010, le condizioni di vita su Novus cominciarono ad essere insostenibili, a causa di intensi terremoti ed eruzioni vulcaniche provocate da un buco nero cui il loro sistema solare si sta avvicinando. Questi disastri naturali spinsero gli abitanti di Novus, una trentina d'anni prima dell'arrivo della \"Destiny\", ad esplorare nuovi mondi abitabili. Tempo dopo il loro arrivo su un mondo abitabile, lo Stargate di Novus cess\u00f2 di rispondere ai tentativi di chiamata.\nNel 2010, la \"Destiny\" giunse su Novus con i suoi coloni, trovando un pianeta scosso dopo una presunta eruzione vulcanica che caus\u00f2 condizioni climatiche simili ad un inverno nucleare. A bordo di uno Shuttle in ricognizione, il tenente Scott cerc\u00f2 dei sopravvissuti, trovando degli edifici intatti ma nessun segno di tracce sulla neve o di fumo proveniente da fuochi.\nStudiando un archivio Tenarano, l'equipaggio della \"Destiny\" scopr\u00ec che lo Stargate era stato distrutto da una colata di lava trent'anni prima e la rivelazione del rischio che correvano spinse i Tenarani e i Futurani a collaborare. Assieme, crearono astronavi d'evacuazione, che mancavano per\u00f2 di motori hyperdrive o motori FTL, e lasciarono il pianeta, diretti verso una delle sue colonie. La colonia si trovava a dieci giorni di viaggio con la \"Destiny\" ma a duecento anni di viaggio senza i suoi potenti motori. Dopo che la Spedizione cerc\u00f2 un bunker nella citt\u00e0 di Tenara, caric\u00f2 a bordo una nuova sostanza per il filtro dell'aria e carico un-terzo del database Tenerano. In seguito, abbandonarono la citt\u00e0 e il pianeta per via di un'enorme faglia che inghiott\u00ec la citt\u00e0."}
{"id": "3884675", "revid": "287204", "url": "https://it.wikipedia.org/wiki?curid=3884675", "title": "Mira (fiume)", "text": "Il fiume Mira \u00e8 un fiume del sud-ovest dell'Alentejo in Portogallo.\nCorso del fiume.\nNasce nella Serra do Caldeir\u00e3o ad un'altitudine di 470 m s.l.m. e scorre per 145 km prima di sfociare nell'Oceano Atlantico vicino a Vila Nova de Milfontes, freguesia di Odemira.\nInsieme al C\u00f4a e al Sado \u00e8 uno dei pochi fiumi portoghesi che scorre da sud a nord.\nIl bacino idrografico del Mira si estende per un'area di 1600 km\u00b2 limitato a nord dal bacino idrografico del fiume Sado, a sud da quelli dei torrenti provenienti dalla Serra de Monchique, a est dal Guadiana e a ovest dalla costa.\nLa valle del fiume Mira dal comune di Odemira fino alla foce \u00e8 inserita nel Parque Natural do Sudoeste Alentejano e Costa Vicentina."}
{"id": "3884678", "revid": "1406147", "url": "https://it.wikipedia.org/wiki?curid=3884678", "title": "Associazione Sportiva Siracusa 1951-1952", "text": "Questa voce raccoglie le informazioni riguardanti il Associazione Sportiva Siracusa nelle competizioni ufficiali della stagione 1951-1952.\nRosa.\n (17, 1)\n (19, 3)\n (4, 0)\n (15, 1)\n (35, 9)\n (31, 0)\n (25,2)\n (17, 0)\n (38, 0)\n (37, 6)\n (18, 0)\n (9, 3)\n (10, 2)\n (24, 0)\n (29, 0)\n (21, 0)\n (10, 1)\n (24, 9)\n (35, 2)"}
{"id": "3884679", "revid": "1543377", "url": "https://it.wikipedia.org/wiki?curid=3884679", "title": "Rodeo del Medio", "text": "Rodeo del Medio \u00e8 un distretto della provincia di Mendoza, in Argentina, situato nel dipartimento di Maip\u00fa.\nStoria.\nNel territorio del distretto si combatt\u00e9 il 24 settembre 1841, nell'ambito delle guerre civili argentine, la battaglia di Rodeo del Medio tra un esercito unitario guidato da Gregorio Ar\u00e1oz de Lamadrid e uno federale condotto da \u00c1ngel Pacheco. La battaglia si concluse con la completa vittoria di Pacheco."}
{"id": "3884689", "revid": "110157", "url": "https://it.wikipedia.org/wiki?curid=3884689", "title": "I Say I Say I Say", "text": "I Say I Say I Say \u00e8 il sesto album in studio del duo britannico Erasure, pubblicato nel 1994, anticipato dal singolo \"Always\"."}
{"id": "3884702", "revid": "1442080", "url": "https://it.wikipedia.org/wiki?curid=3884702", "title": "Nicola da Nova Siri", "text": "Attivo nel Regno di Napoli, in particolare in Basilicata nella prima met\u00e0 del Cinquecento. \u00c8 presente a Senise nel 1513 dove firma e data l'affresco con \"Cristo in Piet\u00e0\" nell'antico chiostro del convento di San Francesco, cui sono collegabili altri lacerti murali conservati nell'adiacente chiesa, raffiguranti la \"Madonna con il Bambino e santi\" e \"San Bernardino\". Questi dipinti, pur in un retaggio di moduli tardo-gotici, rivelano un tentativo di adeguamento alla cultura napoletana della seconda met\u00e0 del Quattrocento, con riferimenti che vanno dal Maestro della Piet\u00e0 di Piedigrotta al Maestro dell'Incoronazione di Eboli e a Pietro Befulco."}
{"id": "3884703", "revid": "767487", "url": "https://it.wikipedia.org/wiki?curid=3884703", "title": "Ta\u00e7a de Portugal 1961-1962", "text": "La Ta\u00e7a de Portugal 1961-1962 fu la 22\u00aa edizione della Coppa di Portogallo. Il Benfica bi-campione d'Europa si aggiudic\u00f2 la sua undicesima coppa nazionale in finale contro il Vit\u00f3ria Set\u00fabal (vittoria per 3-0).\nSquadre partecipanti.\nIn questa edizione erano presenti tutte le squadre di Primeira Divis\u00e3o e di Segunda Divis\u00e3o e i campioni delle Azzorre e di Mozambico, i quali andarono direttamente ai quarti."}
{"id": "3884711", "revid": "1305772", "url": "https://it.wikipedia.org/wiki?curid=3884711", "title": "Giorgio Vigne", "text": "Biografia.\nVigne fu prettamente un pittore di soggetti navali, attivo a Genova tra XVI e XVII secolo."}
{"id": "3884712", "revid": "468892", "url": "https://it.wikipedia.org/wiki?curid=3884712", "title": "Altaira", "text": ""}
{"id": "3884713", "revid": "468892", "url": "https://it.wikipedia.org/wiki?curid=3884713", "title": "Bedrosia", "text": ""}
{"id": "3884715", "revid": "293377", "url": "https://it.wikipedia.org/wiki?curid=3884715", "title": "Cristofaro Grassi", "text": ""}
{"id": "3884717", "revid": "293377", "url": "https://it.wikipedia.org/wiki?curid=3884717", "title": "Cristophorus De Grassis", "text": ""}
{"id": "3884718", "revid": "468892", "url": "https://it.wikipedia.org/wiki?curid=3884718", "title": "Cimmeria (Stargate)", "text": ""}
{"id": "3884720", "revid": "468892", "url": "https://it.wikipedia.org/wiki?curid=3884720", "title": "Eden (Stargate)", "text": ""}
{"id": "3884722", "revid": "767487", "url": "https://it.wikipedia.org/wiki?curid=3884722", "title": "Associazione Sportiva Siracusa 1952-1953", "text": "Questa voce raccoglie le informazioni riguardanti il Associazione Sportiva Siracusa nelle competizioni ufficiali della stagione 1952-1953.\nRosa.\n \n \nStatistiche.\nStatistiche dei giocatori.\n\"Tra parentesi le presenze e le eventuali reti\"\nFrancesco Berruti (30, 2\nGiovanni Bussone| (32, 0)\nLuciano Cavaleri (31, 10)\nItalo Corradino (24, 6)\nRino Da Ros (4, 0)\nArmando Fallanca (30, 0)\nLuigi Ganassi (7, 0)\nAlbano Luisetto (5, 0)\nGiuseppe Marchetto (30, 0)\nVincenzo Occhetta (33, 4)\nPlinio Petrozzi (15, 3)\nGiuseppe Polo (17, 5)\nDario Rizzoni (2, 0)\nGiovanni Romano (21, 0)\nEgizio Rubino (12, 0)\nSalvatore Rubino II (3, 0)\nGiuseppe Salerno (29, 0)\nErmenegildo Sanson (8, 0)\nSergio Susmel (29, 0)\nFerruccio Tortonese (12, 0)"}
{"id": "3884728", "revid": "1226", "url": "https://it.wikipedia.org/wiki?curid=3884728", "title": "Brauroneion", "text": ""}
{"id": "3884732", "revid": "468892", "url": "https://it.wikipedia.org/wiki?curid=3884732", "title": "Gaia (Stargate)", "text": ""}
{"id": "3884734", "revid": "468892", "url": "https://it.wikipedia.org/wiki?curid=3884734", "title": "Galar (Stargate)", "text": ""}
{"id": "3884735", "revid": "253269", "url": "https://it.wikipedia.org/wiki?curid=3884735", "title": "Jay Karnes", "text": "Biografia.\nNasce a Omaha nel Nebraska, studia all'Universit\u00e0 del Kansas.\nPartecipa a diversi spettacoli al teatro regionale.\nNel 1998 inizia a lavorare per il piccolo schermo, partecipando ad un episodio di \"Jarod il camaleonte\".\nInizia a comparire in diverse serie come: \"Chicago Hope, , Ally McBeal, Giudice Amy, Numb3rs, , CSI - Scena del crimine, Criminal Minds, Burn Notice\".\nDal 2002 al 2008 partecipa alla serie televisiva \"The Shield\", nel ruolo del Detective Holland \"Dutch\" Wagenbach.\nNel 2008 partecipa alla nuova serie \"Sons of Anarchy\", trasmessa da FX, nel ruolo dell'agente Josh Kohn.\nVita privata.\nJay Karnes \u00e8 sposato con l'attrice Julia Campbell, con la quale ha due gemelli, un maschio e una femmina."}
{"id": "3884737", "revid": "468892", "url": "https://it.wikipedia.org/wiki?curid=3884737", "title": "Hadante", "text": ""}
{"id": "3884740", "revid": "468892", "url": "https://it.wikipedia.org/wiki?curid=3884740", "title": "Hanka (Stargate)", "text": ""}
{"id": "3884741", "revid": "47767", "url": "https://it.wikipedia.org/wiki?curid=3884741", "title": "Martiri di Laval", "text": "I martiri di Laval sono un gruppo di 19 tra sacerdoti, religiosi e fedeli giustiziati dai rivoluzionari a Laval nel corso del 1794.\nI nomi dei martiri.\nIl gruppo pi\u00f9 numeroso, costituito da Jean-Baptiste Turpin du Cormier e 13 compagni (12 sacerdoti diocesani e un francescano conventuale), sal\u00ec sul patibolo il 21 gennaio:\nIl 5 febbraio venne giustiziata una maestra elementare che aveva dato asilo a dei vandeani feriti:\nIl 20 marzo furono ghigliottinate due Suore della Carit\u00e0 di Nostra Signora:\nIl 25 giugno fu giustiziata una canonichessa agostiniana della Misericordia di Ges\u00f9:\nIl 17 ottobre fu scoperto e ucciso a colpi di fucile un sacerdote che esercitava clandestinamente il ministero:\nIl culto.\nLa loro causa fu introdotta il 2 marzo 1952; il 3 maggio 1955 papa Pio XII riconobbe l'autenticit\u00e0 del loro martirio e il 19 giugno successivo li proclam\u00f2 beati.\nI beati sono ricordati singolarmente o a gruppi nel Martirologio romano nel giorno del loro martirio."}
{"id": "3884743", "revid": "468892", "url": "https://it.wikipedia.org/wiki?curid=3884743", "title": "Oran (Stargate)", "text": ""}
{"id": "3884744", "revid": "468892", "url": "https://it.wikipedia.org/wiki?curid=3884744", "title": "Othala (Stargate)", "text": ""}
{"id": "3884745", "revid": "468892", "url": "https://it.wikipedia.org/wiki?curid=3884745", "title": "Sateda", "text": ""}
{"id": "3884748", "revid": "468892", "url": "https://it.wikipedia.org/wiki?curid=3884748", "title": "Sito alfa (Stargate)", "text": ""}
{"id": "3884749", "revid": "468892", "url": "https://it.wikipedia.org/wiki?curid=3884749", "title": "Tollana", "text": ""}
{"id": "3884750", "revid": "468892", "url": "https://it.wikipedia.org/wiki?curid=3884750", "title": "Velona", "text": ""}
{"id": "3884751", "revid": "767487", "url": "https://it.wikipedia.org/wiki?curid=3884751", "title": "Eric Kwekeu", "text": ""}
{"id": "3884752", "revid": "279320", "url": "https://it.wikipedia.org/wiki?curid=3884752", "title": "Luta Livre", "text": ""}
