{"id": "3732668", "revid": "88740", "url": "https://it.wikipedia.org/wiki?curid=3732668", "title": "Alabanda", "text": "Alabanda (chiamata anche h\u00ea Alabanda, ta Alabanda, Alabandeus, Alabandensis o Alabandenus) fu un'antica citt\u00e0 della Caria, Anatolia, ed era situata dove oggi sorge Do\u011fanyurt (chiamata anche Araphisar), provincia di Ayd\u0131n, nella parte asiatica della Turchia.\nDescrizione.\nLa citt\u00e0 si trova sul punto di valico tra due alture. L'area \u00e8 famosa per il suo marmo nero e per le gemme che somigliano al granato. Secondo Stefano di Bisanzio vi erano due citt\u00e0 di nome Alabanda (Alabandeus) in Caria, ma nessun'altra fonte conferma questa ipotesi.\nSecondo la leggenda, la citt\u00e0 fu fondata dall'eroe cario Alabandus. In lingua caria il nome \u00e8 una combinazione dei termini utilizzati per cavallo (ala) e per vittoria (banda). All'inizio del periodo seleucide la citt\u00e0 faceva parte della lega crisaoriana, una federazione di citt\u00e0 vicine unite da interessi economici e difensivi e, forse, anche dall'etnia. La citt\u00e0 fu ridenominata Antiochia dei Crisaoriani in onore del re seleucide Antioco III, il quale mantenne la pace in citt\u00e0. Fu conquistata da Filippo V di Macedonia nel 201 a.C. Il nome ridivenne Alabanda dopo la sconfitta seleucide nella battaglia di Magnesia del 190 a.C. I Romani la occuparono poco dopo per breve tempo.\nNel 40 a.C. il ribelle Quinto Labieno, alla testa di un esercito di Parti, conquist\u00f2 la citt\u00e0. Dopo che la guarnigione di Labieno fu sterminata dagli abitanti della citt\u00e0, l'esercito dei Parti depred\u00f2 la citt\u00e0 di tutti i suoi tesori. Sotto l'impero romano la citt\u00e0 divenne un \"conventus iuridicus\" e anche Strabone ne parla. \nLa citt\u00e0 conia moneta propria fino alla met\u00e0 del III secolo. Durante l'impero bizantino la citt\u00e0 fu sede vescovile. Si conosce l'elenco dei vescovi succedutosi tra il 451 e l'879. Alabanda rest\u00f2 una sede titolare della Chiesa cattolica, \"Alabandensis\". Questa sede \u00e8 vacante dal 1968.\nLe rovine di Alabanda si trovano otto chilometri ad ovest di \u00c7ine, e sono composte dai resti di un teatro e di molti altri edifici. Gli scavi archeologici hanno portato alla luce poche iscrizioni.\nCuriosit\u00e0.\nDall'aggettivo \"alabandinus\", attribuito da Plinio il Vecchio, deriva il nome di almandino, la pietra (nesosilicato) che fa parte del gruppo del granato."}
{"id": "3732673", "revid": "19933", "url": "https://it.wikipedia.org/wiki?curid=3732673", "title": "H\u00ea Alabanda", "text": ""}
{"id": "3732674", "revid": "19933", "url": "https://it.wikipedia.org/wiki?curid=3732674", "title": "Alabandeus", "text": ""}
{"id": "3732675", "revid": "19933", "url": "https://it.wikipedia.org/wiki?curid=3732675", "title": "Alabandensis", "text": ""}
{"id": "3732676", "revid": "19933", "url": "https://it.wikipedia.org/wiki?curid=3732676", "title": "Ta Alabanda", "text": ""}
{"id": "3732677", "revid": "19933", "url": "https://it.wikipedia.org/wiki?curid=3732677", "title": "Alabandenus", "text": ""}
{"id": "3732683", "revid": "1782831", "url": "https://it.wikipedia.org/wiki?curid=3732683", "title": "Episodi di W.I.T.C.H.", "text": "Lista degli episodi della serie animata W.I.T.C.H., divisa in due stagioni di 26 episodi ciascuna, per un totale di 52 episodi. \u00c8 stata trasmessa in prima visione assoluta negli Stati Uniti dal 18 dicembre 2004 al 23 dicembre 2006 su ABC Family e Toon Disney; in Italia dal 13 settembre 2005 al 30 giugno 2007 su Italia 1."}
{"id": "3732687", "revid": "1305772", "url": "https://it.wikipedia.org/wiki?curid=3732687", "title": "Timo Gottschalk", "text": "Biografia.\nPrima di diventare il navigatore di Nasser Al-Attiyah era stato co-pilota del connazionale Dieter Depping, con il quale aveva portato a termine due Dakar, una con i camion ed una con le auto (6\u00ba posto nel 2009)."}
{"id": "3732690", "revid": "767487", "url": "https://it.wikipedia.org/wiki?curid=3732690", "title": "The Mermaid (film 1910)", "text": "The Mermaid \u00e8 un cortometraggio muto del 1910. Il nome del regista non viene riportato.\n\u00c8 uno dei primi film a trattare della figura mitologica delle sirene.\nProduzione.\nIl film fu prodotto dalla Thanhouser Film Corporation.\nDistribuzione.\nFu l'ultimo film distribuito dalla Thanhouser Film Corporation; in seguito, la compagnia prosegu\u00ec esclusivamente nell'attivit\u00e0 produttiva. Il film - un cortometraggio in una bobina - usc\u00ec nelle sale cinematografiche statunitensi il 29 luglio 1910.\nNel novembre dello stesso anno, negli Stati Uniti veniva distribuito con il medesimo titolo un altro \"The Mermaid\", versione inglese dell'originale \"La sirena\", film italiano interpretato da Mary Cleo Tarlarini. L'anno seguente, Annette Kellerman sar\u00e0 anche lei protagonista di un ulteriore \"The Mermaid\"."}
{"id": "3732706", "revid": "74801", "url": "https://it.wikipedia.org/wiki?curid=3732706", "title": "Karl Friedrich von Auwers", "text": "Biografia.\nKarl Friedrich von Auwers era figlio del famoso astronomo Arthur Auwers. Studi\u00f2 all'Universit\u00e0 di Heidelberg e fu allievo di August Wilhelm von Hofmann all'Universit\u00e0 di Berlino, dove si laure\u00f2 nel 1885. Entr\u00f2 all'Universit\u00e0 di Gottinga e fu allievo di Viktor Meyer.\nQuindi si trasfer\u00ec a Heidelberg. Divenne insegnante a Greifswald nel 1900. Qui fece costruire un laboratorio di chimica nuovo.\nNel 1913 insegn\u00f2 chimica all'Universit\u00e0 di Marburgo fino al 1928. Mor\u00ec nel 1939."}
{"id": "3732707", "revid": "834", "url": "https://it.wikipedia.org/wiki?curid=3732707", "title": "La camera di Giacobbe", "text": ""}
{"id": "3732709", "revid": "1745361", "url": "https://it.wikipedia.org/wiki?curid=3732709", "title": "Guiana (regione fisica)", "text": "La Guiana, detta anche Guyana o Guayana (in inglese e portoghese \"Guianas\" o \"Guyanas\", in spagnolo \"Guayanas\") \u00e8 una regione fisica dell'America meridionale, compresa fra l'oceano Atlantico, i bacini dell'Orinoco, del Rio delle Amazzoni e del Rio Negro, suo affluente. \u00c8 costituita da un vasto tavolato inclinato verso il nord, bordato da una fascia costiera pianeggiante che continua a oriente nel territorio brasiliano e a occidente in quello venezuelano. \nPoliticamente \u00e8 divisa tra diversi stati e territori, da ovest a est:"}
{"id": "3732712", "revid": "1543377", "url": "https://it.wikipedia.org/wiki?curid=3732712", "title": "Alfa Romeo Mille AF e F\\PD", "text": "Il Mille AF ed il Mille F\\PD sono stati dei modelli di filobus prodotti dall'Alfa Romeo dal 1963 al 1964. Sono stati gli ultimi modelli di filobus fabbricati dall'Alfa Romeo.\nLa configurazione di questi filobus era simile a quella del modello di autobus Alfa Romeo Mille AU7. Gli ultimi esemplari sono stati radiati nel 1984. Questi modelli di filobus sono stati utilizzati a Milano, La Spezia e Venezia. Un modello collegato al \u201cMille AF\u201d ed al \u201cMille F\\PD\u201d fu il Mille Aerfer, che fu in servizio a Napoli.\nCarrozzerie ed esemplari prodotti.\nLe versioni prodotte per l'ATM di Milano furono:\nCaratteristiche tecniche.\nLa propulsione era fornita dai motori \"TIBB GLM 1304c\" o \"CGE CV 1227 A\", che erogavano una potenza, rispettivamente, di 170 CV e 164 CV. L'avviamento era automatico \"SACf\" per i \"TIBB\" o \"MRA-E1\" per i \"CGE\". La posizione del volante era a destra."}
{"id": "3732713", "revid": "126257", "url": "https://it.wikipedia.org/wiki?curid=3732713", "title": "Alfa Romeo Mille AF", "text": ""}
{"id": "3732714", "revid": "116679882", "url": "https://it.wikipedia.org/wiki?curid=3732714", "title": "Dietro il cancello", "text": "Dietro il cancello \u00e8 l'album di debutto del gruppo hip hop italiano Gatekeepaz, pubblicato nel 1999."}
{"id": "3732716", "revid": "126257", "url": "https://it.wikipedia.org/wiki?curid=3732716", "title": "Alfa Romeo Mille F\\PD", "text": ""}
{"id": "3732717", "revid": "110157", "url": "https://it.wikipedia.org/wiki?curid=3732717", "title": "Teorema di Paley-Wiener", "text": "Il teorema di Paley-Wiener, noto anche come criterio di Paley-Wiener, \u00e8 una relazione matematica che consente di determinare se un sistema lineare tempo invariante \u00e8 causale o meno. Il teorema consente solo di stabilire la causalit\u00e0 e non d\u00e0 indicazioni su come rendere causale un sistema che non lo \u00e8.\nPrende il nome da due matematici, il britannico Raymond E. A. C. Paley (1907 - 1933) e l'americano Norbert Wiener (1894 - 1964) che lo enunciarono nell'ambito delle loro ricerche sulla trasformazione di Fourier per le funzioni analitiche; successivamente ne emerse il significato applicativo ai fini dello studio dei circuiti elettrici.\nL'applicabilit\u00e0 del teorema di Paley-Wiener richiede come condizione necessaria che\nformula_1\novvero che la risposta in frequenza del sistema sia quadrato integrabile o assolutamente sommabile.\nSe tale condizione \u00e8 verificata, la condizione necessaria ma non sufficiente per l'applicabilit\u00e0 del teorema di Paley-Wiener \u00e8 che\nformula_2\nIn questo caso\nformula_3\n\u00e8 possibile, sotto la verifica delle ipotesi, trovare una formula_4 per cui il filtro sia causale.\nUn tipico campo di applicazione del criterio riguarda i filtri reali. I filtri ideali infatti non sono causali e non possono essere resi tali in quanto la loro risposta in frequenza \u00e8 nulla su intervalli frequenziali di misura non nulla: questo implica la divergenza del secondo integrale e quindi non sarebbe verificata la condizione necessaria del teorema.\nEsempi elementari di filtri reali del secondo ordine, del tipo R-C e C-R sono invece causali, perch\u00e9 le loro risposte impulsive rispettano le condizioni del teorema."}
{"id": "3732718", "revid": "126257", "url": "https://it.wikipedia.org/wiki?curid=3732718", "title": "Alfa Romeo Mille F/PD", "text": ""}
{"id": "3732720", "revid": "287204", "url": "https://it.wikipedia.org/wiki?curid=3732720", "title": "Nazionale Under-19 di calcio della Russia", "text": "La Nazionale di calcio russa Under-19 \u00e8 la rappresentativa calcistica Under-19 della Russia ed \u00e8 posta sotto l'egida della RFS. Nella gerarchia delle Nazionali calcistiche giovanili russe \u00e8 posta prima della Nazionale Under-20 e dopo la Nazionale Under-18.\nCon 8 successi totali, \u00e8 la seconda nazionale ad aver vinto pi\u00f9 Valentin Granatkin Memorial dietro l'Unione Sovietica, che vanta 10 vittorie."}
{"id": "3732722", "revid": "287204", "url": "https://it.wikipedia.org/wiki?curid=3732722", "title": "Leo Westermann", "text": ""}
{"id": "3732724", "revid": "1444886", "url": "https://it.wikipedia.org/wiki?curid=3732724", "title": "Armiamoci e partite", "text": "Armiamoci e partite \u00e8 una frase proverbiale della lingua italiana, utilizzata per sottolineare e stigmatizzare, in maniera icastica e aforistica, l'atteggiamento di chi si sottrae ai rischi di un'azione da lui stesso promossa o perorata, pur esortando gli altri a intraprenderla.\nOrigine.\nL'uso ironico e caricaturale della frase \u00e8 gi\u00e0 attestato nell'edizione del 1891 del \"N\u00f2vo dizion\u00e0rio universale della Lingua Italiana\" di Policarpo Petrocchi che la registra nella fraseologia del lemma \"partire\".\nSe ne conosce un uso letterario nella poesia \"Agli Eroissimi\" del poeta ravennate Olindo Guerrini, che la incluse nelle \"Rime di Argia Sbolenfi\", una silloge pubblicata nel 1897 con lo pseudonimo di Lorenzo Stecchetti.\nL'opera fu composta per dileggiare la retorica militarista e divenne subito molto popolare nel clima di forte polemica che aveva portato alle dimissioni del Governo Crispi, il 10 marzo 1896, in seguito alla disfatta nella Battaglia di Adua e al successivo umiliante trattato di Addis Abeba.\nUso.\nLa frase \u00e8 spesso usata in un registro linguistico ironico o caricaturale, associandola a un atteggiamento esibito da alcune personalit\u00e0.\nIl \"vizio\" caratteriale sotteso alla frase viene a volte considerato, al pari del \"tengo famiglia\", come un tratto comportamentale tipico dell'italiano medio. Essa anzi, secondo Bruno Maier, assurge perfino a \u00abemblema o [...] parola d'ordine stessa della furberia italiana\u00bb: questo fenomeno, secondo Maier, sarebbe evidente nel primo dopoguerra, quando la frase inizi\u00f2 a circolare insistentemente, in un periodo in cui l'italiano medio si trov\u00f2 a dover districarsi tra guerra coloniale in Abissinia, partecipazione alla guerra civile spagnola, e intervento nella seconda guerra mondiale.\nLa polemica neutralista contro la retorica interventista di Benito Mussolini.\nSoprattutto per l'orchestrazione di Giacinto Menotti Serrati, la frase impervers\u00f2 come un tormentone nella campagna che socialisti e neutralisti misero in atto contro la retorica interventista di Benito Mussolini circa l'opportunit\u00e0 dell'impegno bellico diretto dell'Italia nella Grande Guerra.\nNelle intenzioni di Menotti Serrati e dei neutralisti, l'\u00ab\"armiamoci e partite!\"\u00bb voleva mettere alla berlina Mussolini accostandolo, attraverso questo fittizio slogan, alla figura caricaturale ritratta nella poesia di Olindo Guerrini. Nel caso specifico, il dileggio si rivel\u00f2 improprio, visto che Mussolini chiese di partire volontario e, in seguito, venne arruolato come soldato semplice nei Bersaglieri, partecipando al conflitto e rimanendo gravemente ferito. La frase, tuttavia, venne utilizzata durante il ventennio fascista per stigmatizzare l'atteggiamento di gerarchi, federali e propagandisti che, al sicuro delle loro posizioni nel Partito Nazionale Fascista, incitavano le folle di giovani all'arruolamento nelle imprese belliche del regime\nFilm.\nLa fortuna letteraria dell'espressione \u00e8 testimoniata anche dagli spunti comici che ha ispirato in alcuni film italiani.\nTitoli.\nDue film prendono il loro titolo dalla frase:\nCitazione in \"Tot\u00f2 contro Maciste\".\nL'esortazione \u00e8 pronunciata da Tot\u00f2 nel film \"Tot\u00f2 contro Maciste\" del 1962, con intento parodistico nei confronti dello stile e della retorica militaresca, quando, nelle vesti di \"Totokamen\", in un'allocuzione al popolo di Tebe, imbeccato da Nino Taranto (alias \"Tarantenkamen\"), si rivolge con voce stentorea al suo esercito:"}
{"id": "3732725", "revid": "481349", "url": "https://it.wikipedia.org/wiki?curid=3732725", "title": "Armiamoci e partite (disambigua)", "text": ""}
{"id": "3732726", "revid": "319329", "url": "https://it.wikipedia.org/wiki?curid=3732726", "title": "Ordina Open 1994 - Singolare maschile", "text": ""}
{"id": "3732729", "revid": "251304", "url": "https://it.wikipedia.org/wiki?curid=3732729", "title": "Gran Rifiuto", "text": ""}
{"id": "3732730", "revid": "106007969", "url": "https://it.wikipedia.org/wiki?curid=3732730", "title": "Ludwig Knorr", "text": "Biografia.\nDopo l\"'Abitur\", Knorr studi\u00f2 chimica a Heidelberg, Monaco e, pi\u00f9 tardi, a Erlangen. Ottenne il dottorato a Erlangen nel 1882 e la laurea nel 1885. Fu allievo di Emil Fischer, che segu\u00ec a W\u00fcrzburg.\nNel 1889 divenne insegnante di chimica all'Universit\u00e0 di Jena e mantenne la cattedra fino alla morte.\nFu attivo nello studio dei medicinali e dei principi attivi. Sintetizz\u00f2 farmaci antalgici come il fenazone (1883).\nCon Carl Paal scopr\u00ec la sintesi di Paal-Knorr.\nAll'Universit\u00e0 di Erlangen si svolge annualmente una competizione intitolata \"Premio Knorr\"."}
{"id": "3732732", "revid": "319329", "url": "https://it.wikipedia.org/wiki?curid=3732732", "title": "Ordina Open 1994 - Doppio maschile", "text": ""}
{"id": "3732748", "revid": "339392", "url": "https://it.wikipedia.org/wiki?curid=3732748", "title": "Proteica", "text": ""}
{"id": "3732750", "revid": "599013", "url": "https://it.wikipedia.org/wiki?curid=3732750", "title": "Ivana Vora\u010dkov\u00e1", "text": "Carriera.\nCon la ha disputato i Giochi olimpici di Atene 2004."}
{"id": "3732751", "revid": "287204", "url": "https://it.wikipedia.org/wiki?curid=3732751", "title": "Ivana Vorackova", "text": ""}
{"id": "3732756", "revid": "169919", "url": "https://it.wikipedia.org/wiki?curid=3732756", "title": "Sonic Mars", "text": ""}
{"id": "3732759", "revid": "404338", "url": "https://it.wikipedia.org/wiki?curid=3732759", "title": "Leucocitario", "text": ""}
{"id": "3732760", "revid": "767487", "url": "https://it.wikipedia.org/wiki?curid=3732760", "title": "Irena Boreck\u00e1", "text": ""}
{"id": "3732761", "revid": "287204", "url": "https://it.wikipedia.org/wiki?curid=3732761", "title": "Irena Borecka", "text": ""}
{"id": "3732778", "revid": "599013", "url": "https://it.wikipedia.org/wiki?curid=3732778", "title": "Allison Tranquilli", "text": ""}
{"id": "3732780", "revid": "300067", "url": "https://it.wikipedia.org/wiki?curid=3732780", "title": "Allison Cook", "text": ""}
{"id": "3732781", "revid": "300067", "url": "https://it.wikipedia.org/wiki?curid=3732781", "title": "Allison Cook-Tranquilli", "text": ""}
{"id": "3732782", "revid": "300067", "url": "https://it.wikipedia.org/wiki?curid=3732782", "title": "Allison Cook Tranquilli", "text": ""}
{"id": "3732791", "revid": "1982", "url": "https://it.wikipedia.org/wiki?curid=3732791", "title": "Giovanna di Penthi\u00e8vre", "text": "Origine.\nSecondo le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\", Giovanna era l'unica figlia del visconte di Limoges e Conte di Penthi\u00e8vre, Guido di Penthi\u00e8vre e della sua prima moglie, Giovanna d'Avaugour, contessa di Goello e signora d'Avaugour, come confermano le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\", figlia del signore d'Avaugour, Enrico IV e della moglie, Giovanna d'Harcourt signora di Laigle , come ci viene ancora confermato dalle \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\".\n&lt;br&gt;Secondo le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\", Guido di Penthi\u00e8vre era il figlio maschio secondogenito del visconte di Limoges e Conte di Richmond, Arturo II, futuro duca di Bretagna, Pari di Francia e conte di Penthi\u00e8vre e della sua prima moglie, Maria, viscontessa di Limoges, figlia del visconte di Limoges Guido VI e della moglie, Margherita di Borgogna, come ci viene confermato dal \"Anonymum S Martialis Chronicon\", figlia del Duca di Borgogna e re titolare di Tessalonica, Ugo IV di Borgogna e di Yolanda di Dreux.\nBiografia.\nGiovanna nata intorno al 1319 da Guido di Penthi\u00e8vre (1287-1331) e da Giovanna d'Avaugour (1300-1327), rimase orfana di madre, all'et\u00e0 di circa otto anni. Suo padre era il fratello minore ed erede del duca, Giovanni III, che nonostante tre matrimoni, era ancora senza discendenza legittima, mentre Giovanna, nel 1327, era divenuta signora d'Avaugour, di Mayenne, di Chatel-Audrey e dell'Aigle.\nAlla morte del padre, Guido, avvenuta a Nigeon, nei pressi di Parigi (oggi un quartiere di Parigi), Giovanna, nel 1331, eredit\u00f2 le contee di Goello e di Penthi\u00e8vre, e divenne erede del ducato di Bretagna, in quanto suo zio Giovanni III, non aveva ancora discendenza legittima.\nNel dicembre del 1335, il re d'Inghilterra, Edoardo III, diede procura a due nobili di ottenere il fidanzamento di Giovanna con suo fratello, Giovanni, di circa vent'anni, che per\u00f2 non and\u00f2 a buon fine, per la morte di Giovanni.\nVerso il 1337, dallo zio Giovanni III, Giovanna fu data in sposa al suo coetaneo, Carlo di Blois, figlio secondogenito del Conte di Blois e di Dunois e Signore d'Avesnes, di Tr\u00e9lon, di Guise, Guido I di Blois-Ch\u00e2tillon e di Margherita di Valois\nSecondo il \"Chronicon Britannicum\", Giovanni III mor\u00ec nel 1341 (\"MCCCXLI obiit Johannes dux Britanni\u00e6\"), il 30 aprile (\"ultima die mentis aprilis\"), precisando che fond\u00f2 una cappella presso le mura di Nantes (\"capellam SS. Donationi et Rogatiani prope muros civitatis Nannetensis\").\nDopo la morte di Giovanni III, per la successione al ducato ci furono due pretendenti: Carlo di Blois, marito di Giovanna e Giovanni di Montfort (fratellastro di Giovanni III, nato dal secondo matrimonio del padre, Arturo II di Bretagna con Iolanda di Dreux). Entrambi i pretendenti chiesero di rendere omaggio al re di Francia, Filippo VI; la corte di Parigi, dopo lunghe discussioni, si pronunci\u00f2 a favore del nipote del re, Carlo di Blois; la Bretagna per\u00f2 era divisa, la parte orientale dove la terra era pi\u00f9 fertile e si parlava francese, avendo rapporti con l'Angi\u00f2 e la Francia, parteggiava per Carlo, mentre la parte occidentale, pi\u00f9 brulle e selvaggia, dove si parlava il bretone, parteggiava per Giovanni di Montfort.\nSostenuti dalle amministrazioni locali e dalla piccola nobilt\u00e0, Giovanna ed il marito assunsero nel 1341 il controllo del ducato senza tenere in conto le rimostranze di Giovanni di Monfort; quando questi mor\u00ec, nel 1345, sua moglie Giovanna di Fiandra continu\u00f2 la lotta per proteggere i diritti del proprio figlio, il futuro Giovanni V di Bretagna. Giovanna di Fiandra organizz\u00f2 una propria resistenza e utilizz\u00f2 anche i mezzi diplomatici per proteggere le proprie pretese ed il figlio. Durante un assedio, arriv\u00f2 persino a indossare l'armatura per condurre la difesa della citt\u00e0. Fra le sue altre imprese si ricorda una spedizione che port\u00f2 l'esercito bretone oltre le mura della citt\u00e0 fino ad un campo nemico che venne razziato e bruciato ed anche la cattura del marito di Giovanna di Penthi\u00e8vre, Carlo. Poco dopo, attorno al 1345, la fortuna gir\u00f2 dalla parte di Giovanna di Penthi\u00e8vre, che riusc\u00ec a liberare il marito ed a scacciare la rivale sino in Inghilterra, dove mor\u00ec pazza..\nGiovanna e Carlo a quel punto s'insediarono nuovamente nel ducato, raccogliendo sotto di s\u00e9 la maggior parte del territorio bretone. Non avevano fatto per\u00f2 i conti con gli inglesi, che appoggiavano le pretese del futuro Giovanni V, e nel 1347 Carlo venne catturato e fu liberato soltanto nove anni dopo, in seguito del pagamento di un cospicuo riscatto.&lt;br&gt;La guerra si innest\u00f2 in quella dei cent'anni.\nNel 1362 Giovanni di Montfort cerc\u00f2 di venire a patti con Carlo di Blois; ma Giovanna non acconsent\u00ec alcuna trattativa, per cui la guerra riprese e bench\u00e9 Giovanna ed il marito fossero sostenuti dall'esercito di Bertrand du Guesclin il 29 settembre 1364, nella Battaglia di Auray, Carlo mor\u00ec e il Du Guesclin fu fatto prigioniero e la guerra stessa fin\u00ec con la vittoria degli inglesi e l'insediamento sul trono ducale di Giovanni, V duca di Bretagna.. Nel 1365 il trattato di Gu\u00e9rande assegn\u00f2 la Bretagna a Giovanni, figlio di Giovanni di Montfort, che rese omaggio al re di Francia.\nCarlo, che venne beatificato nel 1904 per la sua devozione religiosa, lasci\u00f2 vedova la moglie Giovanna che dovette arrendersi e a Gu\u00e9rande firm\u00f2 un trattato con il quale cedeva a Giovanni la sovranit\u00e0 della Bretagna, pur mantenendo per s\u00e9 il titolo ducale.\nQuando nel 1379 Giovanni V fu costretto, a causa di tumulti interni che mal vedevano il suo stretto rapporto con Edoardo III d'Inghilterra, a ritirarsi in Gran Bretagna e, vedendo il ducato scoperto, Carlo V di Francia tent\u00f2 di annetterlo alla Francia. I bretoni e la stessa Giovanna furono sconvolti da tale prospettiva e chiesero a gran voce il ritorno del duca perch\u00e9 scongiurasse quest'eventualit\u00e0. Quando, nel 1381, Carlo V mor\u00ec, Giovanna e Giovanni V firmarono un nuovo trattato che prevedeva per lei una pensione e la possibilit\u00e0 per i propri figli di reclamare il trono se Giovanni fosse morto senza eredi.\nGiovanna mor\u00ec il 10 settembre 1384e venne sepolta a Guingamp nella chiesa dei frati minori.\nMatrimonio e discendenza.\nDal matrimonio della duchessa con Carlo di Blois nacquero cinque figli:"}
{"id": "3732811", "revid": "729019", "url": "https://it.wikipedia.org/wiki?curid=3732811", "title": "Spiedo da guerra", "text": "Lo spiedo da guerra \u00e8 un'arma bianca.\nStoria.\nLo spiedo da guerra svilupp\u00f2 nell'Europa del XIII secolo partendo dallo spiedo utilizzato per la caccia alla selvaggina di grossa taglia. Arma inastata, si costituisce di una lunga lama a sezione triangolare o quadrangolare, atta a potenti colpi di punta, dalla cui gorbia dipartono due lame secondarie, solitamente in forma di rebbi di forca.\nDallo spiedo (\"spetum\" in latino ed in lingua inglese), svilupparono poi altre forme di arma inastata pi\u00f9 raffinate:\nL'arma venne realizzata anche in pregiatissimi esemplari di rappresentanza con lame decorate in oro."}
{"id": "3732813", "revid": "7969", "url": "https://it.wikipedia.org/wiki?curid=3732813", "title": "Costantino I de Lacon-Gunale", "text": ""}
{"id": "3732814", "revid": "1442080", "url": "https://it.wikipedia.org/wiki?curid=3732814", "title": "Proximus Diamond Games 2005 - Singolare", "text": "Il singolare del torneo di tennis Proximus Diamond Games 2005, facente parte del WTA Tour 2005, ha avuto come vincitrice Am\u00e9lie Mauresmo che ha battuto in finale Venus Williams 4-6, 7-5, 6-4."}
{"id": "3732816", "revid": "767487", "url": "https://it.wikipedia.org/wiki?curid=3732816", "title": "Rip van Winkle (film 1910 Thanhouser)", "text": "Rip Van Winkle \u00e8 un cortometraggio muto del 1910. Il nome del regista non viene riportato nei credit del film.\nIl film \u00e8 uno dei numerosi adattamenti cinematografici dell'omonimo racconto di Washington Irving. Venne interpretato da Frank Hall Crane e dalla giovane Marie Eline.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche statunitensi il 6 dicembre 1910."}
{"id": "3732819", "revid": "71814", "url": "https://it.wikipedia.org/wiki?curid=3732819", "title": "Ordinanza di necessit\u00e0 e urgenza", "text": ""}
{"id": "3732821", "revid": "62004", "url": "https://it.wikipedia.org/wiki?curid=3732821", "title": "Krawatencross", "text": "Il Krawatencross \u00e8 una corsa in linea maschile e femminile di ciclocross che si svolge ogni anno in febbraio a Lille, nella provincia di Anversa in Belgio. Corso per la prima volta nel 1992, dalla prima edizione fa parte del calendario dello X2O Badkamers Trofee (gi\u00e0 GvA/Bpost Bank/DVV Verzekeringen Trofee).\nAlbo d'oro.\nUomini Elite.\n\"Aggiornato all'edizione 2022.\"\nDonne Elite.\n\"Aggiornato all'edizione 2022.\"\nUomini Under-23.\n\"Aggiornato all'edizione 2022.\"\nUomini Juniors.\n\"Aggiornato all'edizione 2022.\"\nDonne Juniors.\n\"Aggiornato all'edizione 2022.\""}
{"id": "3732822", "revid": "1442080", "url": "https://it.wikipedia.org/wiki?curid=3732822", "title": "Regions Morgan Keegan Championships and the Cellular South Cup 2005 - Singolare femminile", "text": "Il singolare femminile del torneo di tennis Regions Morgan Keegan Championships and the Cellular South Cup 2005, facente parte del WTA Tour 2005, ha avuto come vincitrice Vera Zvonar\u00ebva che ha battuto in finale Meghann Shaughnessy 7-6(3), 6-2."}
{"id": "3732823", "revid": "339392", "url": "https://it.wikipedia.org/wiki?curid=3732823", "title": "Mariano I de Lacon-Zori", "text": ""}
{"id": "3732836", "revid": "1442080", "url": "https://it.wikipedia.org/wiki?curid=3732836", "title": "Copa Colsanitas 2005 - Singolare", "text": "Il singolare del torneo di tennis Copa Colsanitas 2005, facente parte del WTA Tour 2005, ha avuto come vincitrice Flavia Pennetta che ha battuto in finale Lourdes Dom\u00ednguez Lino 7-6(4), 6-4."}
{"id": "3732839", "revid": "1543377", "url": "https://it.wikipedia.org/wiki?curid=3732839", "title": "Qatar Total Open 2005 - Singolare", "text": "Il singolare del torneo di tennis Qatar Total Open 2005, facente parte del WTA Tour 2005, ha avuto come vincitrice Marija \u0160arapova che ha battuto in finale Alicia Molik 4-6, 6-1, 6-4."}
{"id": "3732840", "revid": "1818965", "url": "https://it.wikipedia.org/wiki?curid=3732840", "title": "PC-Network", "text": "PC-Network era tipo di rete locale composta da schede di rete, cavi, ed un piccolo driver di periferica conosciuto come NetBIOS (Network Basic Input / Output System), capace di trasferire dati ad una velocit\u00e0 di 2 Mbit / s.\nInizialmente la scheda di rete era disponibile in due variet\u00e0, in banda base e banda larga.\nLa prima versione metteva in collegamento due computer, utilizzando cavi a doppini intrecciati con connettori RJ-45.\nLa seconda era pi\u00f9 costosa ed utilizzava dei connettori differenti, di tipo RG-11, capaci a trasmettere e ricevere separate gamme di frequenza, utilizzando un dispositivo che traduceva i due segnali.\nQuesto tipo di rete fu poi rimpiazzata dalle reti di tipo Token ring."}
{"id": "3732850", "revid": "1442080", "url": "https://it.wikipedia.org/wiki?curid=3732850", "title": "Abierto Mexicano Telcel 2005 - Singolare femminile", "text": "Il singolare femminile del torneo di tennis Abierto Mexicano Telcel 2005, facente parte del WTA Tour 2005, ha avuto come vincitrice Flavia Pennetta che ha battuto in finale \u013dudmila Cervanov\u00e1 3-6, 7-5, 6-3."}
{"id": "3732855", "revid": "74801", "url": "https://it.wikipedia.org/wiki?curid=3732855", "title": "Albert Gutterson", "text": "Biografia.\nAi Giochi della V Olimpiade vinse l'oro nel salto in lungo superando il canadese Cal Bricker (medaglia d'argento) e lo svedese Georg \u00c5berg.\nStudi\u00f2 all'University of Vermont."}
{"id": "3732857", "revid": "1442080", "url": "https://it.wikipedia.org/wiki?curid=3732857", "title": "Dubai Tennis Championships 2005 - Singolare femminile", "text": "Il singolare femminile del torneo di tennis Dubai Tennis Championships 2005, facente parte del WTA Tour 2005, ha avuto come vincitrice Lindsay Davenport che ha battuto in finale Jelena Jankovi\u0107 6-4, 3-6, 6-4."}
{"id": "3732859", "revid": "765341", "url": "https://it.wikipedia.org/wiki?curid=3732859", "title": "Maria Enrichetta d'Asburgo-Teschen", "text": "Biografia.\nMaria Enrichetta era la terzogenita dell'Arciduca Federico, Duca di Teschen e di sua moglie la Principessa Isabella di Cro\u00ff.\nSpos\u00f2 il Principe Gottfried von Hohenlohe-Schillingsf\u00fcrst, figlio di Konstantin, Principe zu Hohenlohe-Waldenburg-Schillingsf\u00fcrst, von Ratibor und Corvey e della Principessa Marie Antoinette zu Sayn-Wittgenstein-Berleburg, il 3 giugno 1908 a Baden, Vienna, Austria.\nMor\u00ec il 2 settembre 1956 all'et\u00e0 di 73 anni a Mariazell, Austria.\nMatrimonio e figli.\nMaria Enrichetta ebbe tre figli :"}
{"id": "3732861", "revid": "986213", "url": "https://it.wikipedia.org/wiki?curid=3732861", "title": "Rasso di Baviera", "text": "Il principe Rasso nacque a Schlo\u00df Leutstetten, vicino a Starnberg, nel Regno di Baviera. Era il figlio minore del principe Francesco di Baviera e di sua moglie, la principessa Isabella Antonia von Cro\u00ff.\nMatrimonio e figli.\nIl 17 ottobre 1955 Rasso spos\u00f2 l'arciduchessa Teresa d'Austria, figlia di Theodor Salvator, arciduca d'Austria, e della contessa Maria Theresia von Waldburg zu Zeil und Trauchburg. Il matrimonio ebbe luogo presso Schlo\u00df Wallsee, vicino ad Amstetten, in Austria. La coppia ha avuto sette figli:\nIl principe Rasso \u00e8 morto il 12 settembre 2011."}
{"id": "3732862", "revid": "287204", "url": "https://it.wikipedia.org/wiki?curid=3732862", "title": "Calogero (cognome)", "text": ""}
{"id": "3732863", "revid": "287204", "url": "https://it.wikipedia.org/wiki?curid=3732863", "title": "Masquerade (romanzo)", "text": ""}
{"id": "3732864", "revid": "212348", "url": "https://it.wikipedia.org/wiki?curid=3732864", "title": "Thelma Drake", "text": "Biografia.\nMembro repubblicano della \"Camera dei delegati della Virginia\" per nove anni, la Drake approd\u00f2 alla Camera dei Rappresentanti quando il deputato in carica Ed Schrock annunci\u00f2 il suo ritiro per via di uno scandalo sessuale.\nLa Drake vinse le elezioni con il 55% dei voti, poi fu riconfermata nel 2006 con il 51%, ma venne sconfitta nel 2008, raccogliendo solo il 47% delle preferenze contro il 52% del democratico Glenn Nye.\nDopo aver abbandonato il Congresso, la Drake acquis\u00ec un posto nell'amministrazione del governatore Bob McDonnell.\nThelma Drake \u00e8 stata sposata tre volte e dai primi due mariti ha avuto due figli."}
{"id": "3732878", "revid": "637734", "url": "https://it.wikipedia.org/wiki?curid=3732878", "title": "Guiana britannica", "text": ""}
{"id": "3732880", "revid": "1573940", "url": "https://it.wikipedia.org/wiki?curid=3732880", "title": "Allotiso", "text": "Allotiso \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi nota di questo genere \u00e8 stata reperita in Georgia e in Turchia.\nTassonomia.\nA maggio 2011, si compone di una specie:"}
{"id": "3732881", "revid": "767487", "url": "https://it.wikipedia.org/wiki?curid=3732881", "title": "Silas Marner (film 1911)", "text": "La legge del cuore (\"Silas Marner\") \u00e8 un cortometraggio muto del 1911 di cui non si conosce con sicurezza il nome del regista.\n\u00c8 una delle prime versioni cinematografiche del romanzo di George Eliot che era stato adattato per lo schermo gi\u00e0 nel 1909 da David W. Griffith con il titolo \"A Fair Exchange\".\nNel 1913, la Edison produrr\u00e0 un altro \"Silas Marner\" diretto da Charles Brabin.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina) usc\u00ec nelle sale cinematografiche statunitensi il 31 marzo 1911. In Italia venne distribuito dalla Gaumont nel 1915."}
{"id": "3732895", "revid": "1305772", "url": "https://it.wikipedia.org/wiki?curid=3732895", "title": "In principio", "text": ""}
{"id": "3732909", "revid": "298229", "url": "https://it.wikipedia.org/wiki?curid=3732909", "title": "Ed Hamm", "text": "Biografia.\nNato da Charles Edward Hamm e Zilpah Dare Harris Hamm, studi\u00f2 al Georgia Tech.\nAi Giochi olimpici di Amsterdam 1928 vinse l'oro nel salto in lungo superando l'haitiano Silvio Cator (medaglia d'argento) e lo statunitense Al Bates."}
{"id": "3732911", "revid": "1313191", "url": "https://it.wikipedia.org/wiki?curid=3732911", "title": "Melaleuca viridiflora", "text": "Melaleuca viridiflora , conosciuto anche col nome aborigeno di Niaouli, \u00e8 un piccolo albero appartenente alla famiglia delle Myrtaceae, originario delle aree boscose del nord dell'Australia e della Papua Nuova Guinea.\nUsi.\nL'albero \u00e8 utilizzato dagli aborigeni per molteplici usi mentre i suoi estratti vengono utilizzati dalla medicina tradizionale per la produzione dell'olio essenziale di niaouli, ricavato dalle foglie e dai rami.\nDalle sue foglie \u00e8 inoltre possibile estrarre un olio, fortemente aromatico, utile contro tosse, raffreddore, nevralgie e reumatismi."}
{"id": "3732914", "revid": "253269", "url": "https://it.wikipedia.org/wiki?curid=3732914", "title": "Elya Baskin", "text": "Biografia.\nNato a Riga, nell'allora Lettonia sovietica, in una famiglia ebraica, ha lavorato soprattutto negli Stati Uniti come attore di pellicole e serie televisive sin dal 1971, interpretando per lo pi\u00f9 personaggi esteuropei. \u00c8 conosciuto presso il grande pubblico soprattutto per le sue interpretazioni di Fra' Severino ne \"Il nome della rosa\" (1986) di Jean-Jacques Annaud e del signor Ditkovich, il burbero e scostante padrone di casa russo di Peter Parker, in \"Spider-Man 2\" (2004) e \"Spider-Man 3\" (2007), entrambi di Sam Raimi."}
{"id": "3732915", "revid": "18323", "url": "https://it.wikipedia.org/wiki?curid=3732915", "title": "Calogero (religione)", "text": "Il calogero fu una figura religiosa caratteristica della chiesa ortodossa di Grecia.\nDerivante dal greco \"\u039a\u03b1\u03bb\u03cc\u03b3\u03b5\u03c1\u03bf\u03c2\" (\"Kal\u00f2gheros\"), che significa \"buon vecchio\", il termine indica dei monaci appartenenti all'ordine basiliano, cos\u00ec detto perch\u00e9 basato sulla regola di san Basilio Magno.\nVivevano per gran parte sul monte Athos e prestavano servizio presso le chiese d'oriente. Conducevano una vita molto austera e ritirata, basata sull'osservanza di quattro quaresime l'anno, molte penitenze e lavoro nei campi, con un regime alimentare che escludeva l'assunzione di carne. \nVi furono anche le monache dette \"calogere\", le quali non furono vere e proprie figure religiose, si trattava di vedove che seguivano la regola basiliana, portavano la testa rasa, indossavano l'abito nero di lana, e rinunciavano a un altro matrimonio.\nDopo l'occupazione ottomana della Grecia, i calogeri subirono persecuzioni da parte degli invasori islamici e molti furono costretti a migrare verso l'Italia meridionale."}
{"id": "3732921", "revid": "968255", "url": "https://it.wikipedia.org/wiki?curid=3732921", "title": "Sarde a beccafico", "text": "Le sarde a beccafico, in siciliano \"sardi a beccaficu\", sono una preparazione di sarde tipica della gastronomia siciliana, in particolare palermitana, messinese e catanese.\n\u00c8 un piatto tipico siciliano e come tale \u00e8 stato ufficialmente riconosciuto e inserito nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf).\nCaratteristiche.\nLa ricetta consiste nel preparare le sarde al forno arrotolate intorno a un composto di pan grattato, aglio tritato, prezzemolo tritato, uva sultanina, pinoli, sale, pepe e olio d'oliva.\nIl piatto appartiene alla tradizione popolare e si trova spesso in vendita nelle friggitorie dei mercati palermitani - come la Vucciria - ma anche a Messina, Trapani, Agrigento, Catania e nei vari comuni delle relative province.\nLe sarde a beccafico sono considerate un secondo ma vengono anche servite come ricco antipasto soprattutto nei pranzi cerimoniali.\nStoria.\nIl nome del piatto deriva dai beccafichi, volatili della famiglia dei Silvidi. In passato i nobili siciliani li consumavano, dopo averli cacciati, farciti delle loro stesse viscere e interiora. Il piatto era gustoso ma inavvicinabile al popolo in quanto bene di lusso. I popolani siciliani ripiegarono quindi sulle materie prime che potevano permettersi ovvero le sarde. Per imitare il ripieno d'interiora si pens\u00f2 di utilizzare la mollica di pane, i pinoli e poco altro.\nPreparazione.\nLa preparazione del piatto prevede due momenti distinti, in uno si preparano le sarde eviscerandole togliendo la lisca e la testa, nell'altro si provvede a preparare la farcia. Infine le sarde prima di essere infornate si arrotolano sulla farcia e si fermano con uno stuzzicadenti.\nEsistono ovviamente diverse varianti che si differenziano prevalentemente per le modalit\u00e0 di cottura, al forno o impanate e fritte.\nSarde a beccafico alla palermitana.\nLe sarde vengono eviscerate, private della lisca centrale e della testa, lavate ed asciugate. Si prepara anche la farcia facendo indorare il pan grattato e aggiungendo l'aglio e il prezzemolo tritato, i pinoli, l'uva sultanina e un cucchiaio di zucchero, poi sale, pepe e mezzo bicchiere di olio d'oliva. Quando il composto risulta amalgamato se ne distribuisce una piccola quantit\u00e0 su ciascuna sarda ben distesa che infine vi viene arrotolata intorno. Le sarde cos\u00ec preparate sono infornate unte con un intingolo a base d'olio, succo di limone, sale, pepe e alternate da foglie d'alloro. Vengono cotte per 15 minuti e si servono fredde.\nSarde a beccafico alla messinese.\nDiversamente dalla prima variante, nel messinese il ripieno contiene mollica ed anche capperi, mentre la cottura avviene mediante frittura. Il piatto finale presenta infatti una panatura dorata.\nSarde a beccafico alla catanese.\nA differenza di quelle palermitane si aggiunge nella farcia il caciocavallo, inoltre - anzich\u00e9 arrotolarle sulla farcia - le sarde sono disposte una sopra l'altra, a due a due, impanate e fritte.\nSpiedini di Sarde a beccafico.\nUna quarta versione prevede che le sarde farcite (anche col caciocavallo) e arrotolate vengano infilzate su uno spiedino alternando, una sarda e una foglia di alloro ed uno spicchio di cipolla. Gli spiedini cos\u00ec ottenuti vengono cotti in forno."}
{"id": "3732925", "revid": "1632387", "url": "https://it.wikipedia.org/wiki?curid=3732925", "title": "Aletheia", "text": "Aletheia (\u1f00\u03bb\u03ae\u03b8\u03b5\u03b9\u03b1) \u00e8 una parola greca tradotta in modi diversi come \u00abdischiudimento\u00bb, \u00absvelamento\u00bb, \u00abrivelazione\u00bb o \u00abverit\u00e0\u00bb. Il significato letterale della parola \u1f00\u2013\u03bb\u03ae\u03b8\u03b5\u03b9\u03b1 \u00e8 \u00ablo stato del non essere nascosto; lo stato dell'essere evidente\u00bb e implica anche la sincerit\u00e0, cos\u00ec come fattualit\u00e0 o realt\u00e0.\nHeidegger e l\"'aletheia\".\nNella prima met\u00e0 del XX secolo, Martin Heidegger port\u00f2 rinnovata attenzione al concetto di \"aletheia\", relazionandolo alla nozione di rivelazione in quanto movimento di manifestazione attraverso cui le cose appaiono come entit\u00e0 nel mondo. Mentre inizialmente ci si era riferiti ad \"aletheia\" come \u201cverit\u00e0\u201d, in particolare una forma di origine presocratica, Heidegger col tempo corresse questa interpretazione:\nHeidegger diede un'analisi etimologica del termine \"aletheia\", e ne estrasse una comprensione dinamica del termine in quanto composta da alfa privativo (\u03b1-, cio\u00e8 \u00abmeno\u00bb), pi\u00f9 \u03bb\u03ad\u03b8\u03bf\u03c2, \"l\u00e9thos\", \u00aboscuramento\u00bb, che vuol dire quindi \u00abeliminazione dell'oscuramento\u00bb, o appunto \u00abdisvelamento\u00bb. \nCos\u00ec, \"aletheia\" \u00e8 distinta dalla concezione di verit\u00e0 intesa come stato che descrive accuratamente uno stato determinato di cose (corrispondenza) o da dichiarazioni che si adattano correttamente in un sistema nel suo complesso (coerenza).\nHeidegger ha iniziato il suo discorso sulla riappropriazione di \"aletheia\" nel suo \"opus magnum\", \"Essere e tempo\", e ha ampliato il concetto nella sua \"Introduzione alla Metafisica\". Maggiori informazioni sulla sua comprensione di \"aletheia\" sono presenti in \"Poesia, Lingua e Pensiero\", in particolare il saggio intitolato \"L'origine dell'opera d'arte\", che descrive il valore dell'opera d'arte come mezzo per aprire una \"compensazione\" per l'apparenza delle cose del mondo, o di rivelare il loro significato per gli esseri umani.\nHeidegger rivide le proprie opinioni su \"aletheia\" in quanto verit\u00e0 dopo quasi quarant'anni, nel saggio \"La fine della filosofia e il compito del pensiero\", in \"Tempo ed essere\" del 1962.\nL'etimologia negativa del termine - con \"non-nascosto\" o \"non dimenticato\" - e dunque rivelato fu enfatizzato da Heidegger che lo contrappose al significato positivo di \"verit\u00e0\", affermatosi con il mito della caverna di Platone, al quale dovrebbe attribuirsi la responsabilit\u00e0 storica del mutamento del significato di \"verit\u00e0\". La questione fu oggetto di una disputa tra il filosofo e il filologo classico Paul Friedlaender, il quale sostenne che in Platone la parola avesse una valenza positiva, e contest\u00f2 la supposta responsabilit\u00e0 di Platone. Questo studioso abbandon\u00f2 poi il terreno della disputa strettamente etimologica, ma sostenne che nel filosofo greco l'idea (la verit\u00e0) non era un mero vedere teoretico (secondo l'accusa di Heidegger), ma un vedere esistenziale inscindibile dalla ricerca - scoperta del vero."}
{"id": "3732931", "revid": "647919", "url": "https://it.wikipedia.org/wiki?curid=3732931", "title": "Direttiva Bassa Tensione", "text": ""}
{"id": "3732933", "revid": "287204", "url": "https://it.wikipedia.org/wiki?curid=3732933", "title": "Direttiva europea 89/106/CEE", "text": ""}
{"id": "3732934", "revid": "287204", "url": "https://it.wikipedia.org/wiki?curid=3732934", "title": "Direttiva prodotti da costruzione", "text": ""}
{"id": "3732936", "revid": "287204", "url": "https://it.wikipedia.org/wiki?curid=3732936", "title": "DTAI", "text": ""}
{"id": "3732937", "revid": "287204", "url": "https://it.wikipedia.org/wiki?curid=3732937", "title": "Arbitro di Base", "text": ""}
{"id": "3732938", "revid": "287204", "url": "https://it.wikipedia.org/wiki?curid=3732938", "title": "Diritto di pentimento", "text": ""}
{"id": "3732939", "revid": "287204", "url": "https://it.wikipedia.org/wiki?curid=3732939", "title": "Disassemblatore", "text": ""}
{"id": "3732942", "revid": "287204", "url": "https://it.wikipedia.org/wiki?curid=3732942", "title": "Mezzanotte (romanzo)", "text": ""}
{"id": "3732946", "revid": "228587", "url": "https://it.wikipedia.org/wiki?curid=3732946", "title": "Buttafuori (disambigua)", "text": ""}
{"id": "3732948", "revid": "287204", "url": "https://it.wikipedia.org/wiki?curid=3732948", "title": "Proplyd", "text": ""}
{"id": "3732949", "revid": "287204", "url": "https://it.wikipedia.org/wiki?curid=3732949", "title": "Velivolo a disco", "text": ""}
{"id": "3732950", "revid": "287204", "url": "https://it.wikipedia.org/wiki?curid=3732950", "title": "Discorso olivetano", "text": ""}
{"id": "3732951", "revid": "287204", "url": "https://it.wikipedia.org/wiki?curid=3732951", "title": "Discorso sull'origine e i fondamenti dell'ineguaglianza tra gli uomini", "text": ""}
{"id": "3732952", "revid": "287204", "url": "https://it.wikipedia.org/wiki?curid=3732952", "title": "DdL Levi", "text": ""}
{"id": "3732953", "revid": "840600", "url": "https://it.wikipedia.org/wiki?curid=3732953", "title": "Aleksej Gus'kov", "text": "Sua principale attivit\u00e0 nel mondo del cinema \u00e8 quella di interprete. Tra gli altri lavori, ha partecipato nel 1986 alla realizzazione del film \"Plumbum - Un gioco pericoloso\" e nel 2009 \u00e8 stato protagonista del film \"Il concerto\".\nNell'estate del 2013 inizia, nella parte di Papa Giovanni Paolo II, le riprese del film \"Non avere paura - Un'amicizia con Papa Wojty\u0142a\" per la regia di Andrea Porporati. La pellicola \u00e8 interamente tratta dal libro omonimo di Lino Zani, pubblicato nel 2011."}
{"id": "3732955", "revid": "287204", "url": "https://it.wikipedia.org/wiki?curid=3732955", "title": "Disgiuntore di campo", "text": ""}
{"id": "3732957", "revid": "287204", "url": "https://it.wikipedia.org/wiki?curid=3732957", "title": "Deacquificazione", "text": ""}
{"id": "3732958", "revid": "287204", "url": "https://it.wikipedia.org/wiki?curid=3732958", "title": "Dislipidemie", "text": ""}
{"id": "3732959", "revid": "287204", "url": "https://it.wikipedia.org/wiki?curid=3732959", "title": "Mestruazione dolorosa", "text": ""}
{"id": "3732960", "revid": "287204", "url": "https://it.wikipedia.org/wiki?curid=3732960", "title": "Permutazioni complete", "text": ""}
{"id": "3732961", "revid": "287204", "url": "https://it.wikipedia.org/wiki?curid=3732961", "title": "Disordini temporomandibolari", "text": ""}
{"id": "3732962", "revid": "287204", "url": "https://it.wikipedia.org/wiki?curid=3732962", "title": "D\u00e9p\u00eache d'Ems", "text": ""}
{"id": "3732963", "revid": "287204", "url": "https://it.wikipedia.org/wiki?curid=3732963", "title": "File di dispositivo", "text": ""}
{"id": "3732964", "revid": "287204", "url": "https://it.wikipedia.org/wiki?curid=3732964", "title": "Device file", "text": ""}
{"id": "3732965", "revid": "1005847", "url": "https://it.wikipedia.org/wiki?curid=3732965", "title": "Fiducia testamentaria", "text": ""}
{"id": "3732966", "revid": "287204", "url": "https://it.wikipedia.org/wiki?curid=3732966", "title": "Disposizioni preliminari al codice civile", "text": ""}
{"id": "3732967", "revid": "757396", "url": "https://it.wikipedia.org/wiki?curid=3732967", "title": "Pallacanestro Olimpia Milano 2010-2011", "text": "Questa voce raccoglie le informazioni riguardanti la Pallacanestro Olimpia Milano , sponsorizzata \"Armani Jeans\", nelle competizioni ufficiali della stagione 2010-2011.\nVerdetti stagionali.\nCompetizioni nazionali\nregular season: 3\u00aa classificata su 16 squadre (21 partite vinte su 30),\nplay off: semifinalista (1-3 vs Cant\u00f9)\nCompetizioni internazionali\nStagione.\nLa stagione 2010-2011 dell'Olimpia Milano, sponsorizzata EA7 Emporio Armani, \u00e8 la 78\u00aa in Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 6 giocatori stranieri di cui massimo 2 non appartenenti a Paesi appartenenti alla FIBA Europe.\nPer la stagione 2010-11 il roster di Milano viene integrato con gli innesti di David Hawkins, Nicol\u00f2 Melli, Ibrahim Jaaber, Oleksij Pe\u010derov. \nIl 3 ottobre 2010 affronta al Forum di Assago in una partita del NBA Europe Live Tour i New York Knicks dove milita Danilo Gallinari venendo sconfitta 125 a 113 davanti a 10.672 spettatori.\nLa mancata qualificazione alle top16 di Eurolega e una serie di sconfitte in campionato spingono la societ\u00e0 il 3 gennaio 2011 ad esonerare l\u2019allenatore Piero Bucchi sostituito da Dan Peterson. \nIl roster viene completato durante la stagione con il centro Benjamin Eze e la guardia Lynn Greer. Dopo l\u2019eliminazione nei quarti di finale di Coppa Italia da parte di Avellino Milano chiude la stagione regolare al 3\u00ba posto; nei play-off, dopo aver sconfitto Sassari per 3 a 1, viene eliminata in semifinale per 3 a 1, con la decisiva sconfitta casalinga il 6 giugno 2011, dalla Bennet Cant\u00f9.\nRoster.\n\"Aggiornato al 27 dicembre 2016.\"\nCollegamenti esterni.\n\"Legabasket: Dettaglio statistico\""}
{"id": "3732969", "revid": "339392", "url": "https://it.wikipedia.org/wiki?curid=3732969", "title": "Routing dinamico", "text": ""}
{"id": "3732972", "revid": "1573940", "url": "https://it.wikipedia.org/wiki?curid=3732972", "title": "Mazama bororo", "text": "Il mazama rosso piccolo (Mazama bororo ) \u00e8 una piccola specie di cervo della famiglia dei Cervidi. \u00c8 endemico della Foresta Atlantica (Stati di Paran\u00e1 e S\u00e3o Paulo), nel Brasile sud-orientale. Questa specie, descritta scientificamente solo nel 1996, \u00e8 minacciata dalla distruzione dell'habitat. Malgrado le dimensioni e la struttura fisica ricordino moltissimo quelle del mazama pigmeo (\"M. nana\"), la sua colorazione \u00e8 molto simile a quella del mazama rosso (\"M. americana\"). Somiglia ancora di pi\u00f9 agli ibridi prodotti dall'incrocio tra queste due specie, ma differisce da entrambe, nonch\u00e9 dai loro ibridi, nel cariotipo."}
{"id": "3732973", "revid": "682087", "url": "https://it.wikipedia.org/wiki?curid=3732973", "title": "Routing di Bellman-Ford", "text": ""}
{"id": "3732974", "revid": "287204", "url": "https://it.wikipedia.org/wiki?curid=3732974", "title": "DEW Line", "text": ""}
{"id": "3732975", "revid": "287204", "url": "https://it.wikipedia.org/wiki?curid=3732975", "title": "Early Warning Line", "text": ""}
{"id": "3732976", "revid": "287204", "url": "https://it.wikipedia.org/wiki?curid=3732976", "title": "Metrica pitagorica", "text": ""}
{"id": "3732977", "revid": "287204", "url": "https://it.wikipedia.org/wiki?curid=3732977", "title": "Distorsione onirica", "text": ""}
{"id": "3732978", "revid": "599013", "url": "https://it.wikipedia.org/wiki?curid=3732978", "title": "Distop\u00eca", "text": ""}
{"id": "3732979", "revid": "287204", "url": "https://it.wikipedia.org/wiki?curid=3732979", "title": "Antiutop\u00eca", "text": ""}
{"id": "3732981", "revid": "287204", "url": "https://it.wikipedia.org/wiki?curid=3732981", "title": "Pseudo-utopia", "text": ""}
{"id": "3732982", "revid": "287204", "url": "https://it.wikipedia.org/wiki?curid=3732982", "title": "Utop\u00eca negativa", "text": ""}
{"id": "3732983", "revid": "339392", "url": "https://it.wikipedia.org/wiki?curid=3732983", "title": "Samburuland", "text": ""}
{"id": "3732984", "revid": "339392", "url": "https://it.wikipedia.org/wiki?curid=3732984", "title": "Metropolitan district", "text": ""}
{"id": "3732985", "revid": "486946", "url": "https://it.wikipedia.org/wiki?curid=3732985", "title": "Amplificatore di distribuzione", "text": ""}
{"id": "3732986", "revid": "287204", "url": "https://it.wikipedia.org/wiki?curid=3732986", "title": "Distribuzione software", "text": ""}
{"id": "3732987", "revid": "287204", "url": "https://it.wikipedia.org/wiki?curid=3732987", "title": "Distribuzione bivariata", "text": ""}
{"id": "3732988", "revid": "287204", "url": "https://it.wikipedia.org/wiki?curid=3732988", "title": "Distribuzione di Fisher-Tippett", "text": ""}
{"id": "3732989", "revid": "287204", "url": "https://it.wikipedia.org/wiki?curid=3732989", "title": "Gaussiana inversa", "text": ""}
{"id": "3732990", "revid": "287204", "url": "https://it.wikipedia.org/wiki?curid=3732990", "title": "Continua singolare", "text": ""}
{"id": "3732991", "revid": "287204", "url": "https://it.wikipedia.org/wiki?curid=3732991", "title": "UCMD", "text": ""}
{"id": "3732993", "revid": "1305772", "url": "https://it.wikipedia.org/wiki?curid=3732993", "title": "Channel Islands (disambigua)", "text": ""}
{"id": "3732995", "revid": "109420940", "url": "https://it.wikipedia.org/wiki?curid=3732995", "title": "Carbocisteina", "text": "La carbocisteina \u00e8 una molecola ad attivit\u00e0 mucolitica, chimicamente correlata all'acetilcisteina, utilizzata come farmaco per la cura della tosse con presenza di muco.\nOttenuta per alchilazione della cisteina con acido cloroacetico, ha la capacit\u00e0 di fluidificare il muco presente nelle vie aeree ed \u00e8 perci\u00f2 utilizzata anche per ridurre i sintomi della Broncopneumopatia cronica ostruttiva e della bronchiectasia.\nFarmacodinamica.\nCarbocisteina \u00e8 caratterizzata da una spiccata azione mucolitica e fluidificante che si esercita sulle secrezioni mucose. Infatti le fibrille mucopolisaccaridiche del muco vengono lisate dal farmaco che determina anche un riequilibrio tra sialomucine e fucomucine. La carbocisteina modifica le propriet\u00e0 viscoelastiche del muco bronchiale determinate dalle glicoproteine (fucomucine, sialomucine e sulfomucine) grazie ad un arricchimento di sialomucine con diminuzione delle fucomucine e questo attraverso la stimolazione dell'attivit\u00e0 dell'enzima sialiltransferasi. La carbocisteina perci\u00f2 attraverso la modifica della reologia del muco determina una significativa riduzione della sua viscosit\u00e0 incrementandone il trasporto mucociliare. Carbocisteina stimola la secrezione di ioni cloro nell'epitelio delle vie aeree. Questo fenomeno si associa al trasporto di acqua e conseguentemente comporta una migliore fluidificazione del muco.\nFarmacocinetica.\nStudi sperimentali eseguiti su topi e ratti hanno dimostrato che la carbocisteina somministrata per via orale viene rapidamente assorbita dal tratto gastrointestinale. La concentrazione plasmatica massima viene raggiunta dopo circa due ore dalla assunzione. Il farmaco si distribuisce in tutti i tessuti biologici e presenta una decisa elettivit\u00e0 per il tessuto broncopolmonare. L'eliminazione della carbocisteina avviene prevalentemente per via urinaria (80% circa) nelle 24 ore in gran parte in forma immodificata.\nTossicit\u00e0.\nLa DL50 nel topo e nel ratto per via orale \u00e8 superiore a 10.000\u00a0mg/kg peso. Per via endovenosa nel topo \u00e8 pari a 2593\u00a0mg/kg.\nUsi clinici.\nCarbocisteina trova indicazione come mucolitico e fluidificante nelle patologie acute e croniche che coinvolgono l'apparato respiratorio e in particolare nella broncopneumopatia cronica ostruttiva (BPCO). In soggetti affetti da BPCO carbocisteina pu\u00f2 determinare una riduzione delle esacerbazioni della malattia, dei giorni di disabilit\u00e0 e pi\u00f9 in generale un miglioramento dello stato di salute e della qualit\u00e0 di vita correlata.&lt;br&gt;Carbocisteina, uno fra i farmaci mucolitici maggiormente prescritti in molti paesi europei, sembra essere un trattamento sicuro anche in et\u00e0 pediatrica, purch\u00e9 in soggetti con pi\u00f9 di due anni d'et\u00e0.\nEffetti collaterali ed indesiderati.\nNel corso del trattamento in alcuni pazienti possono verificarsi vertigini e disturbi di tipo digestivo come nausea, secchezza delle fauci, dolore addominale ed epigastrico, flatulenza, diarrea, ulcere e sanguinamento gastrointestinale. La maggior parte di questi disturbi regredisce spontaneamente con la semplice interruzione della terapia. In alcuni soggetti si possono verificare eruzioni cutanee allergiche, orticaria, rash cutaneo, reazioni anafilattiche ed eritema fisso.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti utilizzati nella formulazione farmacologica. \u00c8 inoltre controindicato nei soggetti con ulcera gastroduodenale, nelle donne in gravidanza e nelle donne che allattano al seno.\nDosi terapeutiche.\nLa dose iniziale consigliata \u00e8 pari a 750\u00a0mg tre volte al giorno. Il trattamento pu\u00f2 essere proseguito anche per periodi prolungati. Il dosaggio pu\u00f2 essere adeguato alle esigenze del paziente e si consiglia di non superare il dosaggio massimo di 5g al giorno.\nNei soggetti di et\u00e0 compresa tra 2 e 5 anni il dosaggio \u00e8 variabile da 62,5 a 125\u00a0mg ogni 6 ore. Nei soggetti di et\u00e0 compresa tra 7 e 12 anni si consiglia una dose di 250\u00a0mg ogni 8 ore. L'assunzione del farmaco in bambini con meno di 2 anni d'et\u00e0 non \u00e8 indicata."}
{"id": "3732996", "revid": "486946", "url": "https://it.wikipedia.org/wiki?curid=3732996", "title": "Disturbi Alimentari Psicogeni", "text": ""}
{"id": "3732997", "revid": "486946", "url": "https://it.wikipedia.org/wiki?curid=3732997", "title": "Disturbi alimentari psicogeni", "text": ""}
{"id": "3732998", "revid": "287204", "url": "https://it.wikipedia.org/wiki?curid=3732998", "title": "Isteria di conversione", "text": ""}
{"id": "3732999", "revid": "287204", "url": "https://it.wikipedia.org/wiki?curid=3732999", "title": "Disturbo ossessivo compulsivo di personalit\u00e0", "text": ""}
{"id": "3733000", "revid": "287204", "url": "https://it.wikipedia.org/wiki?curid=3733000", "title": "Disturbo di personalit\u00e0 anancastico", "text": ""}
{"id": "3733002", "revid": "287204", "url": "https://it.wikipedia.org/wiki?curid=3733002", "title": "Disturbo della personalit\u00e0 ossessiva", "text": ""}
{"id": "3733003", "revid": "486946", "url": "https://it.wikipedia.org/wiki?curid=3733003", "title": "Disturbo generalizzati dello sviluppo", "text": ""}
{"id": "3733006", "revid": "287204", "url": "https://it.wikipedia.org/wiki?curid=3733006", "title": "Diseguaglianza di \u010ceby\u0161\u00ebv", "text": ""}
{"id": "3733007", "revid": "287204", "url": "https://it.wikipedia.org/wiki?curid=3733007", "title": "Diseguaglianza di Bienaym\u00e9-\u010ceby\u0161\u00ebv", "text": ""}
{"id": "3733008", "revid": "287204", "url": "https://it.wikipedia.org/wiki?curid=3733008", "title": "Limite per l'unione", "text": ""}
{"id": "3733011", "revid": "767487", "url": "https://it.wikipedia.org/wiki?curid=3733011", "title": "Un giorno questo dolore ti sar\u00e0 utile (film)", "text": "Un giorno questo dolore ti sar\u00e0 utile (\"Someday This Pain Will Be Useful to You\") \u00e8 un film del 2011 diretto da Roberto Faenza, adattamento cinematografico dell'omonimo romanzo di Peter Cameron.\nTrama.\nJames Sveck \u00e8 un giovane solitario, che ama leggere e trascorrere le giornate in compagnia della nonna Nanette. Definito un disadattato, perch\u00e9, a differenza dei suoi coetanei, non vuole uniformarsi alle convenzioni sociali, sognando una vita isolata in una casa del Midwest, piuttosto che frequentare l'universit\u00e0. Ad aumentare le sue confusioni esistenziali, ci pensa la sua bizzarra famiglia; la madre, una gallerista che ha lasciato il terzo marito proprio durante la luna di miele, il padre, un uomo d'affari ossessionato dall'estetica per piacere a donne pi\u00f9 giovani, e la sorella ventitreenne, intenta a scrivere le proprie memorie e ad intrecciare una relazione con un professore polacco cinquantenne. Incapaci di comprendere il suo disagio e la sua repulsione per l'universit\u00e0, i genitori decidono di mandarlo da una terapeuta, cos\u00ec James passa le sue giornate tra sedute di psicoterapia e il lavoro presso la galleria della madre, cercando la sua strada nella vita e sperando che un giorno il suo dolore gli sia utile.\nProduzione.\nIl film \u00e8 una co-produzione tra Italia e Stati Uniti, prodotto da Jean Vigo Italia con la collaborazione di Rai Cinema e ha ottenuto il sostegno di BNL - Gruppo BNP Paribas e del Ministero per i Beni e le Attivit\u00e0 Culturali, che ha stanziato 1.600.000 euro.\nIl film \u00e8 stato girato interamente a New York dal 18 agosto al 4 ottobre 2010, con un budget che si aggira attorno agli 8 milioni di dollari.\nDistribuzione.\nPresentato in anteprima e fuori concorso al Festival Internazionale del Film di Roma 2011, il film \u00e8 stato distribuito nelle sale cinematografiche italiane il 24 febbraio 2012, a cura della 01 Distribution.\nColonna sonora.\nLa colonna sonora, composta da Andrea Guerra, \u00e8 stata pubblicata il 24 gennaio 2012 in digitale e il 31 in CD. Contiene cinque brani eseguiti da Elisa (con testi di Michele Von Buren, gi\u00e0 collaboratrice di Guerra per altre colonne sonore), uno dei quali cantato con Ermanno Giove, altro collaboratore di Guerra. Include anche due brani in cui la cantautrice partecipa solo con vocalizzi e una canzone scritta e interpretata dalla cantautrice americana Kathryn Gallagher, figlia di uno dei protagonisti del film. Il brano \"Love Is Requited\" \u00e8 uscito come singolo e, insieme ad \"Apologize\" e \"Just as One\", \u00e8 stato incluso nella raccolta di Elisa \"Steppin' on Water\".\nRiconoscimenti.\n2012 - Nastro d'argento"}
{"id": "3733013", "revid": "287204", "url": "https://it.wikipedia.org/wiki?curid=3733013", "title": "Zinc cluster", "text": ""}
{"id": "3733014", "revid": "287204", "url": "https://it.wikipedia.org/wiki?curid=3733014", "title": "La Giunta", "text": ""}
{"id": "3733015", "revid": "287204", "url": "https://it.wikipedia.org/wiki?curid=3733015", "title": "Dittico del poeta e della musa", "text": ""}
{"id": "3733016", "revid": "287204", "url": "https://it.wikipedia.org/wiki?curid=3733016", "title": "Divina Adoratrice di Amon", "text": ""}
{"id": "3733020", "revid": "287204", "url": "https://it.wikipedia.org/wiki?curid=3733020", "title": "Divisione a met\u00e0", "text": ""}
{"id": "3733027", "revid": "599013", "url": "https://it.wikipedia.org/wiki?curid=3733027", "title": "Diw\u00e0n", "text": ""}
{"id": "3733029", "revid": "287204", "url": "https://it.wikipedia.org/wiki?curid=3733029", "title": "D\u012bv\u0101n", "text": ""}
{"id": "3733030", "revid": "287204", "url": "https://it.wikipedia.org/wiki?curid=3733030", "title": "Dizionario della Lingua Italiana di Nicol\u00f2 Tommaseo e Bernardo Bellini", "text": ""}
{"id": "3733031", "revid": "287204", "url": "https://it.wikipedia.org/wiki?curid=3733031", "title": "Libro di rime", "text": ""}
{"id": "3733032", "revid": "287204", "url": "https://it.wikipedia.org/wiki?curid=3733032", "title": "Y\u00f9nsh\u016b", "text": ""}
{"id": "3733034", "revid": "287204", "url": "https://it.wikipedia.org/wiki?curid=3733034", "title": "Jama\u02bfa", "text": ""}
{"id": "3733035", "revid": "486946", "url": "https://it.wikipedia.org/wiki?curid=3733035", "title": "DURC", "text": ""}
{"id": "3733037", "revid": "287204", "url": "https://it.wikipedia.org/wiki?curid=3733037", "title": "The Custom House", "text": ""}
{"id": "3733038", "revid": "287204", "url": "https://it.wikipedia.org/wiki?curid=3733038", "title": "Ipotesi termodinamica di Anfinsen", "text": ""}
{"id": "3733039", "revid": "287204", "url": "https://it.wikipedia.org/wiki?curid=3733039", "title": "Thlingchadinne", "text": ""}
{"id": "3733040", "revid": "1310927", "url": "https://it.wikipedia.org/wiki?curid=3733040", "title": "Nazionale Under-18 di calcio della Russia", "text": "La nazionale di calcio russa Under-18 \u00e8 la rappresentativa calcistica Under-18 della Russia ed \u00e8 posta sotto l'egida della RFS. Nella gerarchia delle Nazionali calcistiche giovanili russe \u00e8 posta prima della nazionale Under-19 e dopo la nazionale Under-17."}
{"id": "3733041", "revid": "287204", "url": "https://it.wikipedia.org/wiki?curid=3733041", "title": "Tli Cho", "text": ""}
{"id": "3733042", "revid": "287204", "url": "https://it.wikipedia.org/wiki?curid=3733042", "title": "Dolabra", "text": ""}
{"id": "3733043", "revid": "287204", "url": "https://it.wikipedia.org/wiki?curid=3733043", "title": "Dolby 3D Digital Cinema", "text": ""}
{"id": "3733044", "revid": "287204", "url": "https://it.wikipedia.org/wiki?curid=3733044", "title": "Pan Ducale", "text": ""}
{"id": "3733045", "revid": "287204", "url": "https://it.wikipedia.org/wiki?curid=3733045", "title": "Panducale", "text": ""}
{"id": "3733046", "revid": "287204", "url": "https://it.wikipedia.org/wiki?curid=3733046", "title": "Dollz", "text": ""}
{"id": "3733047", "revid": "287204", "url": "https://it.wikipedia.org/wiki?curid=3733047", "title": "Chemical Oxygen Demand", "text": ""}
{"id": "3733048", "revid": "287204", "url": "https://it.wikipedia.org/wiki?curid=3733048", "title": "Dome Argus", "text": ""}
{"id": "3733049", "revid": "287204", "url": "https://it.wikipedia.org/wiki?curid=3733049", "title": "Dominio strutturale", "text": ""}
{"id": "3733050", "revid": "767487", "url": "https://it.wikipedia.org/wiki?curid=3733050", "title": "Sfida al diavolo", "text": "Sfida al diavolo \u00e8 un film del 1963 diretto da Nello Vegezzi e che vede come protagonisti Christopher Lee e Alma Del Rio.\nTrama.\nUn uomo, inseguito da un boss della malavita che intende ucciderlo, si rifugia da un frate confessandogli che, se non restituir\u00e0 determinati documenti al boss, la malavita locale lo uccider\u00e0. L'uomo, fra l'altro, confida al frate che i documenti gli sono stati sottratti da una cantante.\nIl frate rintraccia la donna che si sta esibendo, in qualit\u00e0 di vedette internazionale, in un popolare locale della capitale. Il frate cerca di convincerla a restituire i documenti. La cantante, donna cinica ed insensibile, non intende restituire il maltolto e comunica al frate che, a breve, organizzer\u00e0 un ricatto al fine di sottrarre all'uomo perseguitato un'ingente somma di danaro. Solo se l'uomo le pagher\u00e0 tale somma lei sar\u00e0 disposta a restituire i documenti. A questo punto il frate racconta all'artista la storia della sua conversione. Prima di prendere i voti, il frate, altro non era che uno scapestrato che, sovente, si accompagnava a persone ciniche e malvagie. Una notte, a seguito di una bravata, si introdusse in compagnia di alcuni amici nella magione di un uomo.\nL'uomo chiese ai ragazzi di coadiuvarlo nella ricerca della sua bella moglie ma, ben presto, i visitatori si resero conto che, sia il proprietario del castello sia sua moglie, avevano stretto un patto col maligno e, ci\u00f2, in cambio dell'eterna giovinezza. Dopo rocambolesche avventure, i ragazzi, troveranno la donna, eternamente giovane ma in bal\u00eca delle misteriose forze occulte a cui si era venduta.\nIl proprietario del castello, dal canto suo, eternamente giovane al fianco della sua amata, era stato condannato nel cercare l'amata in eterno, senza fine. I due coniugi, entrambi dominati dalle forze occulte, ne erano divenuti schiavi a seguito della loro vanit\u00e0 e dei loro desideri terreni.\nSolo a quel punto, nel vedere quelle due anime perse, il frate, si rese conto di quanto possa essere nocivo produrre dolore e sofferenza al prossimo e, a seguito di quest'esperienza, aveva deciso di dedicare la sua vita al bene e all'amore per gli altri. Ascoltata la storia, commossa e colpita, la cantante decide di consegnare le carte al frate, sventando la tragedia ai danni dell'uomo perseguitato dalla malavita locale.\nProduzione.\nIl film venne girato nella primavera del 1963 nel castello Odescalchi a Bracciano mentre gli esterni vennero girati nel comune di Montelibretti. Intitolato in un primo momento \"Katarsis\" venne realizzato con un basso budget consistente di soli 46 milioni di Lire grazie alla piccola casa di produzione indipendente \"La casa della Mangusta\" di Ulderico Sciarretta. Il titolo di lavorazione era inizialmente \"Faust '63\" divenuto poi \"Katarsis - L\u2019orgia\" e successivamente solo \"Katarsis\".\nLa produzione riusc\u00ec a coinvolgere nel progetto Christopher Lee realizzando le sue riprese in una settimana. Nella sua autobiografia, \"Dark and Gruesome\", Lee afferma di non aver mai visto il film e afferma erroneamente che la pellicola venne suddivisa in due lungometraggi: il film in realt\u00e0 esiste in due versioni, di cui la seconda (\"La sfida del diavolo\" appunto) con sostanziali modifiche dall'originale \"Katarsis\" (l'errore \u00e8 rimasto anche nella seconda edizione dell'autobiografia riveduta pubblicata col titolo \"The Lord of Misrule\").\nDistribuzione.\nIl film usc\u00ec inizialmente come \"Katarsis\" nella sua edizione diretta dal solo Vegezzi, della durata di 87 minuti venendo proiettato una sola volta al cinema Strippoli di Canosa, il 9 settembre 1963. Per la prima versione del film, la Commissione di revisione cinematografica di primo grado esprime parere favorevole alla proiezione del film in pubblico con divieto di visione ai minori di 18 anni, per \u00ab\"la morbosit\u00e0 della trama e il clima d'incubo e di angoscia\"\u00bb. Passato attraverso varie case di produzione e distribuzione, tutte fallite, alla fine il film ottenne una vera e propria distribuzione solo nel 1965 in una versione di 78 minuti alterata (intitolata appunto \"Sfida al diavolo\") dal produttore Ulderico Sciaretta (ora proprietario della nuova casa Eco Films) con l'aiuto dell'attore Piero Vida e contro la volont\u00e0 del regista. Le modifiche includevano un nuovo montaggio, la modifica completa della colonna sonora, l'eliminazione di alcune scene ritenute poco commerciali e l'inserimento di scene erotiche e una cornice noir alla vicenda principale in cui si mostravano in flashback sequenze di Katarsis con un commento moralistico da parte di uno dei protagonisti al fine di evitare ulteriori restrizioni con la censura; vennero aggiunte anche esibizioni della ballerina Alma Del Rio e della cantante Sonia nonch\u00e9 il product placement del brandy Stock 84 fatto dal personaggio del monaco (interpretato dallo stesso Sciarretta). Perlopi\u00f9 Il nome del regista venne riportato erroneamente sia nei crediti del film che sulle locandine con una doppia G, (Giuseppe Veggezzi). Il risultato ebbe un effetto devastante sulla psiche del regista, che cadde in uno stato di depressione per molti anni e decise di abbandonare il mondo del cinema. Al momento la versione originale del film intitolata \"Katarsis\" \u00e8 da considerarsi perduta.\nTagline.\n\"\u201cUn giallo pi\u00f9 giallo del giallo\u2014Una Sonia che rallegra l\u2019ambiente del vizio\u201d\""}
{"id": "3733051", "revid": "287204", "url": "https://it.wikipedia.org/wiki?curid=3733051", "title": "Dominio immunoglobulinico", "text": ""}
{"id": "3733053", "revid": "287204", "url": "https://it.wikipedia.org/wiki?curid=3733053", "title": "Dominio dell'applicazione", "text": ""}
{"id": "3733054", "revid": "287204", "url": "https://it.wikipedia.org/wiki?curid=3733054", "title": "Dominio sul mondo", "text": ""}
{"id": "3733058", "revid": "1573940", "url": "https://it.wikipedia.org/wiki?curid=3733058", "title": "Mazama bricenii", "text": "Il mazama di M\u00e9rida (Mazama bricenii ), noto anche come mazama rossiccio, \u00e8 una piccola specie di cervo. \u00c8 diffuso nelle foreste e nei p\u00e1ramo delle Ande della Colombia settentrionale e del Venezuela occidentale, a 1000\u20133500\u00a0m di quota. In passato era considerato una sottospecie del mazama rosso minore, a cui somiglia moltissimo nell'aspetto, ed \u00e8 stato riconosciuto come specie a parte soltanto nel 1987, malgrado fino al 1999 molti studiosi abbiano continuato a considerarlo come sottospecie."}
{"id": "3733060", "revid": "287204", "url": "https://it.wikipedia.org/wiki?curid=3733060", "title": "Dominio a frontiera lipschitziana", "text": ""}
{"id": "3733061", "revid": "182396", "url": "https://it.wikipedia.org/wiki?curid=3733061", "title": "Patrae", "text": ""}
{"id": "3733062", "revid": "287204", "url": "https://it.wikipedia.org/wiki?curid=3733062", "title": "Dominion of India", "text": ""}
{"id": "3733063", "revid": "287204", "url": "https://it.wikipedia.org/wiki?curid=3733063", "title": "Indian Union", "text": ""}
{"id": "3733064", "revid": "287204", "url": "https://it.wikipedia.org/wiki?curid=3733064", "title": "DADT", "text": ""}
{"id": "3733065", "revid": "154893", "url": "https://it.wikipedia.org/wiki?curid=3733065", "title": "Non chiedere, non dire", "text": ""}
{"id": "3733068", "revid": "287204", "url": "https://it.wikipedia.org/wiki?curid=3733068", "title": "Sigint", "text": ""}
{"id": "3733077", "revid": "729019", "url": "https://it.wikipedia.org/wiki?curid=3733077", "title": "Spiedo (arma)", "text": "Lo spiedo (\"Venabulum\" in latino) era un'arma inastata in uso nel Medioevo e nel Rinascimento per la caccia alla selvaggina pericolosa (fond. cinghiale) in Francia e Italia. Si componeva di un lungo corpo metallico appuntito, a sezione quadrangolare, inastato su di un astile in legno. La differenza con la lancia da cinghiale in uso nell'areale germanico era forse, originariamente, meramente etimologica.\nNel vocabolario italiano corrente, lo Spiedo, o \"Schidione\", \u00e8 un utensile in metallo o legno, in forma di astile sottile ed appuntito ad una delle estremit\u00e0, sul quale si infilzano le carni per la cottura alla fiamma o alla brace.\nStoria.\nOrigini.\nL'arma inastata d'uso venatorio nota come \"spiedo\" o \"spiede\" era gi\u00e0 in uso presso gli antichi Romani, soliti servirsene per la caccia a selvaggina di grandi dimensioni, con il nome di \"venabulum\" (italianizzazione \"venabulo\"). Era arma utilizzata durante le battute di caccia a cavallo, onde sfruttare al meglio la velocit\u00e0 e la mole dell'equino congiuntamente al grande allungo del venabulo per abbattere animali pericolosi per l'incolumit\u00e0 del cacciatore, quali il cinghiale. Strumento fondamentale per l'abbattimento delle prede pi\u00f9 grosse e pericolose, il \"venabulum\" affiancava l'arco nella panoplia della d\u00e8a cacciatrice Artemide.\nNel corso del Medioevo, la pratica della caccia al cinghiale si diffuse capillarmente in Europa. Mentre l'areale di cultura germanica si affidava alla chiavarina, arma inastata prettamente teutonica sviluppata appositamente per uccidere il suinide selvatico, in Italia ed in Provenza rest\u00f2 in uso il \"venabulum\" latino quale strumento atto a finalizzare l'uccisione della pericolosa preda.\nNei secoli centrali del Medioevo, concomitantemente allo sviluppo di quelle armi da fanteria basate su attrezzi agricoli (roncone, mazzafrusto, ecc.), anche il venabulo funse da archetipo per lo sviluppo di un'arma d'assalto vera e propria. Lo spiedo divenne spiedo da guerra (\"spetum\"), un'arma inastata da fanteria atta a colpire un cavaliere in armi permettendo al fantaccino di tenere il nemico a distanza sfruttando i rebbi sotto alla lama. Il modello dello \"spetum\" venne poi sviluppato in armi pi\u00f9 raffinate quali il brandistocco e la corsesca. Sussiste comunque la possibilit\u00e0 che l'impiego bellico del \"venabulum\" possa essere fatto risalire sino ai tempi del Sacro Romano Impero di Carlo Magno poich\u00e9 gi\u00e0 a quel tempo la cavalleria pesante dell'Impero soleva servirsi della chiavarina, cio\u00e8 dell'equivalente nordico del venabulo, quale arma durante la carica.\nNel XVII secolo il venabulo era ancora in uso quale arma da caccia, compito al quale assolse sino al definitivo abbandono, nella pratica venatoria, delle armi inastate in funzione delle armi da fuoco:\nUso moderno.\nNel lessico italiano corrente, il vocabolo spiedo \u00e8 utilizzato quale sinonimo di \"schidione\", cio\u00e8 l'utensile in metallo o legno, in forma di astile sottile ed appuntito ad una delle estremit\u00e0, sul quale si infilzano le carni per la cottura alla fiamma o alla brace.\nAl fine di indicare specificatamente l'antico spiedo da caccia, i letterati italiani hanno continuato ad utilizzare il vocabolo di derivazione latina \"venabulo\" sino al principio del XX secolo."}
{"id": "3733078", "revid": "287204", "url": "https://it.wikipedia.org/wiki?curid=3733078", "title": "Gaeml", "text": ""}
{"id": "3733079", "revid": "287204", "url": "https://it.wikipedia.org/wiki?curid=3733079", "title": "Dong Feng", "text": ""}
{"id": "3733080", "revid": "287204", "url": "https://it.wikipedia.org/wiki?curid=3733080", "title": "Signora del gioco", "text": ""}
{"id": "3733081", "revid": "287204", "url": "https://it.wikipedia.org/wiki?curid=3733081", "title": "Doppelsoldner", "text": ""}
{"id": "3733082", "revid": "287204", "url": "https://it.wikipedia.org/wiki?curid=3733082", "title": "Doreen Valiente Dominy Edith", "text": ""}
{"id": "3733083", "revid": "287204", "url": "https://it.wikipedia.org/wiki?curid=3733083", "title": "Ameth", "text": ""}
{"id": "3733085", "revid": "196390", "url": "https://it.wikipedia.org/wiki?curid=3733085", "title": "Doriri", "text": ""}
{"id": "3733086", "revid": "404338", "url": "https://it.wikipedia.org/wiki?curid=3733086", "title": "Epigastrica inferiore", "text": ""}
{"id": "3733088", "revid": "110157", "url": "https://it.wikipedia.org/wiki?curid=3733088", "title": "Ta\u00e7a de Portugal 1938-1939", "text": "La Ta\u00e7a de Portugal 1938-1939 fu la prima edizione della Coppa di Portogallo. La squadra vincitrice fu l'Acad\u00e9mica di Coimbra che sconfisse 4-3 il Benfica nella finale del 25 giugno 1939 al Campo das Sal\u00e9sias di Lisbona."}
{"id": "3733098", "revid": "1788047", "url": "https://it.wikipedia.org/wiki?curid=3733098", "title": "Modena Football Club 1930-1931", "text": "Questa voce raccoglie le informazioni riguardanti il Modena Calcio nelle competizioni ufficiali della stagione 1930-1931."}
{"id": "3733100", "revid": "869733", "url": "https://it.wikipedia.org/wiki?curid=3733100", "title": "Tamar (disambigua)", "text": ""}
{"id": "3733107", "revid": "2092381", "url": "https://it.wikipedia.org/wiki?curid=3733107", "title": "Nazionale Under-17 di calcio della Russia", "text": "La Nazionale di calcio russa Under-17 \u00e8 la rappresentativa calcistica Under-17 della Russia ed \u00e8 posta sotto l'egida della RFS. Nella gerarchia delle Nazionali calcistiche giovanili russe \u00e8 posta prima della Nazionale Under-18 e dopo la Nazionale Under-16."}
{"id": "3733109", "revid": "767487", "url": "https://it.wikipedia.org/wiki?curid=3733109", "title": "Gino Ansaloni", "text": "Carriera.\nGioc\u00f2 per tre stagioni in Serie A nel Modena.\nMilit\u00f2 nel Mantova, nel Trento e, a pi\u00f9 riprese, nel Bolzano."}
{"id": "3733112", "revid": "438678", "url": "https://it.wikipedia.org/wiki?curid=3733112", "title": "Amminoacidi insulinogenici", "text": "Gli amminoacidi insulinogenici, insulinogeni, insulinotropici o IAA (dall'inglese insulinogenic ammino acids) rappresentano quella classe di amminoacidi in grado di stimolare, in maniera pi\u00f9 o meno marcata, la produzione di insulina.\nNormalmente, quando si citano le propriet\u00e0 dell'ormone insulina, viene trattata principalmente la funzione di abbassare i livelli di zuccheri nel sangue (glucosio), trasportandoli verso determinati tessuti che fungono da siti di stoccaggio o di riserva, ovvero il tessuto muscolare scheletrico, il cuore, il tessuto adiposo (Tessuti insulino-dipendenti), e altri apparati verso cui essa ha un'azione indiretta. In realt\u00e0 l'insulina interviene in ogni caso con il semplice scopo di \"nutrire\" questi tessuti, anche in seguito all'introduzione di altri nutrienti, quali proteine (o aminoacidi e peptidi) e lipidi, e non solo con il compito di gestire un eventuale eccesso di zuccheri nel sangue. L'insulina \u00e8 indispensabile, ad esempio, per l'utilizzazione degli amminoacidi stessi a scopo anabolico anche in assenza di glucidi, e non a caso svolge un'importante azione sinergica sulla proteosintesi (sintesi proteica) potenziando la produzione di altri ormoni come il GH, che incrementa a sua volta la produzione dell'ormone anabolico IGF-1, e il testosterone. Col progredire delle conoscenze sugli effetti dell'insulina nel metabolismo dei grassi e delle proteine, si \u00e8 evidenziato che anche altri fattori giocano un ruolo importante nella sua regolazione, contrariamente a quanto si pensava in passato. Ad ogni modo, l'effetto insulinogenico degli amminoacidi era gi\u00e0 noto almeno dagli anni sessanta, cos\u00ec come il ruolo fondamentale dell'insulina sulla proteosintesi.\nGli amminoacidi, come i carboidrati, risultano i nutrienti che stimolano maggiormente la secrezione di insulina. Tra i dieci aminoacidi essenziali, leucina, lisina, valina, e soprattutto arginina (quest'ultimo \u00e8 in realt\u00e0 condizionatamente essenziale) sono coloro che vengono maggiormente citati per le loro propriet\u00e0 sulla stimolazione dell'ormone. Ci\u00f2 nonostante, non solo i particolari amminoacidi insulinogenici singoli o combinati tra loro a provocare una sua reazione, ma anche l'introduzione di amminoacidi misti, o a cibi proteici in generale. Tale propriet\u00e0 \u00e8 stata valorizzata in campo nutrizionale con i pi\u00f9 recenti parametri del indice insulinico e carico insulinico, che, contrariamente al indice glicemico, misurano la produzione di insulina nell'organismo in risposta all'ingestione di un qualsiasi alimento e macronutriente (quindi anche proteine/amminoacidi e lipidi), e non solo all'ingestione di carboidrati. Si \u00e8 notato infatti che certi cibi, come quelli proteici, sembrano causare un incremento sproporzionato della risposta insulinica nonostante l'assenza, o un basso contenuto di carboidrati.\nEffetti dell'insulina sulla proteosintesi.\nCome gi\u00e0 accennato, l'insulina ricopre un importante compito sulla sintesi proteica in sinergia con gli ormoni GH (o somatotropina) e IGF-1 (o somatomedina c). Gli aminoacidi liberati dalla digestione delle proteine, possono stimolare la secrezione di insulina, ma il potere insulinogenico varia in base al tipo, ai livelli di glucosio ematico, e alla mescolanza con esso. Amminoacidi misti o un pasto puramente proteico causano la secrezione di insulina, ma in maniera minore rispetto ad un pasto puramente glucidico. La secrezione di insulina in seguito a un pasto proteico promuove l'uptake e l'utilizzazione di amminoacidi per la sintesi di proteine muscolari mentre contrasta il processo inverso, la proteolisi (il catabolismo proteico), un processo che promuove l'utilizzo di amminoacidi a scopo energetico per gluconeogenesi, principalmente durante il digiuno.\nLe proteine rappresentano, a livello endocrino, un forte stimolo sull'aumento della massa magra e la riduzione della massa grassa, mediante la produzione di determinati con azione anabolica sul tessuto muscolare quali l'asse GH/IGF-1, insulina, e testosterone. L'introduzione di proteine stimola sia la secrezione di GH che di insulina. Entrambi concorrono alla produzione di IGF-1 (Insulin-like Growth factor-1; \"Fattore di crescita insulino-simile\"); che \u00e8 il primo responsabile della crescita della massa muscolare (le propriet\u00e0 anaboliche attribuite al GH, in realt\u00e0 si realizzano attraverso la liberazione IGF-1, il quale \u00e8 strettamente GH dipendente). Allo stesso tempo, il GH, il quale non \u00e8 direttamente coinvolto nell'anabolismo proteico, ma piuttosto nella capacit\u00e0 di incremento di IGF, assieme al glucagone previene l'ipoglicemia (sono ormoni iperglicemizzanti) causata dall'insulina in assenza di carboidrati, innescando il processo di lipolisi (degradazione dei trigliceridi nel tessuto adiposo). In seguito all'introduzione di sole proteine/amminoacidi, la concentrazione plasmatica di glucosio non pu\u00f2 essere mantenuta perch\u00e9 non vi \u00e8 introduzione di glucosio con il pasto stesso, quindi devono essere secreti ormoni iperglicemizzanti, in primis il glucagone, per stabilizzare i livelli di glucosio nel sangue grazie alla glicogenolisi epatica e la gluconeogenesi.\nDunque insulina e GH/glucagone non sono sempre antagonisti, ma hanno un'azione sinergica di rilievo in seguito all'introduzione di sole proteine sulla proteosintesi, la lipolisi, e sul mantenimento dell'omeostasi glicemica. Anzi, solo la loro secrezione contemporanea favorisce la crescita, poich\u00e9 ognuno di essi (in realt\u00e0 l'IGF-1, solo mediato dal GH) svolge una specifica attivit\u00e0 distinta da quella dell'altro, stivando una diversa selezione di aminoacidi. Invece, in assenza di introduzione proteica, l'azione del GH non si traduce in anabolismo proteico, poich\u00e9 questa azione \u00e8 svolta dall'insulina e IGF-1. Nei casi di digiuno, quando la secrezione di GH avviene senza la sinergia di questi ultimi, esso svolge altri ruoli metabolici tra cui la lipolisi, ma non la proliferazione dei tessuti.\n\u00c8 la somministrazione di carboidrati che determina un reale antagonismo tra GH (e glucagone) e insulina. I carboidrati infatti stimolano fortemente l'insulina con lo scopo di controllare il livelli glicemici e gestire un eventuale eccesso, mentre il GH e il glucagone vengono inibiti, poich\u00e9 non devono antagonizzare l'effetto ipoglicemizzante dell'insulina a causa dell'introduzione esogena di glucosio, ma al contrario, l'effetto dell'insulina non contrastato, causa un facile accumulo dell'eccesso di carboidrati sotto forma di glicogeno e trigliceridi. L'insulina quindi causa lipogenesi se in presenza di glucidi, o glucidi mescolati ad altri nutrienti, mentre le sole proteine, in condizioni normali, non la inducono all'accumulo di grasso, ma anzi al dimagrimento.\nEsperimenti.\nLe maggiori ricerche sono state effettuate sul amminoacido arginina, nel ruolo di sostanza in grado di promuovere la secrezione di insulina per la modulazione post-prandiale di glucosio. I risultati dai primi studi del 1966 mostravano che l'arginina pura ha propriet\u00e0 glucogeniche (viene impiegata per essere convertita a glucosio), tuttavia, quando viene somministrata assieme a glucosio, l'arginina attenuava la concentrazione ematica di glucosio. Queste sostanze potevano essere somministrate per via endovenosa o per via orale. \nAlcuni scienziati somministrarono per via endovenosa 30 grammi di amminoacidi misti a soggetti sani. La mistura di amminoacidi provoc\u00f2 un'immediata ed abbondante produzione di insulina nel plasma sanguigno. Venne anche osservato che dopo l'infusione di amminoacidi, i soggetti riscontravano iperinsulinemia, probabilmente provocata dalla somministrazione di amminoacidi, e manifestavano un decremento dei livelli di glucosio ematico e di acidi grassi liberi (FFA). \nCome seguito di questo studio, nel 1970 la stessa \u00e9quipe di scienziati somministr\u00f2 30 grammi rispettivamente di istidina, leucina e arginina con glucosio in diverse occasioni su soggetti sani. Di tutti i tre amminoacidi, l'arginina con glucosio caus\u00f2 in assoluto la maggiore secrezione di insulina. La somministrazione orale di arginina mostr\u00f2 un abbassamento dei livelli ematici di glucosio. \nUn altro studio compar\u00f2 gli effetti della somministrazione orale di arginina nell'accelerare la produzione di glucosio. Due gruppi di soggetti sani assunsero per via orale arginina, alanina, e un placebo. I soggetti che assumevano arginina contro il placebo mostrarono un largo incremento di citrullina assieme ad un decremento della produzione di glucosio. L'arginina pu\u00f2 essere convertita in citrullina, ossido nitrico (ON), creatina, ornitina e agmatina. L'arginina, come la citrullina e l'ossido nitrico presumubilmente giocano un ruolo importante nella regolazione del glucosio ematico. L'arginina somministrata per via endovenosa mostrava essere correlata con la produzione dell'ossido nitrico. \u00c8 stato ipotizzato che l'ossido nitrico moduli l'uptake insulino mediato del glucosio ed aiuti a controllare la risposta glicemia post-prandiale. Si consideri che la produzione di ossido nitrico a partire dall'arginina \u00e8 modulata in senso stimolatorio proprio dall'insulina. \nAltri ricercatori studiarono l'effetto della L-arginina somministrata per via orale sul glucosio ematico e sulla concentrazione di insulina. La L-arginina veniva assunta con e senza glucosio in due separate occasioni. Quando il glucosio veniva ingerito con l'arginina, la risposta insulinica era pi\u00f9 attenuata rispetto alla sola ingestione di arginina, tuttavia l'ingestione di arginina non stimolava un incremento delle concentrazioni di insulina. Questo studio dimostra che la quantit\u00e0 di arginina assorbita dopo l'ingestione di un pasto misto probabilmente non contribuisce ad incrementare significativamente la secrezione di insulina.\nA differenza dell'assunzione orale, la somministrazione endovenosa di arginina ha mostrato effetti sull'insulina post-prandiale e glucosio differenti. L'arginina assunta oralmente attenua la risposta insulinica, che modula le concentrazioni di glucosio ematico post-prandiale. Tuttavia, l'arginina assunta per via endovenosa stimola una maggiore e anticipata secrezione di insulina se comparata all'assunzione orale.\nLe ricerche hanno rivelato un definitivo chiarimento per i diversi effetti indotti per via orale e endovenosa dell'arginina sulla secrezione di insulina e la concentrazione ematica di glucosio. Diverse possibili spiegazioni sono state suggerite. \u00c8 stata anche supposta l'esistenza di un ancora sconosciuto sensore che regola gli amminoacidi e induca le cellule \u03b2 del pancreas a produrre insulina. Come esposto precedentemente, l'ingestione di arginina eleva sia l'ossido nitrico che la concentrazione di citrullina, di conseguenza l'arginina pu\u00f2 indirettamente favorire il controllo dei livelli di glucosio ematico tramite l'uptake di glucosio insulino-mediato.\nNel 1997, alcuni ricercatori del dipartimento di biochimica dell'Universit\u00e0 di Sydney, Susanne HA Holt, Janette C. Brand Miller, e Peter Petocz, pubblicarono sull'American Journal of Clinical Nutrition uno studio che documentava come certi cibi, in particolare quelli proteici (e quindi gli amminoacidi che li compongono), causassero un incremento della risposta insulinica nonostante l'assenza di carboidrati. Da queste constatazioni, venne definitivamente concepito un valore che misurasse la produzione di insulina nell'organismo in risposta all'ingestione di un qualsiasi alimento e qualsiasi macronutriente, e non solo in risposta al consumo di carboidrati (con l'indice e carico glicemico) ovvero l'indice insulinico."}
{"id": "3733115", "revid": "1543377", "url": "https://it.wikipedia.org/wiki?curid=3733115", "title": "Ed Gordon", "text": "Biografia.\nAi Giochi olimpici del 1928 non riusc\u00ec a salire sul podio, mentre ai Giochi olimpici del 1932 vinse l'oro superando lo statunitense Lambert Redd (medaglia d'argento) e il giapponese Chuhei Nambu."}
{"id": "3733116", "revid": "767487", "url": "https://it.wikipedia.org/wiki?curid=3733116", "title": "Mario Nicolini (1912)", "text": "Carriera.\nGiocatore.\nClub.\nGioc\u00f2 per tre stagioni in Serie A nelle file del .\nNazionale.\nPartecip\u00f2 ai Giochi olimpici del 1936, vincendo la medaglia d'oro.\nAllenatore.\nAllen\u00f2 il Montevecchio nel 1956-1957, in IV Serie, e il Pisa dal 1962 al 1964."}
{"id": "3733117", "revid": "1573940", "url": "https://it.wikipedia.org/wiki?curid=3733117", "title": "Mazama chunyi", "text": "Il mazama nano (Mazama chunyi ), o \"chunyi\", \u00e8 una piccola specie di cervo diffusa sugli altopiani andini.\nDescrizione.\nHa il mantello di colore marrone-rossastro, con regione anteriore e collo grigio scuro. Le regioni inferiori sono marrone chiaro e il muso \u00e8 breve e sottile. Pesa circa 11 kg.\nDistribuzione e habitat.\nQuesta specie \u00e8 originaria degli altopiani andini della Bolivia occidentale e del Per\u00f9 sud-orientale, dove abita nelle foreste e nei p\u00e1ramo. \nConservazione.\nQuesta specie di mazama, poco conosciuta, viene classificata dalla IUCN tra le specie vulnerabili. Alcuni ricercatori hanno pattugliato le foreste della Bolivia, scoprendo nuove localit\u00e0 in cui \u00e8 presente la specie e cercando di delinearne la distribuzione geografica; sebbene circa il 40% delle aree in cui vive il mazama nano sia degradata o frammentata, il restante 60% sembra in buone condizioni di conservazione. Ci\u00f2 ha spinto gli esperti della IUCN a includere il mazama nano tra le specie vulnerabili."}
{"id": "3733119", "revid": "2034231", "url": "https://it.wikipedia.org/wiki?curid=3733119", "title": "Lawrence Henry Gipson", "text": "\u00c8 conosciuto maggiormente per essere uno dei rappresentanti della cosiddetta \"Imperial school\", che raggruppa gli storici che studiarono l'Impero britannico dal punto di vista dei funzionari di Londra, e che generalmente elogiarono l'efficienza amministrativa e la correttezza politica dell'Impero. Vinse nel 1950 il Premio Bancroft per la sua opera storica \"The Victorious Year, 1758\u20131760\" e nel 1962 il Premio Pulitzer per la storia grazie all'opera \"The Triumphant Empire: Thunderclouds Gather in the West, 1763-1766\" (volume 10)."}
{"id": "3733123", "revid": "31886", "url": "https://it.wikipedia.org/wiki?curid=3733123", "title": "Erigavo", "text": " \nErigavo talvolta citata anche come Erigabo (in somalo \"Ceerigabo\"), \u00e8 una citt\u00e0 della Somalia settentrionale, capitale della regione di Sanag e capoluogo della provincia omonima.\nStoria.\nErigavo in epoca coloniale fu parte della Somalia Britannica.\nLa citt\u00e0 ed i suoi dintorni furono una delle aree pi\u00f9 turbolente nella lotta tra la resistenza somala dei dervisci e le forze coloniali etiopi, britanniche ed italiane. Nella zona fu particolarmente attivo il leader religioso e patriota anticolonialista somalo Mohammed Abdullah Hassan.\nIl controllo sulla citt\u00e0 \u00e8 conteso tra il Somaliland, macroregione proclamatasi unilateralmente indipendente nel 1991, il Puntland, altra macroregione proclamatasi per\u00f2 soltanto autonoma, ed il HBM-SSC (Hoggaanka Badbaadada iyo Mideynta SSC), gruppo locale il cui obiettivo \u00e8 quello di riunire questi territori contesi in un'unica entit\u00e0 amministrativa autonoma ma non indipendente dalla Somalia, peraltro costituita dal gruppo nel 2012 con il nome di Khatumo. Infatti questa disputa territoriale \u00e8 in realt\u00e0 di portata ben pi\u00f9 ampia, perch\u00e9 ha ad oggetto le intere regioni di Sanag e Sol ed anche la parte sudorientale della regione di Tug Dair, detta Ayn, che secondo il HBM-SSC, fondatore del Khatumo, ma anche secondo il Puntland sarebbe una regione distinta. Per chiarimenti vedi disputa Somaliland-Puntland.\nNel 1991, con la caduta del governo centrale somalo di Siad Barre, la citt\u00e0 e la regione di Sanag erano entrate a far parte del Somaliland, ma nel 1998 il Puntland rivendic\u00f2 l'intera regione di Sanag come parte del proprio territorio, dando origine ad una controversia territoriale che dura ancora oggi.\nEconomia e trasporti.\nLa pastorizia \u00e8 la principale fonte di sussistenza della popolazione locale, tra cui abbondano pastori nomadi di capre, pecore e cammelli, che pascolano su campi aperti suddivisi tra i clan locali pi\u00f9 che tra singole famiglie. Le rimesse dei somali originari della citt\u00e0 ed emigrati all'estero sono un altro mezzo di sussistenza importante per i residenti.\nErigavo ha una moderna rete di servizi telefonici, e come in molte altre citt\u00e0 somalo le telecomunicazioni hanno avuto uno sviluppo considerevole ed hanno contribuito a far crescere e modernizzare l'economia.\nErigavo \u00e8 una citt\u00e0 in rapida crescita soprattutto demografica, ma a causa della mancanza di un sistema stradale adeguato \u00e8 collegata debolmente alle altre citt\u00e0 somale, specialmente quelle del Somaliland. Tuttavia la citt\u00e0 ha un aeroporto.\nSociet\u00e0.\nEvoluzione demografica.\nLa citt\u00e0 ha 41.000 abitanti secondo i dati del 2000, la maggior parte dei quali appartenenti al clan Isaaq."}
{"id": "3733124", "revid": "1494169", "url": "https://it.wikipedia.org/wiki?curid=3733124", "title": "Luis Mena", "text": ""}
{"id": "3733125", "revid": "132266", "url": "https://it.wikipedia.org/wiki?curid=3733125", "title": "Erigabo", "text": ""}
{"id": "3733128", "revid": "757396", "url": "https://it.wikipedia.org/wiki?curid=3733128", "title": "Do\u011fu\u015f Balbay", "text": ""}
{"id": "3733129", "revid": "110157", "url": "https://it.wikipedia.org/wiki?curid=3733129", "title": "Coppa dei Caraibi 1989", "text": "La Coppa dei Caraibi 1989 \"(Caribbean Championship 1989)\" fu la settima edizione della Coppa dei Caraibi (la prima con la nuova denominazione), competizione calcistica per nazione organizzata dalla CFU. La competizione si svolse nelle Barbados dal 3 luglio al 9 luglio 1989 e vide la partecipazione di sei squadre: , , , , e .\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nFase finale.\nGruppo A.\n qualificato alla finale.\nGruppo B.\n qualificato alla finale."}
{"id": "3733131", "revid": "254059", "url": "https://it.wikipedia.org/wiki?curid=3733131", "title": "Ceva (famiglia)", "text": "I Ceva sono una famiglia nobile italiana discendente dal casato degli Aleramici, con diramazioni a Napoli, Piemonte e Genova.\nHanno come capostipite Anselmo, figlio di Bonifacio del Vasto e primo marchese di Ceva, dal quale marchesato i discendenti trassero il cognome. Bonifacio Del Vasto ebbe otto figli, divise la sua eredit\u00e0 con testamento datato 5 ottobre 1125 a Loreto tra sette in quanto uno, Bonifacio d'Incisa, sembra essere stato diseredato perch\u00e9 contrasse alleanze con nemici paterni.\nUn Bonifacio Tagliaferro ebbe parte rilevante in una faida contro i ventimigliesi nel 1219, un Anselmo fu potest\u00e0 di Mondov\u00ec, un Giovanni fu stretegoto di Salerno, un Bonifacio coni\u00f2 delle monete, tra le quali alcune con il suo blasone ed il suo nome. Altri esponenti della famiglia ebbero cariche statali.\nComplessivamente la famiglia possedette cinque marchesati, tre ducati, una contea e ventisette feudi; contrasse parentele, tra le altre, con i Del Balzo, i Capece, i D'Este, i Peralta, i Pignatelli, i Rossi, i Sanseverino, i Della Torre, i Ventimiglia ed i Grimaldi.\nArma.\n\"Fasciato d'oro e di nero\", alias \"Fasciato d'oro e di nero, con il filetto d'azzurro, in sbarra\"."}
{"id": "3733132", "revid": "767487", "url": "https://it.wikipedia.org/wiki?curid=3733132", "title": "Luis Hernando Mena", "text": "Carriera.\nHa giocato nella Liga Postobon con la maglia del Boyac\u00e1 Chic\u00f3."}
{"id": "3733133", "revid": "767487", "url": "https://it.wikipedia.org/wiki?curid=3733133", "title": "Philip Hershkovitz", "text": "Nato a Pittsburgh, frequent\u00f2 le universit\u00e0 di Pittsburgh e del Michigan e visse a lungo in Sudamerica collezionando esemplari di mammiferi l\u00e0 presenti. Nel 1947, venne nominato curatore del Museo Field di Storia Naturale di Chicago, dove continu\u00f2 a lavorare fino alla morte. Pubblic\u00f2 molti studi sui mammiferi dei neotropici, soprattutto su primati e roditori, e descrisse quasi 70 nuove specie e sottospecie di mammiferi.\nA lui sono state dedicate almeno una dozzina di specie tra cui:"}
{"id": "3733134", "revid": "288300", "url": "https://it.wikipedia.org/wiki?curid=3733134", "title": "Boyac\u00e1 Chic\u00f3", "text": ""}
{"id": "3733135", "revid": "1310927", "url": "https://it.wikipedia.org/wiki?curid=3733135", "title": "Nazionale Under-16 di calcio della Russia", "text": "La Nazionale di calcio russa Under-16 \u00e8 la rappresentativa calcistica Under-16 della Russia ed \u00e8 posta sotto l'egida della RFS. Nella gerarchia delle Nazionali calcistiche giovanili russe \u00e8 posta prima della Nazionale Under-17."}
{"id": "3733136", "revid": "637991", "url": "https://it.wikipedia.org/wiki?curid=3733136", "title": "Modena Football Club 1931-1932", "text": "Questa voce raccoglie le informazioni riguardanti il Modena Calcio nelle competizioni ufficiali della stagione 1931-1932."}
{"id": "3733138", "revid": "32", "url": "https://it.wikipedia.org/wiki?curid=3733138", "title": "Aminoacidi insulinogenici", "text": ""}
{"id": "3733143", "revid": "580197", "url": "https://it.wikipedia.org/wiki?curid=3733143", "title": "Gadi Kinda", "text": "Carriera.\nClub.\nDal 2011 al 2018 ha giocato con la maglia dell'Ashdod. In seguito passa al .\nIl 23 gennaio 2020 passa in prestito allo per la durata di un anno.\nIl 9 dicembre 2020 viene riscattato dal club statunitense.\nNazionale.\nIl 5 giugno 2021 esordisce con la nazionale maggiore israeliana andando a segno nell'amichevole vinta 1-3 contro il ."}
{"id": "3733144", "revid": "150129", "url": "https://it.wikipedia.org/wiki?curid=3733144", "title": "Villa Colonna di Belpoggio", "text": ""}
{"id": "3733145", "revid": "288300", "url": "https://it.wikipedia.org/wiki?curid=3733145", "title": "Ashdod MS", "text": ""}
{"id": "3733146", "revid": "729019", "url": "https://it.wikipedia.org/wiki?curid=3733146", "title": "Wibault 7", "text": "Il Wibault 7, citato anche come Wibault Wib 7, era un caccia monomotore ad ala alta a parasole prodotto dall'azienda francese Soci\u00e9t\u00e9 de Avions Michel Wibault negli anni venti.\nProgenitore di una serie di varianti destinate all'esportazione, che si differenziavano per la diversa motorizzazione\ne che vennero prodotte su licenza, venne realizzato in 40 esemplari, alcuni consegnati all'estero, ed utilizzato principalmente dall'A\u00e9ronautique Militaire, la componente aerea dell'Arm\u00e9e de terre, l'esercito francese.\nStoria.\nNei primi mesi del 1923 la Service Technique A\u00e9ronautique (STA\u00e9) emise una specifica per la fornitura di un nuovo modello di caccia di classe C1 (caccia monoposto) destinato a sostituire, nel 1926, il Nieuport-Delage NiD.29 in quel momento in fase di prima consegna ai reparti. Tra le caratteristiche richieste il velivolo doveva raggiungere i 240 km/h a 5\u00a0000 m ed integrare un armamento costituito da 4 mitragliatrici da 500 colpi ciascuna. I progetti dovevano essere proposti durante l'estate del 1924.\nTra i partecipanti ader\u00ec anche la Soci\u00e9t\u00e9 de Avions Michel Wibault che present\u00f2 un monomotore monoplano ad ala alta a parasole, sviluppo del precedente Wibault 3 rimasto allo stadio di prototipo dal quale si differenziava \nper la finitura esterna, da listelli di compensato ad elementi metallici in duralluminio, con una nuova tecnologia ideata e brevettata dallo stesso Wibault, e per la motorizzazione, un motore radiale raffreddato ad aria in sostituzione dell'8 cilindri a V raffreddato a liquido Hispano-Suiza 8.\nDopo una prima valutazione dei 30 progetti proposti, 11 furono i modelli dichiarati idonei a partecipare alla selezione finale che si tenne presso l'aerodromo di Villacoublay il 15 luglio di quello stesso anno. Sottoposti a prove comparative, nessuno dei modelli partecipanti riusc\u00ec a soddisfare le aspettative, tuttavia, dopo aver emesso un nuovo ordine per la fornitura di altri 400 esemplari di NiD.29, venne concessa una deroga per dare ai produttori l'opportunit\u00e0 di migliorare le loro proposte con una nuova valutazione programmata nel 1925.\nLa seconda valutazione si concluse aggiudicando la vittoria al Nieuport-Delage NiD.42 pur non soddisfacendo completamente le aspettative e con l'accordo di ulteriori miglioramenti in fase di consegna del modello. In quest'ambito la STA\u00e9 continu\u00f2 prove comparative con gli altri modelli che parteciparono al concorso che maturarono in un ulteriore contratto di fornitura per 25 Gourdou-Leseurre LGL-32 e, nel gennaio 1927, altri 25 Wibault 7.\nSviluppo.\nIl modello riprese le caratteristiche generali del precedente Wibault 3 C1, caratterizzato dalla struttura interamente metallica realizzata in duralluminio e, in un periodo ancora in netta prevalenza di biplani, dalla configurazione alare monoplana costituita da una singola ala alta a parasole sostenuta da una coppia di vistosi puntoni che collegavano ciascuna semiala alla fusoliera. Questa scelta tecnica, unita alla tecnologia che sostituiva la copertura del modello con delle singole strisce in duralluminio, caratterizz\u00f2 in seguito tutti i modelli realizzati dall'azienda francese.\nWibault ritenne conveniente realizzare una simile copertura abbinata ad un nuovo sistema di fissaggio, anch'esso brevettato, per rendere pi\u00f9 veloci, e di conseguenza economicamente meno onerosi, gli interventi sul modello sia per la necessaria manutenzione periodica che per eventuali danni accidentalmente causati o conseguenti al combattimento.\nAltra miglioria tecnica riguardava il carrello d'atterraggio, sempre fisso ma passato da una semplice struttura tubolare con ruote collegate tra loro da un asse rigido ad una pi\u00f9 elaborata ed ammortizzata con ruote indipendenti."}
{"id": "3733147", "revid": "57342", "url": "https://it.wikipedia.org/wiki?curid=3733147", "title": "Lucia Fronza Crepaz", "text": "Biografia.\nMedico pediatra, ha fatto parte della Camera dei Deputati per due legislature (1987-1994), nelle file della Democrazia Cristiana/Partito Popolare; gi\u00e0 Responsabile nazionale dell'Ufficio \u201cAffari Sociali e Famiglia\u201d della Democrazia Cristiana. \u00c8 stata a livello nazionale vicepresidente del Movimento per la Vita italiano (fino al '94) e Presidente del Centro Internazionale del Movimento politico per l'unit\u00e0, (emanazione del Movimento dei Focolari) (fino a luglio 2008); collabora alla rivista \u201cCitt\u00e0 Nuova\u201d. \u00c8 stata corresponsabile d el Movimento Umanit\u00e0 Nuova, movimento di formazione e impegno nel sociale del Movimento dei Focolari, dal 2008 al 2011. Rientrata definitivamente a Trento con la famiglia, attualmente si occupa di formazione politica per i giovani. Attualmente presiede l'Assemblea Provinciale del PD del Trentino.\n\u00c8 sposata e madre di sei figli."}
{"id": "3733148", "revid": "288300", "url": "https://it.wikipedia.org/wiki?curid=3733148", "title": "MS Ashdod", "text": ""}
{"id": "3733149", "revid": "287204", "url": "https://it.wikipedia.org/wiki?curid=3733149", "title": "Ramon Salazar", "text": ""}
{"id": "3733153", "revid": "150129", "url": "https://it.wikipedia.org/wiki?curid=3733153", "title": "Istituto Statale d'Arte Paolo Mercuri", "text": ""}
{"id": "3733154", "revid": "1043175", "url": "https://it.wikipedia.org/wiki?curid=3733154", "title": "Tomoya Ugajin", "text": "Carriera.\nNazionale.\nA maggio 2017 a sorpresa viene chiamato in nazionale maggiore da Vahid Halilhod\u017ei\u0107: dovr\u00e0 per\u00f2 aspettare 10 mesi per fare il suo debutto nel Giappone. Infatti il 23 marzo 2018, il giorno del suo 30\u00ba compleanno, gioca la sua prima partita in nazionale contro il Mali, amichevole preparatoria in vista del Mondiale 2018. In quella partita, Ugajin gioca solo il primo tempo, venendo sostituito durante l\u2019intervallo da G\u014dtoku Sakai, poich\u00e9 era diffidato. Inoltre, sempre al suo esordio, ha causato il calcio di rigore in favore agli africani."}
{"id": "3733165", "revid": "767487", "url": "https://it.wikipedia.org/wiki?curid=3733165", "title": "M\u00e1rcio Richardes", "text": ""}
{"id": "3733170", "revid": "767487", "url": "https://it.wikipedia.org/wiki?curid=3733170", "title": "Hasta la vista (film)", "text": "Hasta la vista \u00e8 un film del 2011 diretto da Geoffrey Enthoven.\nIl film \u00e8 stato presentato nella sezione \"Alice nelle citt\u00e0\" del Festival internazionale del film di Roma 2011 ed \u00e8 stato nominato per il Premio Magritte alla migliore coproduzione fiamminga.\nTrama.\nJozeph, Lars e Philip sono tre giovani portatori di gravi handicap che, decisi a perdere la loro verginit\u00e0, si imbarcano in un avventuroso viaggio verso la Spagna, complice la corpulenta infermiera Claude."}
{"id": "3733172", "revid": "641440", "url": "https://it.wikipedia.org/wiki?curid=3733172", "title": "Molin Nuovo", "text": ""}
{"id": "3733173", "revid": "729019", "url": "https://it.wikipedia.org/wiki?curid=3733173", "title": "Modena Calcio 1939-1940", "text": "Questa voce raccoglie le informazioni riguardanti il Modena Calcio nelle competizioni ufficiali della stagione 1939-1940."}
{"id": "3733174", "revid": "1543377", "url": "https://it.wikipedia.org/wiki?curid=3733174", "title": "Jill Masterton", "text": "Jill Masterton \u00e8 un personaggio del romanzo \"Missione Goldfinger\" di Ian Fleming e dell'omonimo film, il terzo della serie di James Bond. \u00c8 interpretata, nella trasposizione cinematografica, da Shirley Eaton. \nLa sua apparizione nel film \u00e8 molto breve, ma di grande effetto. La sua vita sullo schermo - che non va oltre i cinque minuti - \u00e8 rimasta nella storia del cinema e la causa di questo successo sta nella famosissima scena che la ritrae morta, distesa nuda sul letto matrimoniale della camera, nella quale aveva trascorso una notte d'amore con Bond, con il braccio cadente, interamente ricoperta d'oro.\nHa una sorella, Tilly Masterton, intenta ad uccidere Goldfinger per vendicarla.\nLa Jill Masterton di Shirley Eaton - che nel film prende il nome di Jill Masterson - \u00e8 una delle bond girl preferite dal pubblico, ed \u00e8 entrata, insieme alla Honey Ryder di Ursula Andress, alla Pussy Galore di Honor Blackman e alla Vesper Lynd di Eva Green, nella classifica delle migliori dieci.\nBiografia.\nRomanzo.\nJill Masterton \u00e8 l'assistente personale di Auric Goldfinger, il principale cattivo della vicenda, e lo aiuta a vincere nel gioco delle carte e fornisce una presenza di bell'aspetto a fianco a lui. \u00c8 una donna giovane, bionda, bella e intelligente, qualit\u00e0 che Bond ritiene sprecate al servizio di un uomo meschino come Goldfinger. Tradir\u00e0 il suo capo ma ne pagher\u00e0 le conseguenze con la morte.\nFilm.\nBond e Jill si incontrano per la prima volta in albergo. Entrato di nascosto nella stanza della ragazza, 007 la trova distesa sulla terrazza e vestita di un bikini nero, intenta ad osservare col binocolo. In questo modo, con l'ausilio di un auricolare e una radio, poteva spiare una partita a carte e suggerire a Goldfinger le mosse migliori. Bond la convince a lasciare il suo capo e, preso il posto della ragazza, obbliga Goldfinger a perdere di propria volont\u00e0 la partita.\nBond e Jill passano insieme una romantica nottata ma Goldfinger, intenzionato a vendicarsi, invia la sua guardia del corpo, Oddjob, a sistemare Bond e ad uccidere la sua ex assistente. Dopo essere stato tramortito da un colpo di Oddjob, 007 riprende i sensi e scopre che Jill \u00e8 stata completamente ricoperta di vernice d'oro."}
{"id": "3733176", "revid": "256896", "url": "https://it.wikipedia.org/wiki?curid=3733176", "title": "Festival Internacional de Cine de San Sebasti\u00e1n", "text": ""}
{"id": "3733177", "revid": "287204", "url": "https://it.wikipedia.org/wiki?curid=3733177", "title": "Back pain", "text": ""}
{"id": "3733178", "revid": "287204", "url": "https://it.wikipedia.org/wiki?curid=3733178", "title": "Dor-Winion", "text": ""}
{"id": "3733179", "revid": "641440", "url": "https://it.wikipedia.org/wiki?curid=3733179", "title": "Il Cionfo", "text": ""}
{"id": "3733180", "revid": "287204", "url": "https://it.wikipedia.org/wiki?curid=3733180", "title": "Dorylaion", "text": ""}
{"id": "3733182", "revid": "729019", "url": "https://it.wikipedia.org/wiki?curid=3733182", "title": "Kjell Ove Hauge", "text": "Nel 1998 dopo essere stato trovato positivo ad un controllo antidoping agli steroidi anabolizzanti confessa l'uso di metandrostenolone e decide di concludere la sua carriera agonistica."}
{"id": "3733183", "revid": "641440", "url": "https://it.wikipedia.org/wiki?curid=3733183", "title": "Tre pietre", "text": ""}
{"id": "3733194", "revid": "767487", "url": "https://it.wikipedia.org/wiki?curid=3733194", "title": "Old Dutch", "text": "Old Dutch \u00e8 un film muto del 1915 diretto da Frank Hall Crane (con il nome Frank Crane). Il regista firm\u00f2 anche la sceneggiatura, che si basa sull'omonima commedia musicale di Edgar Smith andata in scena a Broadway il 22 novembre 1909 e che aveva come protagonista Lew Fields, interprete del personaggio di Old Dutch anche nel film.\nTrama.\nLudwig Streussand, soprannominato Old Dutch (Vecchio olandese), \u00e8 un povero inventore che ha inventato un sistema per trasmettere attraverso il telefono anche l'immagine di colui che parla. Streussand vende il sistema, chiamato teloptofono, a un ricco capitalista, John Rockmorgan, per la cifra di cinquemila dollari. L'inventore porta allora la figlia Violet in vacanza in un lussuoso albergo di Palm Beach dove i due si registrano sotto falso nome per evitare la pubblicit\u00e0. Harold, il figlio di Rockmorgan, arrivato anche lui a Palm Beach, si innamora di Violet. Quando Streussand perde il portafoglio (che viene trovato dai Bennett, un duo di vaudeville), al momento di saldare il conto si trova senza denaro. Lui e Violet devono allora lavorare in cucina. Old Dutch provoca tutta una serie di disastri e Harold chiede al padre di venire a testimoniare in favore di Streussand. Costui si vorrebbe sottrarre ma, attraverso il teloptofono, Harold vede il padre con la segretaria sulle ginocchia: minaccia, allora, di raccontarlo alla madre. In questo modo, estorce al padre anche il consenso al suo matrimonio con Violet.\nProduzione.\nIl film fu prodotto dalla Shubert Film Corporation.\nLa commedia.\nIl soggetto originale era una non determinata commedia tedesca adattata in inglese da Edgar Smith e portata in scena con il titolo \"Old Dutch\" all'Herald Square Theatre di New York nel 1909: ambientata in Tirolo, aveva avuto come interpreti Lew Fields, Vernon Castle, John Bunny, Alice Dovey, Eva Davenport, Helen Hayes. Quest'ultima, che all'epoca aveva nove anni, fece qui il suo debutto teatrale. Le musiche erano di Victor Herbert, parole di George V. Hobart e libretto di Edgar Smith.\nDistribuzione.\nDistribuito dalla World, il film usc\u00ec nelle sale cinematografiche statunitensi il 15 febbraio 1915.\nIl copyright del film, richiesto dalla World Film Corp., fu registrato il 25 luglio 1917 con il numero LU11166.\nNon si conoscono copie ancora esistenti della pellicola che viene considerata presumibilmente perduta."}
{"id": "3733195", "revid": "767487", "url": "https://it.wikipedia.org/wiki?curid=3733195", "title": "Bargal", "text": "Bargal (in somalo \"Baargaal\"), \u00e8 una citt\u00e0 della Somalia settentrionale situata, capoluogo della provincia omonima e collocata nella regione di Bari, a sua volta appartenente alla macroregione autonoma del Puntland.\nNel 2012 Bargal ha una popolazione che ammonta a 2,512 abitanti.\nDescrizione generale.\nCitt\u00e0 portuale situata sull'Oceano Indiano, prima della colonizzazione italiana Bargal fu con Alula una delle due capitali del Sultanato di Migiurtinia, che controllava grosso modo gli stessi territori dell'odierno Puntland.\nDurante l'epoca coloniale italiana Bargal fu sede di \"delegazione di spiaggia\" del Regio Corpo delle capitanerie di porto.\nNel 2007 a Bargal si tenne uno scontro tra le forze del Puntland e degli Stati Uniti e un gruppo di miliziani dell'Unione delle Corti Islamiche, conclusosi con la vittoria delle prime.\nNel 2012 il governo regionale del Puntland ha annunciato un progetto finalizzato al collegamento di Bargal e di altre citt\u00e0 costiere del Puntland alla rete autostradale regionale principale."}
{"id": "3733199", "revid": "287204", "url": "https://it.wikipedia.org/wiki?curid=3733199", "title": "Cross-Luminance", "text": ""}
{"id": "3733200", "revid": "1573940", "url": "https://it.wikipedia.org/wiki?curid=3733200", "title": "Dashanpusaurus dongi", "text": "Dashanpusaurus dongi \u00e8 un dinosauro erbivoro appartenente ai sauropodi. Visse nel Giurassico medio (Bathoniano/Calloviano, circa 168 milioni di anni fa) e i suoi resti fossili sono stati ritrovati in Cina.\nDescrizione.\nQuesto dinosauro \u00e8 noto per numerosi esemplari, dei quali solo due sono stati finora descritti. L'esemplare pi\u00f9 completo comprende buona parte della colonna vertebrale, costole, un'ulna, il cinto pelvico, una zampa posteriore; l'altro esemplare \u00e8 costituito da resti di 12 vertebre dorsali, costole, il cinto pettorale sinistro, omero e radio sinistri. Dashanpusaurus doveva essere un sauropode di dimensioni medio - grandi, dotato di un collo lungo e (come tutti i sauropodi) di zampe colonnari. Le vertebre cervicali erano corte, e la zona tra il cinto scapolare e l'inizio del collo era costituito da vertebre dotate di spine neurali divise, come numerosi altri sauropodi del Giurassico cinese.\nTassonomia.\nDashanpusaurus \u00e8 stato descritto per la prima volta nel 2005 sulla base di resti fossili provenienti dalla formazione Dashanpu nella regione del Sichuan. La citt\u00e0 di Dashanpu dista solo sette chilometri da Zigong, la citt\u00e0 presso cui sono stati ritrovati i fossili. L'epiteto specifico, dongi, si riferisce al paleontologo cinese Dong Zhiming (noto per numerosi studi sui dinosauri). \nNello studio del 2005 in cui \u00e8 stato descritto per la prima volta il materiale, Dashanpusaurus \u00e8 stato accostato ai camarasauridi, una famiglia di sauropodi macronari noti soprattutto per il ben noto Camarasaurus nordamericano. Una riclassificazione dei macronari (e dei camarasauridi), per\u00f2, potrebbe portare a collegare Dashanpusaurus ad altri sauropodi asiatici, come Abrosaurus (conosciuto nella stessa formazione e noto principalmente per materiale cranico, ma dal corpo probabilmente simile a quello di Dashanpusaurus), Mamenchisaurus e Omeisaurus. "}
{"id": "3733201", "revid": "287204", "url": "https://it.wikipedia.org/wiki?curid=3733201", "title": "Vaso deferente", "text": ""}
{"id": "3733203", "revid": "287204", "url": "https://it.wikipedia.org/wiki?curid=3733203", "title": "Preti della Dottrina Cristiana", "text": ""}
{"id": "3733204", "revid": "22356", "url": "https://it.wikipedia.org/wiki?curid=3733204", "title": "Dashanpusaurus", "text": ""}
{"id": "3733205", "revid": "287204", "url": "https://it.wikipedia.org/wiki?curid=3733205", "title": "Dr Vic", "text": ""}
{"id": "3733206", "revid": "486946", "url": "https://it.wikipedia.org/wiki?curid=3733206", "title": "Drag Bike", "text": ""}
{"id": "3733207", "revid": "1543377", "url": "https://it.wikipedia.org/wiki?curid=3733207", "title": "Ponte a Mensola", "text": "Ponte a Mensola \u00e8 una zona di Firenze a nord-est della citt\u00e0. Appartiene amministrativamente al quartiere 2 Campo di Marte.\nGeografia fisica.\nSituata in zona collinare, si sviluppa principalmente lungo la via Gabriele D'Annunzio, tra il rione di Coverciano e Settignano. In prossimit\u00e0 della parrocchia di San Martino a Mensola \u00e8 situato il confine comunale con Fiesole, nella zona di Vincigliata. Tale parrocchia afferisce infatti alla diocesi di Fiesole.\nFa parte dell ANPIL Valle del Mensola.\n\u00c8 servita dalla linea 10 dell'ATAF, comodo collegamento tra Settignano, lo stadio Artemio Franchi ed il centro cittadino.\nDintorni.\nSebbene sia scarsamente abitata ed oramai inglobata alla periferia di Firenze, mantiene ancora alcune caratteristiche da paese, come il circolo con attivit\u00e0 teatrali, un'osteria e alcuni servizi. \nDalla via principale partono alcune strade che si inerpicano sui colli. Su di esse si trovano alcune importanti ville, quali la villa il Cartone, Villa Il Querceto o Villa Strozzi e la villa Viviani, utilizzata spesso per feste e ricevimenti."}
{"id": "3733211", "revid": "287204", "url": "https://it.wikipedia.org/wiki?curid=3733211", "title": "Draganzolo", "text": ""}
{"id": "3733212", "revid": "486946", "url": "https://it.wikipedia.org/wiki?curid=3733212", "title": "Fortunadrago", "text": ""}
{"id": "3733217", "revid": "287204", "url": "https://it.wikipedia.org/wiki?curid=3733217", "title": "Drakkar Entertainment GmbH", "text": ""}
{"id": "3733218", "revid": "287204", "url": "https://it.wikipedia.org/wiki?curid=3733218", "title": "Drakkar Records", "text": ""}
{"id": "3733219", "revid": "287204", "url": "https://it.wikipedia.org/wiki?curid=3733219", "title": "Drakkar Publishing", "text": ""}
{"id": "3733220", "revid": "767487", "url": "https://it.wikipedia.org/wiki?curid=3733220", "title": "The Stolen Voice", "text": "The Stolen Voice \u00e8 un film muto del 1915 diretto da Frank Hall Crane. \"Moving Picture World\" del 31 luglio 1915 riportava che la sceneggiatura si basava su eventi realmente accaduti a Robert Warwick, l'attore protagonista del film.\nProduzione.\nIl film, prodotto dalla William A. Brady Picture Plays, venne girato nell'estate 1915 a Fort Lee, nel New Jersey, localit\u00e0 dove si trovavano gli studi della World Film.\nDistribuzione.\nIl copyright del film, richiesto dalla World Film Corp., fu registrato l'11 gennaio 1917 con il numero LU9952. Distribuito dalla World Film, il film - un lungometraggio in cinque bobine - usc\u00ec nelle sale cinematografiche statunitensi il 9 agosto 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "3733221", "revid": "1788047", "url": "https://it.wikipedia.org/wiki?curid=3733221", "title": "Modena Calcio 1941-1942", "text": "Questa voce raccoglie le informazioni riguardanti il Modena Calcio nelle competizioni ufficiali della stagione 1941-1942."}
{"id": "3733223", "revid": "1543377", "url": "https://it.wikipedia.org/wiki?curid=3733223", "title": "Willie Steele", "text": "Biografia.\nAi Giochi della XIV Olimpiade vinse l'oro nel salto in lungo superando l'australiano Theodore Bruce (medaglia d'argento) e lo statunitense Herb Douglas."}
{"id": "3733229", "revid": "203575", "url": "https://it.wikipedia.org/wiki?curid=3733229", "title": "Nazionale di calcio della Spagna Under-23", "text": ""}
{"id": "3733231", "revid": "287204", "url": "https://it.wikipedia.org/wiki?curid=3733231", "title": "Josephine Terlecki", "text": "Altre competizioni internazionali.\n2013\n2014"}
{"id": "3733232", "revid": "767487", "url": "https://it.wikipedia.org/wiki?curid=3733232", "title": "Domenico Spadoni", "text": "Biografia.\nSuo figlio Valerio \u00e8 stato a sua volta un calciatore di Serie A.\nCarriera.\nIn giovent\u00f9 milit\u00f2 nel Baracca Lugo. Dopo aver partecipato nella stagione 1938-1939 all'incredibile promozione del Molinella, piccola compagine dell'\"hinterland\" bolognese, in Serie B, gioc\u00f2 poi nei primi anni quaranta in A con la maglia del ."}
{"id": "3733234", "revid": "767487", "url": "https://it.wikipedia.org/wiki?curid=3733234", "title": "Domenico Tosi", "text": "Carriera.\nGioc\u00f2 in Serie A con Modena e Alessandria."}
{"id": "3733235", "revid": "203575", "url": "https://it.wikipedia.org/wiki?curid=3733235", "title": "Nazionale di calcio della Spagna Olimpica", "text": ""}
{"id": "3733236", "revid": "1718925", "url": "https://it.wikipedia.org/wiki?curid=3733236", "title": "Ugnano", "text": ""}
{"id": "3733237", "revid": "641440", "url": "https://it.wikipedia.org/wiki?curid=3733237", "title": "Mantignano", "text": ""}
{"id": "3733238", "revid": "1073227", "url": "https://it.wikipedia.org/wiki?curid=3733238", "title": "P!nk", "text": ""}
{"id": "3733240", "revid": "124123", "url": "https://it.wikipedia.org/wiki?curid=3733240", "title": "Marcus Lee Hansen", "text": "Biografia.\nNato a Neenah, nello stato statunitense del Wisconsin, figlio di immigranti scandinavi ottenne una bachelor dal Central College, una Master of Arts dall'University of Iowa e una PhD dall'universit\u00e0 di Harvard. Fu docente di storia (1930\u20131938) all'University of Illinois at Urbana-Champaign.\nNel 1941 venne premiato con il premio Pulitzer per la storia per una pubblicazione postuma grazie all'intervento di Arthur Schlesinger"}
{"id": "3733241", "revid": "287204", "url": "https://it.wikipedia.org/wiki?curid=3733241", "title": "Adriade", "text": ""}
{"id": "3733243", "revid": "599013", "url": "https://it.wikipedia.org/wiki?curid=3733243", "title": "Brian Chase (cestista)", "text": ""}
{"id": "3733244", "revid": "287204", "url": "https://it.wikipedia.org/wiki?curid=3733244", "title": "DoubleSpace", "text": ""}
{"id": "3733245", "revid": "46936", "url": "https://it.wikipedia.org/wiki?curid=3733245", "title": "Caribbean Championship 1989", "text": ""}
{"id": "3733246", "revid": "287204", "url": "https://it.wikipedia.org/wiki?curid=3733246", "title": "Item drop", "text": ""}
{"id": "3733261", "revid": "767487", "url": "https://it.wikipedia.org/wiki?curid=3733261", "title": "Margaret Leech", "text": "Biografia.\nNata a Newburgh, nello stato statunitense di New York, ottenne una bachelor al Vassar College nel 1915. Lavor\u00f2 con la Nast publishing prima che iniziasse la prima guerra mondiale, terminata la quale, strinse amicizia con i componenti dell'Algonquin Round Table, fra cui Alexander Woollcott.\nNel 1928 spos\u00f2 Ralph Pulitzer."}
{"id": "3733262", "revid": "125454412", "url": "https://it.wikipedia.org/wiki?curid=3733262", "title": "\u00c1rni Vilhj\u00e1lmsson", "text": "Carriera.\nClub.\nBrei\u00f0ablik e la parentesi all'Haukar.\nVilhj\u00e1lmsson ha cominciato la carriera con la maglia del Brei\u00f0ablik. Ha esordito nell'\u00darvalsdeild in data 7 giugno 2011, subentrando a T\u00f3mas \u00d3li Gar\u00f0arsson nel pareggio per 1-1 contro il Fram Reykjav\u00edk. Il 19 settembre successivo ha realizzato la prima rete, nella sconfitta casalinga per 2-6 contro il V\u00edkingur.\nAd agosto 2012, \u00e8 passato all'Haukar con la formula del prestito. Il primo incontro nella 1. deild karla \u00e8 datato 2 agosto, quando \u00e8 stato schierato titolare nella sconfitta per 2-1 sul campo del \u00de\u00f3r. L'unica marcatura con questa maglia \u00e8 arrivata il 16 agosto, nel pareggio per 2-2 contro il Leiknir.\nTornato al Brei\u00f0ablik a fine anno, vi \u00e8 rimasto in forza per un ulteriore biennio, in cui ha totalizzato 41 presenze e 19 reti nella massima divisione locale. Ha inoltre contribuito alla vittoria finale del Deildabikar 2013.\nLillestr\u00f8m ed il prestito in patria.\nIl 30 gennaio 2015, i norvegesi del Lillestr\u00f8m hanno annunciato l'ingaggio di Vilhj\u00e1lmsson, che ha firmato con il nuovo club un contratto valido per i successivi tre anni. Ha esordito in Eliteserien il 7 aprile, subentrando a Moryk\u00e9 Fofana nel pareggio interno per 1-1 contro lo Start. Ha segnato la prima rete il 18 ottobre 2015, nella vittoria per 2-0 sull'Haugesund. Ha chiuso la prima annata in squadra con 14 presenze e 2 reti, mentre il Lillestr\u00f8m si \u00e8 piazzato all'8\u00ba posto finale.\nIl 9 luglio 2016 \u00e8 stato ceduto al Brei\u00f0ablik con la formula del prestito fino al termine della stagione. Dopo aver messo a segno 6 reti in 12 partite di campionato, ha fatto ritorno al Lillestr\u00f8m per fine prestito.\nJ\u00f6nk\u00f6pings S\u00f6dra.\nIl 16 gennaio 2017, gli svedesi dello J\u00f6nk\u00f6pings S\u00f6dra hanno ufficializzato l'acquisto a titolo definitivo del calciatore, che si \u00e8 legato al nuovo club con un contratto triennale. Nonostante la retrocessione in Superettan giunta al termine della stagione 2017, Vilhj\u00e1lmsson \u00e8 inizialmente rimasto in squadra, fino alla rescissione consensuale avvenuta nell'agosto 2018.\nNieciecza.\nIl ventiquattrenne islandese si \u00e8 unito nel settembre 2018 ai polacchi del Bruk-Bet Termalica Nieciecza.\nNazionale.\nVilhj\u00e1lmsson ha rappresentato le selezioni Under-17, Under-19 e Under-21 islandesi. Il 6 febbraio 2013 ha esordito per la selezione Under-21, schierato in campo nel corso del secondo tempo dalla sfida persa per 3-0 contro il Galles.\nStatistiche.\nPresenze e reti nei club.\n\"Statistiche aggiornate al 16 gennaio 2017.\""}
{"id": "3733263", "revid": "288300", "url": "https://it.wikipedia.org/wiki?curid=3733263", "title": "Breidablik UBK", "text": ""}
{"id": "3733265", "revid": "287204", "url": "https://it.wikipedia.org/wiki?curid=3733265", "title": "Arni Vilhjalmsson", "text": ""}
{"id": "3733268", "revid": "307923", "url": "https://it.wikipedia.org/wiki?curid=3733268", "title": "Brian Chase", "text": ""}
{"id": "3733270", "revid": "528930", "url": "https://it.wikipedia.org/wiki?curid=3733270", "title": "Guarna (famiglia)", "text": ""}
{"id": "3733271", "revid": "767487", "url": "https://it.wikipedia.org/wiki?curid=3733271", "title": "T\u00f3mas \u00d3li Gar\u00f0arsson", "text": "Carriera.\nNella stagione 2010 ha giocato 2 partite in massima serie con la maglia del Breidablik. Nella stagione successiva le presenze nel massimo campionato sono 16, con un gol all'attivo. Gioca le due partite del secondo turno preliminare della Champions League 2011-2012 contro i norvegesi del e 5 partite nei preliminari di Europa League 2013-2014.\nNel 2015 passa al , dopo una stagione viene ceduto in prestito al , rientrato dal quale non rinnova il contratto e rimane svincolato.\nEsordisce in nazionale Under-21 a settembre 2010 in una partita di qualificazione agli europei contro il Kazakistan."}
{"id": "3733273", "revid": "110157", "url": "https://it.wikipedia.org/wiki?curid=3733273", "title": "Coppa dei Caraibi 1990", "text": "La Coppa dei Caraibi 1990 \"(Caribbean Championship 1990)\" fu l'ottava edizione della Coppa dei Caraibi (la seconda con la nuova denominazione), competizione calcistica per nazione organizzata dalla CFU. La competizione si svolse a Trinidad e Tobago dal 22 luglio al 29 luglio 1990 e vide la partecipazione di sei squadre: , , , , e .\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nPrima della finale, durante lo svolgimento delle partite, ci fu un colpo di Stato ordito da un'organizzazione islamica, la Jam\u0101\u02bfat al Muslim\u012bn.\nIn quel momento questa situazione non era nota ai giocatori, n\u00e9 allo staff, n\u00e9 tantomeno al pubblico che assisteva. Solo successivamente il torneo fu abbandonato.\nIl colpo di Stato.\nVenerdi 27 luglio 1990, 114 membri del Jam\u0101\u02bfat al Muslim\u012bn, un'organizzazione islamica di Trinidad, guidata dagli Imam Yasin Abu Bakr e Bilaal Abdullah, tentarono di organizzare un colpo di stato contro il governo di Trinidad e Tobago. Quarantadue insorti assaltarono la \"Red House\" (la sede del Parlamento), dove presero come ostaggi il primo ministro Arthur Robinson e la maggior parte del suo Gabinetto, incluso Horace James; nel frattempo altri settantadue insorti attaccarono gli uffici della Trinidad and Tobago Television (TTT), all'epoca l'unica stazione televisiva del paese, e gli uffici della Trinidad Broadcasting Company, una delle uniche due stazioni radio del paese. Alle 18 di quel giorno Yasin Abu Bakr appar\u00ec in televisione ed annunci\u00f2 che il governo fu rovesciato, e che egli stava negoziando con l'esercito: esigeva la calma e disse che non ci sarebbe stato nessun saccheggio.\nLa forza di difesa di Trinidad e Tobago e la polizia rispose circondando la zona attorno alla Red House. Ci furono diffusi saccheggi e incendi dolosi a Port of Spain e in altre parti del \"Corridoio Est-Ovest\", ma nel resto del paese regnava la calma.\nIl presidente Emmanuel Carter dichiar\u00f2 lo stato di emergenza e impose la legge marziale. Diversi membri del gabinetto che non erano presenti al momento dell'attentato nella Red House organizzarono il governo all'hotel Hilton. La notte del 27 luglio l'esercito prese il controllo di un trasmettitore della TTT posizionato a Cumberland Hill, togliendo cos\u00ec il segnale televisivo dall'etere.\nDopo sei giorni di negoziati, il 1\u00ba agosto i musulmani si arresero, e furono arrestati. Gli insorti furono processati per alto tradimento, ma la corte d'appello conferm\u00f2 l'amnistia offerta per assicurarsi la loro resa e furono rilasciati. Successivamente il Consiglio Privato invalid\u00f2 l'amnistia, ma i membri del Muslimeen non furono riarrestati.\nDurante il colpo di stato morirono circa ventiquattro persone, con perdite di beni per milioni. Tra i morti ci fu anche il membro del parlamento Leo Des Vignes. Molta gente ritiene che questo attentato fu la fine del potere del governo retto dal National Alliance for Reconstruction.\nFase finale.\nGruppo A.\n qualificata alla finale. qualificata alla finale per il terzo posto.\nGruppo B.\n qualificata alla finale. qualificata alla finale per il terzo posto."}
{"id": "3733274", "revid": "287204", "url": "https://it.wikipedia.org/wiki?curid=3733274", "title": "Dr\u00fbgin", "text": ""}
{"id": "3733275", "revid": "287204", "url": "https://it.wikipedia.org/wiki?curid=3733275", "title": "Woses", "text": ""}
{"id": "3733276", "revid": "287204", "url": "https://it.wikipedia.org/wiki?curid=3733276", "title": "Uomini selvaggi dei boschi", "text": ""}
{"id": "3733277", "revid": "287204", "url": "https://it.wikipedia.org/wiki?curid=3733277", "title": "D\u00f9 Sh\u00e0ol\u00edng", "text": ""}
{"id": "3733278", "revid": "287204", "url": "https://it.wikipedia.org/wiki?curid=3733278", "title": "D\u00f9 G\u014dngb\u00f9", "text": ""}
{"id": "3733279", "revid": "287204", "url": "https://it.wikipedia.org/wiki?curid=3733279", "title": "Duach", "text": ""}
{"id": "3733280", "revid": "287204", "url": "https://it.wikipedia.org/wiki?curid=3733280", "title": "Daui Dallta Dedad", "text": ""}
{"id": "3733285", "revid": "729019", "url": "https://it.wikipedia.org/wiki?curid=3733285", "title": "Vickers Wibault", "text": "Il Vickers Wibault (indicato anche come Vickers Type 121 oppure Vickers-Wibault Scout) era un aereo da caccia monoplano realizzato dall'azienda britannica Vickers nella seconda met\u00e0 degli anni venti.\nIn sostanza era una realizzazione prodotta su licenza del francese Wibault 7; venne costruito in 26 esemplari che furono acquistati ed impiegati dal Servici\u00f3 de Aviaci\u00f3n Militar de Chile fino al 1934.\nSviluppo.\nIl Vickers Wibault fu il prodotto di una joint venture \"ante litteram\" tra la britannica Vickers Ltd e la francese Soci\u00e9t\u00e9 des Avions Michel Wibault, azienda situata nel comune di Boulogne-Billancourt: nel giugno del 1925 venne costituita la societ\u00e0 Wibault Patents Limited che, mettendo a frutto le competenze di Michel Wibault nel campo delle leghe di alluminio, si aggiudic\u00f2 un ordine per la fornitura di aerei da caccia da parte delle autorit\u00e0 militari cilene.\nAll'atto pratico il velivolo realizzato per l'aviazione cilena fu la riproduzione su licenza del caccia francese Wibault 7, modello del quale la Vickers acquist\u00f2 un esemplare per poi procedere con alcune modifiche sostanziali (la sostituzione dell'unit\u00e0 motrice e del carrello) ed altre minori. Il velivolo cos\u00ec modificato venne portato in volo per la prima volta alla fine di giugno del 1926.\nDescrizione tecnica.\nIl Type 121 era un monoplano dalla struttura interamente metallica: la sua peculiarit\u00e0 (che lo accomunava con le precedenti realizzazioni di Michel Wibault) era il rivestimento corrugato che poteva essere facilmente rimosso per la manutenzione o per eventuali interventi di riparazione. La velatura era costituita da una singola ala alta a parasole sostenuta da due vistosi puntoni che collegavano ciascuna semiala con la fusoliera; gli impennaggi erano di tipo tradizionale. Il carrello d'atterraggio era di tipo fisso con ammortizzatori oleopneumatici alle ruote anteriori e pattino posteriore.\nIl motore era un radiale a 9 cilindri Bristol Jupiter VI, che sviluppava la potenza di 455\u00a0hp (nella versione originale francese, il motore era il radiale Gnome-Rh\u00f4ne 9A Jupiter a sua volta copia costruita su licenza del medesimo motore della Bristol).\nL'armamento era costituito da due mitragliatrici Vickers calibro 7,7 mm, disposte nella parte anteriore della fusoliera e sparanti, sincronizzate, attraverso il disco dell'elica.\nImpiego operativo.\nLe consegne dei primi velivoli di serie ebbero luogo a partire dal novembre del 1926 e vennero ultimate, con la consegna del 26\u00ba esemplare, nel mese di ottobre dell'anno successivo.\nNel corso della carriera operativa il Type 121 mise in luce limiti strutturali e diversi velivoli andarono distrutti in seguito ad incidenti dei quali almeno uno causato dal distacco dell'ala durante il volo. Malgrado ci\u00f2 i velivoli vennero mantenuti in servizio anche in seguito alla creazione della Fuerza A\u00e9rea de Chile (risalente al 1930) e furono dismessi solamente nel 1934."}
{"id": "3733287", "revid": "599013", "url": "https://it.wikipedia.org/wiki?curid=3733287", "title": "Hj\u00f6rtur Hermannsson", "text": "Carriera.\nClub.\nNella stagione 2011 ha giocato 9 partite in massima serie con la maglia del Fylkir; l'anno seguente ha giocato altre 3 partite, per poi essere ceduto al PSV Eindhoven, con cui ha giocato per una stagione nella squadra riserve, militante nella seconda serie olandese. Dopo aver passato una met\u00e0 stagione in prestito all'IFK G\u00f6teborg (7 le presenze in campionato), il suo cartellino \u00e8 stato rilevato a titolo definitivo dai danesi del Br\u00f8ndby.\nIl 16 luglio 2021, a contratto terminato con la squadra danese (con cui ha vinto un Campionato danese e una Coppa di Danimarca), firma un quadriennale con il Pisa. Con i toscani, fa l'esordio in Serie B il 22 agosto 2021 contro la S.P.A.L..\nNazionale.\nDopo aver giocato alcune partite amichevoli con le nazionali Under-17 ed Under-19 ed un'amichevole con l'Under-21, nel 2013 esordito nelle qualificazioni agli Europei Under-21, nelle quali ha anche segnato un gol.\nIl 31 gennaio 2016 ha fatto il suo esordio nella nazionale maggiore, disputando l'amichevole contro gli persa 3-2, entrando ad inizio ripresa al posto di Hallgr\u00edmur J\u00f3nasson. Viene convocato per gli Europei 2016 in Francia."}
{"id": "3733288", "revid": "287204", "url": "https://it.wikipedia.org/wiki?curid=3733288", "title": "Hjortur Hermannsson", "text": ""}
{"id": "3733293", "revid": "1543377", "url": "https://it.wikipedia.org/wiki?curid=3733293", "title": "Wolfgang Tillmans", "text": "\u00c8 noto per le sue foto della sottocultura giovanile londinese.\nBiografia.\nNel 2000 \u00e8 stato il primo fotografo non inglese a vincere il Turner Prize. Nel 2001 \u00e8 stato eretto a Monaco un suo monumento, il memoriale delle vittime dell'AIDS. Nel 2002 ha una esperienza nel campo dei videoclip, girando il video per il singolo \"Home and Dry\" dei Pet Shop Boys. Nel 2015 gli \u00e8 stato assegnato l'Hasselblad Foundation International Award in Photography. \nNel 2018 riceve a Palermo dalle mani di Letizia Battaglia il Premio Nino Gennaro del Sicilia Queer filmfest. "}
{"id": "3733294", "revid": "1431409", "url": "https://it.wikipedia.org/wiki?curid=3733294", "title": "Aron \u00der\u00e1ndarson", "text": "Carriera.\nNella stagione 2011 ha giocato 9 partite in massima serie con la maglia del V\u00edkingur. Il 6 ottobre 2014, i norvegesi dell'Aalesund ne hanno annunciato l'ingaggio, con il trasferimento che sarebbe stato valido a partire dal 1\u00ba gennaio 2015. Il giocatore ha scelto la maglia numero 11 e si \u00e8 legato al club con un contratto triennale.\nIl 10 luglio 2017 ha prolungato l'accordo con l'Aalesund fino al 31 dicembre 2019.\nIl 23 dicembre 2019 \u00e8 stato reso noto il suo passaggio ai danesi dell'Odense, a cui si \u00e8 legato con un contratto valido per i successivi tre anni e mezzo: l'accordo sarebbe stato ratificato a partire dal 1\u00ba gennaio 2020."}
{"id": "3733295", "revid": "332094", "url": "https://it.wikipedia.org/wiki?curid=3733295", "title": "Vickers Type 121", "text": ""}
{"id": "3733297", "revid": "26244", "url": "https://it.wikipedia.org/wiki?curid=3733297", "title": "Tillmans", "text": ""}
{"id": "3733298", "revid": "123439696", "url": "https://it.wikipedia.org/wiki?curid=3733298", "title": "Raf Raf", "text": "Raf Raf, scritto anche o Rafraf, () \u00e8 unacitt\u00e0 del nord della Tunisia.\nFa parte del governatorato di Biserta e della delegazione di Ras Jebel. La citt\u00e0 conta 9 839 abitanti.\nIl numero degli abitanti si raddoppia durante l'estate con il ritorno degli emigrati e soprattutto grazie al forte flusso turistico.\nRaf Raf dista una sessantina di chilometri da Tunisi, circa 40 da Biserta e 7 da Ras Jebel.\nRaf Raf \u00e8 situata su una collina a ridosso del Djebel Nadhour. Ai piedi della collina, e verso la spiaggia, si trova l'altra parte della citt\u00e0, chiamata \"Raf Raf Plage\" o \"El Hmari\". A poca distanza dalla riva, si trova l'isola Pilau ().\nLa citt\u00e0 \u00e8 conosciuta in Tunisia per le sue vigne, che danno un'uva moscata, per le sue spiagge e i suoi costumi tradizionali ricamati.."}
{"id": "3733301", "revid": "729019", "url": "https://it.wikipedia.org/wiki?curid=3733301", "title": "Venissa Head", "text": ""}
{"id": "3733302", "revid": "767487", "url": "https://it.wikipedia.org/wiki?curid=3733302", "title": "Se\u00e1n Russell", "text": "Carriera.\nNella stagione 2010 ha giocato 2 partite in massima serie con la maglia dello University College Dublin. Nella stagione successiva le presenze sono 14."}
{"id": "3733303", "revid": "767487", "url": "https://it.wikipedia.org/wiki?curid=3733303", "title": "Hrvoje Kova\u010devi\u0107", "text": ""}
{"id": "3733304", "revid": "287204", "url": "https://it.wikipedia.org/wiki?curid=3733304", "title": "Hrvoje Kovacevic", "text": ""}
{"id": "3733313", "revid": "15756", "url": "https://it.wikipedia.org/wiki?curid=3733313", "title": "Tita Duran", "text": "Biografia.\nTeresita \"Tita Dur\u00e1n\" Durango \u00e8 stata un'attrice filippina che ha cominciato a recitare fin da bambina. Fu la prima piccola star del cinema filippino. Si spos\u00f2 con Pancho Magalona, altro famoso interprete dello schermo. Il rapper Francis Magalona \u00e8 nato dal loro matrimonio, l'ottavo di nove figli."}
{"id": "3733314", "revid": "1442080", "url": "https://it.wikipedia.org/wiki?curid=3733314", "title": "Harranasaurus khuludae", "text": "Lo harranasauro (Harranasaurus khuludae) \u00e8 un rettile estinto, appartenente ai mosasauridi. Visse alla fine del Cretaceo superiore (Maastrichtiano, circa 67 milioni di anni fa) e i suoi resti fossili sono stati ritrovati in Giordania.\nDescrizione.\nTutto ci\u00f2 che si conosce di questo rettile \u00e8 una mandibola parziale con quattro denti. La morfologia dei denti, tuttavia, \u00e8 piuttosto differente da quella degli altri mosasauri: il primo dente anteriore era insolitamente piccolo e appuntito, mentre quelli posteriori erano via via pi\u00f9 arrotondati e smussati. I denti posteriori erano dotati di smalto uniforme, senza scanalature, con le superfici esterne convesse e quelle interne pi\u00f9 appiattite. In generale, la mandibola e i denti assomigliano vagamente a quelli di \"Carinodens\", un altro mosasauro dalla dentatura particolare. La grandezza della mandibola fa supporre una lunghezza dell'animale intero di circa due metri e mezzo; \"Harranasaurus\" era quindi uno dei mosasauri pi\u00f9 piccoli. Come tutti i mosasauri, \"Harranasaurus\" doveva possedere un corpo allungato, zampe trasformate in pinne e una coda lunga e appiattita lateralmente.\nClassificazione.\n\"Harranasaurus\" \u00e8 stato descritto per la prima volta nel 2009; la mandibola \u00e8 stata rinvenuta nella formazione Muwaqqar, nella zona di Harrana in Giordania, che ha restituito i fossili di numerosi altri mosasauri (tra cui \"Carinodens\", \"Prognathodon\" e \"Tenerasaurus\"). \"Harranasaurus\" \u00e8 considerato un rappresentante dei globidensini, un particolare gruppo di mosasauri dotati di denti a punta ottusa e arrotondata.\nPaleobiologia.\nQuesto mosasauro probabilmente nuotava in acque oceaniche relativamente profonde; la snella mandibola dotata di denti aguzzi anteriori suggerisce che \"Harranasaurus\" poteva predare numerosi tipi di animali dal corpo molle. I denti posteriori, invece, sembrerebbero adatti a schiacciare e tagliare le prede. In ogni caso, \"Harranasaurus\" sembrerebbe essere stato in grado di fracassare i gusci di prede come gli artropodi. Al contrario, altri globidensini come \"Globidens\" e \"Carinodens\" sembrerebbero pi\u00f9 adattati a frantumare prede dal guscio duro. "}
{"id": "3733315", "revid": "599013", "url": "https://it.wikipedia.org/wiki?curid=3733315", "title": "Giorgi Aburjania", "text": "Carriera.\nClub.\nNella stagione 2010-2011 ha invece collezionato 3 presenze in massima serie con la maglia del Met'alurgi Rustavi. Nella stagione successiva ha ottenuto 2 presenze nelle qualificazioni per l'Europa League debuttando cos\u00ec nelle competizioni internazionali per club.\nNella stagione 2013-2014 gioca altre 4 partite in ambito internazionale, stavolta col il Dila Gori."}
{"id": "3733316", "revid": "26244", "url": "https://it.wikipedia.org/wiki?curid=3733316", "title": "Arthur Fellig", "text": ""}
{"id": "3733318", "revid": "44537802", "url": "https://it.wikipedia.org/wiki?curid=3733318", "title": "Evgeny Morozov", "text": ""}
{"id": "3733320", "revid": "767487", "url": "https://it.wikipedia.org/wiki?curid=3733320", "title": "Guram Samushia", "text": "Carriera.\nNella stagione 2010-2011 ha collezionato 11 presenze in massima serie con la maglia del Baia Zugdidi. L'anno seguente, dopo aver segnato 1 gol in 13 partite di campionato ed 1 gol in 5 partite nella Coppa di Georgia, passa allo Zest'aponi, con cui gioca 6 partite di campionato senza segnare."}
{"id": "3733322", "revid": "188116", "url": "https://it.wikipedia.org/wiki?curid=3733322", "title": "Lotta Popolare", "text": ""}
{"id": "3733325", "revid": "729019", "url": "https://it.wikipedia.org/wiki?curid=3733325", "title": "Pamela Petrokova", "text": "\u00c8 stata Pet of the Month di \"Penthouse\" nel maggio del 1998.\nSecondo il sito IAFD, \u00e8 stata attiva come attrice nel solo 1998."}
{"id": "3733326", "revid": "1573940", "url": "https://it.wikipedia.org/wiki?curid=3733326", "title": "El Ma\u00e2goula", "text": "El Ma\u00e2goula \u00e8 comune del centro della Tunisia.\nFa parte del governatorato di B\u00e9ja e della delegazione di B\u00e9ja Sud. La citt\u00e0 conta 7\u00a0690 abitanti."}
{"id": "3733330", "revid": "767487", "url": "https://it.wikipedia.org/wiki?curid=3733330", "title": "Avto Endeladze", "text": "Carriera.\nNella stagione 2010-2011 ha collezionato 3 presenze in massima serie con la maglia del Baia Zugdidi."}
{"id": "3733331", "revid": "22356", "url": "https://it.wikipedia.org/wiki?curid=3733331", "title": "Harranasaurus", "text": ""}
{"id": "3733333", "revid": "684805", "url": "https://it.wikipedia.org/wiki?curid=3733333", "title": "Destrosio equivalente", "text": ""}
{"id": "3733334", "revid": "767487", "url": "https://it.wikipedia.org/wiki?curid=3733334", "title": "Tim V\u00e4yrynen", "text": "Carriera.\nCresciuto nelle giovanili dell'Honka, squadra della sua citt\u00e0 natale, ha esordito nella massima serie nel 2010 segnando il suo primo gol il 15 maggio 2011 contro il Rovaniemen Palloseura."}
{"id": "3733336", "revid": "287204", "url": "https://it.wikipedia.org/wiki?curid=3733336", "title": "Tim Vayrynen", "text": ""}
{"id": "3733339", "revid": "767487", "url": "https://it.wikipedia.org/wiki?curid=3733339", "title": "Antti M\u00e4kij\u00e4rvi", "text": "Carriera.\nHa giocato in massima serie con la maglia dell'Honka."}
{"id": "3733345", "revid": "287204", "url": "https://it.wikipedia.org/wiki?curid=3733345", "title": "Antti Makijarvi", "text": ""}
{"id": "3733352", "revid": "767487", "url": "https://it.wikipedia.org/wiki?curid=3733352", "title": "Aleksi Paananen", "text": "Carriera.\nHa giocato in Veikkausliiga, massima serie del campionato di calcio finlandese con la maglia del KuPS e del Lahti."}
{"id": "3733355", "revid": "767487", "url": "https://it.wikipedia.org/wiki?curid=3733355", "title": "William Wegman", "text": "\u00c8 noto per le sue serie di foto di cani, principalmente i suoi bracchi di Weimar, in vari costumi e pose."}
{"id": "3733357", "revid": "1543377", "url": "https://it.wikipedia.org/wiki?curid=3733357", "title": "Yvette Williams", "text": ""}
{"id": "3733358", "revid": "767487", "url": "https://it.wikipedia.org/wiki?curid=3733358", "title": "Svetlana Kuznecova (cestista)", "text": "Carriera.\nNei club.\nNella Coppa Ronchetti 1988-1989, ha realizzato 47 punti nelle due semifinali contro l'Enichem Priolo ed \u00e8 stata la miglior marcatrice nella vittoriosa finale sulla Gemeaz Milano con 26 punti.\nIn Nazionale.\nCon l' ha disputato due edizioni dei Campionati mondiali (1986, 1990) e i Campionati europei del 1989.\nCon la ha disputato i Giochi olimpici di Atlanta 1996 e i Campionati europei del 1993."}
{"id": "3733373", "revid": "684805", "url": "https://it.wikipedia.org/wiki?curid=3733373", "title": "Aminoacidi insulinogeni", "text": ""}
{"id": "3733378", "revid": "287204", "url": "https://it.wikipedia.org/wiki?curid=3733378", "title": "The Corpo", "text": ""}
{"id": "3733380", "revid": "154893", "url": "https://it.wikipedia.org/wiki?curid=3733380", "title": "Consiglio comunale di Dublino", "text": ""}
{"id": "3733381", "revid": "287204", "url": "https://it.wikipedia.org/wiki?curid=3733381", "title": "Dumnovellauno", "text": ""}
{"id": "3733382", "revid": "287204", "url": "https://it.wikipedia.org/wiki?curid=3733382", "title": "Ducati sassoni", "text": ""}
{"id": "3733383", "revid": "287204", "url": "https://it.wikipedia.org/wiki?curid=3733383", "title": "Duchy di T\u011b\u0161\u00edn", "text": ""}
{"id": "3733384", "revid": "287204", "url": "https://it.wikipedia.org/wiki?curid=3733384", "title": "Duchi di Nasso", "text": ""}
{"id": "3733385", "revid": "287204", "url": "https://it.wikipedia.org/wiki?curid=3733385", "title": "Dziranapogh", "text": ""}
{"id": "3733386", "revid": "287204", "url": "https://it.wikipedia.org/wiki?curid=3733386", "title": "Durahan", "text": ""}
{"id": "3733387", "revid": "287204", "url": "https://it.wikipedia.org/wiki?curid=3733387", "title": "Gan Ceann", "text": ""}
{"id": "3733388", "revid": "287204", "url": "https://it.wikipedia.org/wiki?curid=3733388", "title": "Contea di Dumfries", "text": ""}
{"id": "3733389", "revid": "287204", "url": "https://it.wikipedia.org/wiki?curid=3733389", "title": "Damnonia", "text": ""}
{"id": "3733390", "revid": "287204", "url": "https://it.wikipedia.org/wiki?curid=3733390", "title": "Domnonia", "text": ""}
{"id": "3733391", "revid": "287204", "url": "https://it.wikipedia.org/wiki?curid=3733391", "title": "Dunkles", "text": ""}
{"id": "3733393", "revid": "7077", "url": "https://it.wikipedia.org/wiki?curid=3733393", "title": "Durevolezza", "text": ""}
{"id": "3733394", "revid": "287204", "url": "https://it.wikipedia.org/wiki?curid=3733394", "title": "Grande Perfezione", "text": ""}
{"id": "3733395", "revid": "181699", "url": "https://it.wikipedia.org/wiki?curid=3733395", "title": "Z\u00f9\u00f9ngar", "text": ""}
{"id": "3733396", "revid": "181699", "url": "https://it.wikipedia.org/wiki?curid=3733396", "title": "Djungar", "text": ""}
{"id": "3733397", "revid": "287204", "url": "https://it.wikipedia.org/wiki?curid=3733397", "title": "Dal Cais", "text": ""}
{"id": "3733398", "revid": "287204", "url": "https://it.wikipedia.org/wiki?curid=3733398", "title": "Diothorba", "text": ""}
{"id": "3733399", "revid": "287204", "url": "https://it.wikipedia.org/wiki?curid=3733399", "title": "Imprenditoria elettronica", "text": ""}
{"id": "3733400", "revid": "287204", "url": "https://it.wikipedia.org/wiki?curid=3733400", "title": "EHealth", "text": ""}
{"id": "3733401", "revid": "287204", "url": "https://it.wikipedia.org/wiki?curid=3733401", "title": "Elettro-psicometro", "text": ""}
{"id": "3733402", "revid": "287204", "url": "https://it.wikipedia.org/wiki?curid=3733402", "title": "Etext", "text": ""}
{"id": "3733403", "revid": "287204", "url": "https://it.wikipedia.org/wiki?curid=3733403", "title": "ExtraCorporeal Membrane Oxygenation", "text": ""}
{"id": "3733404", "revid": "287204", "url": "https://it.wikipedia.org/wiki?curid=3733404", "title": "European Network of Excellence for Cryptology", "text": ""}
{"id": "3733405", "revid": "287204", "url": "https://it.wikipedia.org/wiki?curid=3733405", "title": "EDO DRAM", "text": ""}
{"id": "3733406", "revid": "256896", "url": "https://it.wikipedia.org/wiki?curid=3733406", "title": "European GEography Association", "text": ""}
{"id": "3733408", "revid": "287204", "url": "https://it.wikipedia.org/wiki?curid=3733408", "title": "Milan Motorcycle Show", "text": ""}
{"id": "3733409", "revid": "287204", "url": "https://it.wikipedia.org/wiki?curid=3733409", "title": "Equivalent Isotropic Radiated Power", "text": ""}
{"id": "3733410", "revid": "256896", "url": "https://it.wikipedia.org/wiki?curid=3733410", "title": "ENAPPSMSAD", "text": ""}
{"id": "3733411", "revid": "486946", "url": "https://it.wikipedia.org/wiki?curid=3733411", "title": "Ente Nazionale di Assistenza e Previdenza per i Pittori e gli Scultori, i Musicisti, gli Scrittori e gli Autori Drammatici", "text": ""}
{"id": "3733414", "revid": "287204", "url": "https://it.wikipedia.org/wiki?curid=3733414", "title": "Emission Neutral Vehicle", "text": ""}
{"id": "3733415", "revid": "287204", "url": "https://it.wikipedia.org/wiki?curid=3733415", "title": "Erasable Programmable Read Only Memory", "text": ""}
{"id": "3733417", "revid": "256896", "url": "https://it.wikipedia.org/wiki?curid=3733417", "title": "Ente Siciliano per la Promozione Industriale", "text": ""}
{"id": "3733418", "revid": "287204", "url": "https://it.wikipedia.org/wiki?curid=3733418", "title": "End User License Agreement", "text": ""}
{"id": "3733420", "revid": "599013", "url": "https://it.wikipedia.org/wiki?curid=3733420", "title": "Simon Skrabb", "text": "Biografia.\n\u00c8 nato a Jakobstad, cittadina situata in territorio finlandese ma di madrelingua in prevalenza svedese.\nCarriera.\nHa giocato nella massima serie finlandese con la maglia dello Jaro, con cui il 12 maggio 2011 \u00e8 diventato il giocatore pi\u00f9 giovane ad aver segnato nel campionato di Veikkausliiga, segnando sul campo del TPS all'et\u00e0 di 16 anni e 113 giorni.\nPer la stagione 2014 \u00e8 stato prestato in Svezia all'\u00c5tvidaberg, prestito poi rinnovato anche per la stagione 2015, conclusa con la retrocessione della squadra in Superettan. Nell'ormai ininfluente ultima giornata sul campo del Gefle, Skrabb segna la sua quarta rete stagionale con uno \"scorpione\", un colpo di tacco volante. Proprio il Gefle \u00e8 stata la sua squadra per la stagione 2016 e avrebbe dovuto esserlo anche per quella 2017, se non ci fosse stata la retrocessione in Superettan. Nel dicembre 2016 ha firmato un contratto con l'IFK Norrkoping valido dal successivo gennaio fino al termine della stagione 2020. Debutta con la nuova maglia il 19 febbraio 2017 giocando gli ultimi 16 minuti del match di coppa pareggiato 1-1 contro l\u2019; una settimana dopo debutta dal primo minuto con la squadra under 21 contro la sezione giovanile del realizzando anche una tripletta (l\u2019incontro si concluse 9-0). Ad inizio marzo, in un altro match di coppa, Skrabb subisce un infortunio al piede che lo tiene lontano dai campi per 4 mesi, facendogli saltare anche la finale (poi persa per 4-1 contro l\u2019), posticipando cos\u00ec il suo esordio in Allsvenskan con il nuovo club a luglio. L\u2019esordio dal primo minuto, per\u00f2, avviene solo il 20 agosto seguente sul campo del mentre, nel frattempo, debutta anche in Europa League, dove il club \u00e8 impegnato nei turni di qualificazione per un posto nella fase a gironi. Il 20 luglio realizza la sua prima rete europea nel match perso ai rigori contro il . Da l\u00ec a fine stagione il giovane realizzer\u00e0 solo una rete in campionato, quella della 28\u00aa giornata contro il GIF Sundsvall.\nL\u2019anno seguente il giocatore viene sottoposto ad un intervento al piede ed \u00e8 costretto a saltare tre partite di coppa giocate ad inizio febbraio; tuttavia in campionato (cominciato ad aprile) salter\u00e0 solo l\u2019incontro della quinta giornata contro il Sirius. La stagione viene conclusa con 6 reti in campionato, una in coppa (l\u2019unica disputata dal giovane) ed una con l\u2018under 21.\nPer l\u2019Allsvenskan 2019 il giovane non viene convocato per le prime due giornate, ma saranno le uniche due assenze del calciatore fino alla fine del torneo; tuttavia solo una decina di partite verranno disputate interamente. Conclude il campionato, quindi, con 4 realizzazioni in 28 presenze, tra cui una doppietta alla 24\u00aa giornata nel match casalingo vinto per 3-0 contro l\u2019. Nel mentre prende parte anche a tutte e sei le partite disputate dal club dei turni di qualificazioni alla fase a gironi di Europa League 2019-2020, restando, per\u00f2, a secco di gol.\nIl 13 gennaio 2020 passa definitivamente al Brescia, operazione da circa 2.8 milioni di euro, firmando un contratto triennale valido fino al 30 giugno 2023. Fa il suo esordio il 24 gennaio successivo, subentrando a Dimitri Bisoli nei minuti finali della partita persa in casa per 1-0 contro il .\nDopo avere rescisso il proprio contratto con le \"rondinelle\", il 26 gennaio 2022 firma per il .\nStatistiche.\nPresenze e reti nei club.\n\"Statistiche aggiornate al 20 novembre 2021.\""}
{"id": "3733421", "revid": "154893", "url": "https://it.wikipedia.org/wiki?curid=3733421", "title": "Accordo di licenza con l'utente finale", "text": ""}
{"id": "3733422", "revid": "287204", "url": "https://it.wikipedia.org/wiki?curid=3733422", "title": "Esposizione Universale di Roma", "text": ""}
{"id": "3733423", "revid": "287204", "url": "https://it.wikipedia.org/wiki?curid=3733423", "title": "Electronic Viewfinder Interchangeable Lens", "text": ""}
{"id": "3733424", "revid": "287204", "url": "https://it.wikipedia.org/wiki?curid=3733424", "title": "Earls Court Arena", "text": ""}
{"id": "3733425", "revid": "287204", "url": "https://it.wikipedia.org/wiki?curid=3733425", "title": "EF!", "text": ""}
{"id": "3733427", "revid": "287204", "url": "https://it.wikipedia.org/wiki?curid=3733427", "title": "East Neuk of Fife", "text": ""}
{"id": "3733428", "revid": "486946", "url": "https://it.wikipedia.org/wiki?curid=3733428", "title": "Eastbourne South of England", "text": ""}
{"id": "3733429", "revid": "287204", "url": "https://it.wikipedia.org/wiki?curid=3733429", "title": "Eastern Soccer League", "text": ""}
{"id": "3733430", "revid": "287204", "url": "https://it.wikipedia.org/wiki?curid=3733430", "title": "Giganti Centimani", "text": ""}
{"id": "3733433", "revid": "486946", "url": "https://it.wikipedia.org/wiki?curid=3733433", "title": "Monti Cerchianti", "text": ""}
{"id": "3733434", "revid": "287204", "url": "https://it.wikipedia.org/wiki?curid=3733434", "title": "Ecocardiografia da stress", "text": ""}
{"id": "3733436", "revid": "154893", "url": "https://it.wikipedia.org/wiki?curid=3733436", "title": "Ecocardiografia sotto sforzo", "text": ""}
{"id": "3733442", "revid": "44539551", "url": "https://it.wikipedia.org/wiki?curid=3733442", "title": "Alac", "text": ""}
{"id": "3733446", "revid": "61051", "url": "https://it.wikipedia.org/wiki?curid=3733446", "title": "\u00darvalsdeild", "text": "La \u00darvalsdeild \u00e8 la massima divisione del campionato islandese di calcio. Denominata per ragioni di sponsorizzazione Pepsideild karla (\"La lega della Pepsi\" in italiano) dal 27 aprile 2009, si svolge generalmente in primavera e in estate (da maggio a settembre) a causa dei rigidi inverni islandesi. Gestita dalla Knattspyrnusamband \u00cdslands (\"Federazione calcistica dell'Islanda\"), ha una formula che prevede 12 squadre che si affrontano a turno nel girone di andata (orientativamente disputato tra maggio e luglio) e nel girone di ritorno (tra luglio e settembre). Secondo il ranking UEFA, \u00e8 il 35\u00ba campionato pi\u00f9 competitivo d'Europa.\nStoria.\nIl primo torneo fu organizzato nel 1912 e vi parteciparono solamente tre squadre; vinse il KR Reykjav\u00edk, ancora oggi la squadra pi\u00f9 titolata e famosa del paese. In particolare, la citt\u00e0 di Reykjav\u00edk riusc\u00ec, con le sue squadre (lo stesso KR, il Valur, il Fram ed il Vikingur), a mantenere il titolo nelle sue mani fino al 1951, quando a imporsi fu l'\u00cdA di Akranes; e solo recentemente il campionato ha visto emergere nuove forze provenienti da altre parti dell'isola: nel 1989 vinse l'Akureyri proveniente dall'omonima citt\u00e0, nel 1997 e nel 1998 Campione d'Islanda fu l'\u00cdBV di Vestmannaeyjar, con l'FH Hafnarfj\u00f6r\u00f0ur di Hafnarfj\u00f6r\u00f0ur pi\u00f9 volte vincitore negli ultimi anni, mentre nel 2010 il titolo \u00e8 andato per la prima volta al Brei\u00f0ablik della citt\u00e0 di K\u00f3pavogur.\nIl campionato islandese non conobbe mai soste, in quanto le tragedie della Prima e della Seconda guerra mondiale non sconvolsero la vita e le attivit\u00e0 dell'isola nordica.\nFormato.\nAd oggi l'\u00darvalsdeild \u00e8 formata da un girone unico di dodici squadre che si affrontano in gare di andata e ritorno; per ogni gara, vengono assegnati tre punti alla squadra vittoriosa, zero alla squadra sconfitta e un punto a testa in caso di pareggio. Al termine del campionato, la squadra prima in classifica vince il titolo di Campione d'Islanda, mentre le ultime due squadre vengono retrocesse in seconda divisione (\"1. deild karla\").\nLa squadra campione di Islanda ha il diritto a partecipare alla UEFA Champions League partendo dal secondo turno di qualificazione. Le squadre classificate al secondo e terzo posto sono invece ammesse alla UEFA Europa League partendo dal primo turno di qualificazione.\nLa vincitrice della Coppa nazionale \u00e8 ammessa alla UEFA Europa League partendo dal secondo turno di qualificazione.\nLe squadre.\nSono 30 le squadre di \u00darvalsdeild dal 1912 al 2021 (in grassetto)."}
{"id": "3733448", "revid": "751106", "url": "https://it.wikipedia.org/wiki?curid=3733448", "title": "Ragnar Nattestad", "text": ""}
{"id": "3733449", "revid": "107053796", "url": "https://it.wikipedia.org/wiki?curid=3733449", "title": "Wanda Wulz", "text": "Biografia.\nNata da una dinastia di fotografi che avevano lo studio nella citt\u00e0 di Trieste fin dal 1860, era nipote del celebre fotografo Giuseppe Wulz, originario di Cave del Predil e figlia di Carlo che non avendo figli maschi addestr\u00f2 le figlie Wanda e Marion all'arte di famiglia. Frequent\u00f2 il liceo invece della magistrali, come di norma facevano le giovani della borghesia dell'epoca, e studi\u00f2 anche pianoforte.\nWanda assunse la direzione della ditta quando il padre mor\u00ec nel 1928, all'et\u00e0 di 53 anni. Non si spos\u00f2 mai, scegliendo di dedicarsi completamente al lavoro. Il genere che la rese famosa fu il ritratto.\nSul finire degli anni Venti si interess\u00f2 al fotodinamismo dei fratelli Bragaglia e al movimento futurista, i risultati della sua ricerca furono il frutto di lunghe sessioni in camera oscura in cui realizz\u00f2 fotomontaggi, fotoplastiche e fotodinamiche di ottima qualit\u00e0 e grande effetto. Nel 1932 a seguito dell'incontro con Filippo Tommaso Marinetti si avvicin\u00f2 al Futurismo e partecip\u00f2 alla mostra futurista di Trieste organizzata da Bruno Giordano Sanzin. Abbandon\u00f2 il movimento sul finire della decade. La sua opera pi\u00f9 conosciuta \u00e8 un suo autoritratto combinato con l'immagine di un gatto.\nLavor\u00f2 fino all'et\u00e0 di 77 anni, quando nel 1981 decise di chiudere lo studio. Mor\u00ec quattro anni dopo, a Trieste, citt\u00e0 dove trascorse tutta la sua vita."}
{"id": "3733450", "revid": "104458", "url": "https://it.wikipedia.org/wiki?curid=3733450", "title": "Oddvar Braa", "text": ""}
{"id": "3733451", "revid": "1543377", "url": "https://it.wikipedia.org/wiki?curid=3733451", "title": "Dar Cha\u00e2bane", "text": "Dar Cha\u00e2bane, scritto anche Dar Cha\u00e2bane El Fehri, () \u00e8 agglomerato urbano del nord della Tunisia.\nFa parte del governatorato di Nabeul e della delegazione di Dar Cha\u00e2bane El Fehri. La citt\u00e0 conta 35 859 abitanti.\nDar Cha\u00e2bane forma una conurbazione con la vicina Nabeul, situata a soli 2 chilometri. Il comune racchiude anche la vicina El Fehri.\nStoria.\nDar Cha\u00e2bane \u00e8 una citt\u00e0 del litorale di Capo Bon fondata nell'anno 53 dell'Egira (VII secolo) da Cha\u00e2bane Mechm\u00e8ch, capo militare dell'armata musulaman stanziata nella regione di Capo Bon. Venne cos\u00ec edificata una cittadella all'interno della quale alloggiarono i membri della sua famiglia, da dove deriva il nome di Dar Cha\u00e2bane o \u00ab Casa di Cha\u00e2bane \u00bb. Nell'anno 334 dell'Egira (X secolo), Ahmed Fehri El Ansari, originario di Seguia el-Hamra in Marocco, si trasfer\u00ec a qualche chilometro da Dar Cha\u00e2bane e spos\u00f2 una discendente del comandante Mechm\u00e8ch. Con i nuovi arrivati, la sua discendenza fond\u00f2, pi\u00f9 tardi, il villaggio di El Zaouiet Fehri.\nLa storia di Dar Cha\u00e2bane \u00e8 legato l'arrivo in Nord Africa dei Mori andalusi espulsi dalla Spagna, dalla \"Reconquista\" nel XV secolo. Arrivati Ifriqiya, si insediarono nelle grandi citt\u00e0, ma nelle zone rurali e nelle province fondarono diverse citt\u00e0 e villaggi come Kalaat al-Andalus, Menzel Bouzelfa, Testour e Menzel Abderrahmane. Dar Cha\u00e2bane rientra nel numero delle localit\u00e0 dove gli Andalusi portarono i loro costumi e le loro conoscenze : taglio e scultura della pietra, piatti specifici (mchalouet, mrousia, ecc.) e un particolare accento che \u00e8 caratterizzato dalla pronuncia di \u00ab tche \u00bb al posto di \u00ab t \u00bb.\nDopo l'indipendenza, quando si crea il primo comune il 9 gennaio 1957, il governo scelse di unificare le due cittadine malgrado vecchie rivalit\u00e0.\nInsegnamento.\nDurante gli anni cinquanta, Dar Cha\u00e2bane \u00e8 conosciuta sotto il nome di \"villaggio degli insegnanti\" grazie all'importante numero di insegnanti originari della citt\u00e0. Attualmente, ospita un college e due scuole superiori secondarie; ci sono anche una dozzina di scuole elementari.\nDar Cha\u00e2bane ospita una universit\u00e0 privata : la \"Libera Universit\u00e0 Mediterranea di Tunisia\" (UMLT).\nEconomia.\nLa citt\u00e0 \u00e8 celebre per il taglio e la scultura della pietra. Nella regione viene coltivata inoltre una spezia, chiamata \"felfel chaabani\".\nAll'inizio del XX secolo e fino agli anni trenta, Dar Cha\u00e2bane \u00e8 una delle principali fornitrici del Mercato centrale della frutta e della verdura di Tunisi, dove i fellah portano i loro raccolti sul retro di asini, cammelli o su carrozze."}
{"id": "3733460", "revid": "104458", "url": "https://it.wikipedia.org/wiki?curid=3733460", "title": "H\u00f8londa", "text": ""}
{"id": "3733461", "revid": "287204", "url": "https://it.wikipedia.org/wiki?curid=3733461", "title": "Ecomuseo Cusius", "text": ""}
{"id": "3733462", "revid": "287204", "url": "https://it.wikipedia.org/wiki?curid=3733462", "title": "Efficienza atomica", "text": ""}
{"id": "3733463", "revid": "287204", "url": "https://it.wikipedia.org/wiki?curid=3733463", "title": "Leggi per il governo della casa", "text": ""}
{"id": "3733465", "revid": "1318658", "url": "https://it.wikipedia.org/wiki?curid=3733465", "title": "Giuseppe Mirabella", "text": "Biografia.\n\u00c8 laureato in ingegneria informatica e in discipline musicali.\nNel 1999, in seno alla rassegna \"Umbria Jazz Festival\", vince una borsa di studio per frequentare il Berklee College of Music di Boston e il Berklee Umbria Jazz Award come migliore chitarrista dei corsi. \nNel 2001 vince il concorso internazionale \"Eddie Lang Jazz Festival\".\nDal 2008 al 2012 fa parte stabilmente del trio \"A Tribute to Oscar Peterson\" del pianista Dado Moroni con il quale \u00e8 presente in alcuni teatri e rassegne jazzistiche nazionali.\nNel 2009 a Udine, prende parte alla registrazione di \"Light\", album del pianista Giovanni Mazzarino.\nInsieme a Salvatore Pennisi, docente della facolt\u00e0 di Ingegneria Elettronica dell'Universit\u00e0 di Catania, pubblica nel 2012 l'album \"Braintrain\".\nA fianco del sassofonista Francesco Cafiso, ha collaborato agli arrangiamenti e partecipato alla registrazione di \"Don't Stop\".\nNel 2014, in veste di produttore artistico, arrangiatore, compositore e chitarrista, registra il disco \"Kair\u00f2s\" del pianista/trombettista Dino Rubino. \nNel 2017, sempre a fianco di Dino Rubino registra \"Where is the happiness?\" .\nFa parte della Open Band del compositore e batterista Mimmo Cafiero.\nHa pubblicato in qualit\u00e0 di produttore artistico e compositore gli album: \"Moods\" nel 2008, \"Braintrain\" nel 2012, \"Naumachia\" nel 2013 e \"Kair\u00f2s\" nel 2014.\n\u00c8 l\u2019ideatore di \"guitarLayers\", un software professionale per la didattica della chitarra e di altri strumenti a corde.\nDiscografia.\nCome sideman.\nCompilation"}
{"id": "3733466", "revid": "339392", "url": "https://it.wikipedia.org/wiki?curid=3733466", "title": "Stadio M\u00e1rio Filho", "text": ""}
{"id": "3733468", "revid": "44539861", "url": "https://it.wikipedia.org/wiki?curid=3733468", "title": "Giovanni Svampa", "text": ""}
{"id": "3733471", "revid": "287204", "url": "https://it.wikipedia.org/wiki?curid=3733471", "title": "St Anne's College", "text": "Il St Anne's College \u00e8 uno dei collegi costituenti l'Universit\u00e0 di Oxford. Fondato nel 1879 e inizialmente riservato solo alle donne, ammise anche gli uomini dal 1979. \u00c8 uno dei pi\u00f9 grandi collegi della citt\u00e0 con pi\u00f9 di 600 studenti in totale. Fu costruito nello stesso periodo del Lady Margaret Hall per promuovere l'accesso delle donne all'universit\u00e0: le prime costruzioni sono in stile vittoriano e destinate ad alloggiare gli studenti, mentre la \"hall\" del collegio \u00e8 del 1959. "}
{"id": "3733473", "revid": "154893", "url": "https://it.wikipedia.org/wiki?curid=3733473", "title": "Periodo altomedievale", "text": ""}
{"id": "3733475", "revid": "287204", "url": "https://it.wikipedia.org/wiki?curid=3733475", "title": "Socialismo verde", "text": ""}
{"id": "3733476", "revid": "287204", "url": "https://it.wikipedia.org/wiki?curid=3733476", "title": "Ecologia socialista", "text": ""}
{"id": "3733477", "revid": "287204", "url": "https://it.wikipedia.org/wiki?curid=3733477", "title": "Ecozona paleotropicale", "text": ""}
{"id": "3733478", "revid": "287204", "url": "https://it.wikipedia.org/wiki?curid=3733478", "title": "Agenesia centrale", "text": ""}
{"id": "3733479", "revid": "287204", "url": "https://it.wikipedia.org/wiki?curid=3733479", "title": "Edda recente", "text": ""}
{"id": "3733480", "revid": "287204", "url": "https://it.wikipedia.org/wiki?curid=3733480", "title": "Eterscel", "text": ""}
{"id": "3733481", "revid": "647919", "url": "https://it.wikipedia.org/wiki?curid=3733481", "title": "Emirates Airline Edinburgh Sevens", "text": ""}
{"id": "3733482", "revid": "647919", "url": "https://it.wikipedia.org/wiki?curid=3733482", "title": "Edinburgh 7s", "text": ""}
{"id": "3733484", "revid": "287204", "url": "https://it.wikipedia.org/wiki?curid=3733484", "title": "Diamond Disc", "text": ""}
{"id": "3733485", "revid": "287204", "url": "https://it.wikipedia.org/wiki?curid=3733485", "title": "Hexeditor", "text": ""}
{"id": "3733486", "revid": "287204", "url": "https://it.wikipedia.org/wiki?curid=3733486", "title": "Editto di Gennaio", "text": ""}
{"id": "3733487", "revid": "52122", "url": "https://it.wikipedia.org/wiki?curid=3733487", "title": "Mario Cappelli (partigiano)", "text": ""}
{"id": "3733490", "revid": "729019", "url": "https://it.wikipedia.org/wiki?curid=3733490", "title": "Ivan Ivan\u010di\u0107", "text": "Biografia.\nMuore il 28 agosto 2014, a Zagabria, all'et\u00e0 di 77 anni."}
{"id": "3733491", "revid": "767487", "url": "https://it.wikipedia.org/wiki?curid=3733491", "title": "Uri Malmilian", "text": "Carriera.\nFu calciatore israeliano dell'anno nel 1976 e nel 1987."}
{"id": "3733495", "revid": "125294103", "url": "https://it.wikipedia.org/wiki?curid=3733495", "title": "Campionato del mondo rally vetture di produzione", "text": "Il World Rally Championship-3 \u00e8 un campionato mondiale organizzato dalla Federazione Internazionale dell'Automobile, per auto da rally. \nDalla stagione 2020 il nome \"World Rally Championship-3\" \u00e8 utilizzato per indicare le serie che nel 2018 si chiamava \"WRC-2\", ovvero il campionato per vetture di classe R5 dedicato esclusivamente agli equipaggi privati.\nStoria.\nIl campionato nasce nel 1987 con il nome di \"Campionato del mondo rally Gruppo N\" (\"Cup for Production Rally Drivers\"), pertanto ne segue idealmente l'albo d'oro. Le prove del campionato erano alcune delle prove del campionato del mondo rally (WRC), tuttavia i piloti gareggiavano su auto del Gruppo N.\nNel 2002 la serie cambia denominazione diventando \"Campionato del mondo rally vetture di produzione (Production World Rally Championship o PWRC).\"\nNel 2013 il campionato \u00e8 stato rinominato \"World Rally Championship-3\" inoltre, a causa della soppressione del Gruppo N e del Gruppo A, ed in seguito all'introduzione del gruppo R, il regolamento prevedeva la partecipazione con vetture delle neonate classi \"RC3\" ed \"RC4\" (pi\u00f9 comunemente conosciute come \"R3\" e \"R2\"); tale campionato \u00e8 stato poi soppresso al termine della stagione 2018. \nDopo un anno di assenza,a partire dalla stagione 2020 il nome \"World Rally Championship-3\" viene utilizzato per indicare la serie che nel 2018 si chiamava \"WRC-2\", ossia il campionato ufficiale per vetture della classe superiore \"RC2\" (altres\u00ec nota come \"R5\"), dedicato esclusivamente agli equipaggi privati. \nIl campionato \"WRC-2\" diventa invece riservato alle vetture della classe \"RC2\" schierate direttamente dai team ufficiali dei costruttori."}
{"id": "3733496", "revid": "6923", "url": "https://it.wikipedia.org/wiki?curid=3733496", "title": "Production World Rally Championship", "text": ""}
{"id": "3733506", "revid": "124123", "url": "https://it.wikipedia.org/wiki?curid=3733506", "title": "Joseph Veverka", "text": "Biografia.\nNacque nel 1941 a Pelh\u0159imov nell'allora Cecoslovacchia (oggi nella Repubblica Ceca). Lasci\u00f2 il paese con i suoi genitori nel 1948 per rifugiarsi prima in Francia e poi in Canada. Nel 1951 la sua famiglia si stabil\u00ec a Cochrane, nell'Ontario, dove crebbe.\nStudi\u00f2 fisica presso il Queen's College di Kingston, dove si laure\u00f2. Intraprese il dottorato in fisica presso l'Universit\u00e0 di Harvard, negli Stati Uniti, ma ne cambi\u00f2 l'argomento in ambito astronomico in corso d'opera, collaborando con Fred Whipple e conseguendo il dottorato nel 1970.\nDal 1970 insegna presso la Cornell University, assumendo il ruolo di direttore del Dipartimento di Astronomia dal 1999 al 2007.\nGli interessi scientifici di Veverka si focalizzano sulle scienze planetarie, con particolare interesse ai satelliti naturali, anelli planetari e corpi minori del sistema solare.\nHa collaborato a numerose missioni della NASA. Nel 1974 propose di lanciare una sonda spaziale che esplorasse la Cometa Kohoutek. Proposta che si \u00e8 in qualche modo concretizzata nella missione CONTOUR, della quale era direttore scientifico e successivamente in Stardust-NExT, della quale \u00e8 stato \"Principal Investigator\". Ha collaborato inoltre alle missioni Mariner 9, Viking, Galileo, NEAR Shoemaker, Mars Global Surveyor e Deep Impact, nello sviluppo dei sistemi di raccolta delle immagini. Nel caso della sonda NEAR Shoemaker in particolare \u00e8 stato responsabile scientifico sia della fotocamera multispettrale, sia dello spettrometro infrarosso. \u00c8 stato pi\u00f9 volte membro del Comitato sull'Esplorazione planetaria della NASA e dello Space Studies Board.\nOnorificenze.\nL'asteroide 2710 Veverka \u00e8 cos\u00ec denominato in suo onore.\nNel 1979 ha ricevuto una medaglia della NASA per \"Exceptional Scientific Achievement\" (scoperta scientifica eccezionale) per i suoi studi sulle lune di Marte, Deimos e Fobos. Per il ruolo svolto durante la missione NEAR ha ricevuto nel 2001 il \"National Air and Space Museum Trophy\", consegnatogli dal National Air and Space Museum."}
{"id": "3733514", "revid": "1305772", "url": "https://it.wikipedia.org/wiki?curid=3733514", "title": "Mitsubishi Heavy Industries Football Club 1973", "text": "Questa voce raccoglie le informazioni riguardanti il Mitsubishi Heavy Industries nelle competizioni ufficiali della stagione 1973.\nStagione.\nDopo un avvio difficoltoso (sconfitta con il Furukawa Electric alla prima giornata di campionato), il Mitsubishi Heavy Industries ottenne una striscia di 14 risultati utili consecutivi che lo proietteranno verso la conquista anticipata del secondo titolo nazionale, avvenuta grazie a un pari nello scontro diretto con lo Yanmar Diesel in programma il 16 novembre. In chiusura di stagione la squadra disput\u00f2 la Coppa dell'Imperatore dove, dopo aver estromesso ai rigori gli allievi dell'universit\u00e0 Hosei, elimin\u00f2 due delle squadre di punta del torneo come il Nippon Steel e lo Yanmar Diesel, giungendo alla finale con l'Hitachi, detentore del torneo e classificatosi secondo in campionato. Vincendo per 2-1, il Mitsubishi Heavy Industries otterr\u00e0 per la seconda volta nella sua storia l'accoppiata campionato-coppa nazionale.\nMaglie e sponsor.\nVengono confermate le divise di colore blu, assieme alle alternative con maglia bianca."}
{"id": "3733516", "revid": "599013", "url": "https://it.wikipedia.org/wiki?curid=3733516", "title": "Iris Plotzitzka", "text": ""}
{"id": "3733518", "revid": "46931", "url": "https://it.wikipedia.org/wiki?curid=3733518", "title": "Someday This Pain Will Be Useful to You", "text": ""}
{"id": "3733522", "revid": "729019", "url": "https://it.wikipedia.org/wiki?curid=3733522", "title": "Jean-Pierre Egger", "text": "Conclusa la sua carriera \u00e8 diventato allenatore del pesista Werner G\u00fcnth\u00f6r. Attualmente allena la pesista neozelandese Valerie Adams."}
{"id": "3733523", "revid": "37401", "url": "https://it.wikipedia.org/wiki?curid=3733523", "title": "Battaglie del Monte Bergisel", "text": ""}
{"id": "3733526", "revid": "767487", "url": "https://it.wikipedia.org/wiki?curid=3733526", "title": "Halloween Night", "text": "Halloween Night \u00e8 un film statunitense del 2006 diretto da Mark Atkins. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nChris Vale \u00e8 un giovane ingiustamente accusato di aver ucciso la sua famiglia nel 1982 rinchiuso in un manicomio criminale per il solo fatto di essere stato trovato a casa con i corpi dalla polizia.\nDopo 10 anni di vita in manicomio, durante i quali \u00e8 stato vittima di bullismo da parte dei detenuti e del personale, Chris \u00e8 praticamente diventato un folle e, per dimostrare la sua innocenza, fugge dal manicomio il 31 ottobre e si reca a casa sua, ora occupata da una nuova famiglia che ha organizzato un party di Halloween.\nDurante la serata, Chris tenta di cercare in casa qualsiasi indizio che testimoni la sua innocenza, ma nel tentativo di nascondersi dai partecipanti della festa e dalle autorit\u00e0 che lo stanno cercando, scatena la sua follia e compie un massacro di gran lunga peggiore rispetto a quello di cui \u00e8 accusato.\nProduzione.\nIl film fu prodotto da The Asylum e girato a Lake Arrowhead e Norwalk, in California nel 2006. Gli effetti speciali sono firmati dalla 1313 FX. Il film \u00e8 stato distribuito solo per l'home video.\nDistribuzione.\nAlcune delle uscite internazionali sono state:"}
{"id": "3733530", "revid": "322321", "url": "https://it.wikipedia.org/wiki?curid=3733530", "title": "Diocesi di Macomedes", "text": ""}
{"id": "3733533", "revid": "322321", "url": "https://it.wikipedia.org/wiki?curid=3733533", "title": "Diocesi di Macomedes Rusticiana", "text": ""}
{"id": "3733534", "revid": "767487", "url": "https://it.wikipedia.org/wiki?curid=3733534", "title": "When a Killer Calls", "text": "When a Killer Calls \u00e8 un film statunitense del 2006 diretto da Peter Mervis. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\". Come molti film dell'Asylum, anche questo \u00e8 stato prodotto per sfruttare il successo di un film uscito nello stesso anno, precisamente \"Chiamata da uno sconosciuto\" (\"When a Stranger Calls\" in originale).\nTrama.\nUn killer entra in una casa, uccidendo una madre e i suoi due figli e scattando foto sul suo cellulare. Altrove, Trisha sta facendo da babysitter a una ragazzina, Molly, mentre i suoi genitori sono fuori. Trisha inizia a ricevere telefonate sempre pi\u00f9 minacciose mentre Molly si mette a letto. Il maniaco le manda le foto degli omicidi precedenti sostenendo che lo ha fatto per lei. Anche se lei crede che sia il suo fidanzato Matt, chiama la polizia che la informano che rintracceranno la chiamata. Matt, insieme con i suoi due amici Frank e Chrissy, arriva dicendo che sono stati inseguiti dai poliziotti e che hanno bisogno di rimanere l\u00ec per un po'. Matt assicura a Trisha che non ha fatto quella chiamata e che deve essere lo scherzo di un malato di mente. Scendendo nel seminterrato, Chrissy sente uno strano rumore. Frank viene ucciso e Chrissy viene selvaggiamente picchiato. Preoccupata, Trisha manda Matt a controllare ma questi viene tramortito e legato dal killer.\nTrisha si rende conto che le immagini inviatele sono reali. La polizia la chiama per informarla che le chiamate provengono dall'interno della casa e scopre una telecamera nel soggiorno. Quindi va a controllare Molly e la trova morta con Richard Hewitt in camera da letto. Mentre cerca di scappare, Trisha viene colpita e perde i sensi. Risvegliatasi nel seminterrato, scopre di essere legata a una trave, mentre Matt \u00e8 legato sul pavimento, Chrissy ad un divano, e Frank \u00e8 morto. Richard tortura psicologicamente il gruppo e uccide Chrissy prima di andare al piano di sopra per uccidere alcuni agenti di polizia appena arrivati. Richard spiega anche la ragione dei suoi omicidi e rivelan la sua ossessione per Trisha. Matt riesce a liberarsi, stordisce Richard e libera Trisha ma resta ucciso. Trisha corre fuori e recupera la pistola di Frank nascosta nella vettura di Matt. Gli spara diversi colpi e scappa nei boschi circostanti.\nProduzione.\nIl film fu prodotto da The Asylum e girato a Lake Arrowhead, in California nel 2006. Il titolo di lavorazione fu \"The Babysitter Massacre\". Il film \u00e8 un mockbuster di \"Chiamata da uno sconosciuto\" (\"When a Stranger Calls\") uscito quasi in contemporanea nelle sale.\nDistribuzione.\nIl film usc\u00ec nel febbraio del 2006. Alcune delle uscite internazionali sono state:"}
{"id": "3733538", "revid": "767487", "url": "https://it.wikipedia.org/wiki?curid=3733538", "title": "Gorath", "text": " \u00e8 un film del 1962 diretto da Ishir\u014d Honda.\nTrama.\nUn laboratorio costruito per salvare la Terra dalla distruzione della meteora Gorath viene minacciato da Maguma, un mostro dell'Antartide simile ad un tricheco."}
{"id": "3733539", "revid": "869733", "url": "https://it.wikipedia.org/wiki?curid=3733539", "title": "Episodi de Hai paura del buio?", "text": ""}
{"id": "3733540", "revid": "599013", "url": "https://it.wikipedia.org/wiki?curid=3733540", "title": "When a Stranger Calls", "text": ""}
{"id": "3733548", "revid": "15756", "url": "https://it.wikipedia.org/wiki?curid=3733548", "title": "Dilemma di Triffin", "text": "Il dilemma di Triffin (o paradosso di Triffin) \u00e8 una teoria economica riguardante gli effetti dell'adozione di una moneta come valuta di riserva su scala internazionale. Secondo questa teoria, una siffatta situazione pu\u00f2 causare, per il paese che emette quella determinata valuta, dei conflitti di interesse tra gli obiettivi interni a breve termine, e quelli internazionali a lungo termine (come sarebbe avvenuto nel caso del cosiddetto Petrodollaro).\nLa teoria, elaborata dall'economista belga-statunitense Robert Triffin nel 1960, mette in evidenza la situazione in cui si trova una nazione che desidera mantenere la propria moneta come valuta di riserva mondiale, il dover essere disposta a fornire, alle altre nazioni, un apporto supplementare di moneta proprio per soddisfare la loro domanda di valuta di riserva, causando quindi un deficit della bilancia dei pagamenti, in particolare in conto corrente (che registra le transazioni internazionali in merci e servizi, redditi e trasferimenti, che non rappresentino un'attivit\u00e0 finanziaria, come ad esempio per le materie prime).\nPer esempio, nel caso del Dollaro statunitense si verifica una situazione in cui alcuni obiettivi richiedono un flusso globale di dollari fuori dagli Stati Uniti d'America, mentre altri richiedono un flusso globale di dollari negli Stati Uniti.\nIl paese che emette moneta internazionale deve quindi accettare crescenti disavanzi delle partite correnti al fine di soddisfare la domanda mondiale di valuta di riserva, ma nello stesso tempo i crescenti deficit indeboliscono la fiducia nella solidit\u00e0 della moneta nazionale usata come riserva standard internazionale.\nI paesi che debbono usarla, come ad esempio quelli con scarse risorse naturali, eserciteranno una forte domanda di valuta di riserva per poter pagare le transazioni con i paesi produttori di risorse. Questi ultimi investiranno in azioni e titoli di stato del paese emettitore, quindi i dollari emessi non si presentano al cambio, condizionando il valore del dollaro sulle altre monete.\nIl dilemma di Triffin \u00e8 usato per articolare i problemi con il ruolo del dollaro come valuta di riserva sotto il sistema di Bretton Woods, e, pi\u00f9 in generale, vale con qualsiasi moneta nazionale utilizzata come valuta di riserva internazionale, fenomeno definito dollarizzazione.\nAttualmente il dollaro resta la principale valuta di riserva. Secondo l'economista Paul Samuelson, la richiesta di dollari all'estero permette agli Stati Uniti di mantenere un persistente deficit commerciale senza la contropartita di un deprezzamento della valuta o un raggiustamento dei flussi commerciali: infatti, il dollaro non si \u00e8 svalutato nella misura prevista. Il tasso di cambio con le altre monete \u00e8 poco sensibile a questo deficit della bilancia commerciale se commisurato a quanto ammonta il saldo esportazioni-importazioni.\nL'applicabilit\u00e0 durante l'era di Bretton Woods (dal 1944 al 1971).\nGrazie alla grande quantit\u00e0 di denaro che scorre fuori dal paese attraverso il Piano Marshall, al bilancio militare degli Stati Uniti e al bilancio estero USA, il numero dei dollari in circolazione ha cominciato a superare la quantit\u00e0 di oro che li sosteneva nel 1959.\nNel 1960, un'oncia (31,103 grammi) d'oro potr\u00e0 essere scambiata per 40 dollari a Londra, mentre il prezzo negli USA sar\u00e0 di $ 35, ossia la convertibilit\u00e0 stabilita a Bretton Woods. Questa differenza mostra che gli investitori sapevano che il dollaro era sopravvalutato e che questo squilibrio sarebbe terminato.\nSi propose una prima soluzione al dilemma di Triffin per gli Stati Uniti: ridurre il numero dei dollari in circolazione attraverso il taglio del deficit e aumentare i tassi di interesse per attirare investimenti in dollari verso il paese, in modo da compensare l'emorragia derivante dal mantenimento di una moneta di riserva.\nEntrambe queste strategie, tuttavia, trascinano l'economia americana in recessione, una prospettiva che il presidente \nJohn F. Kennedy voleva evitare, e decide di firmare un ordine esecutivo (11110 del 4 giugno 1963) che permette al Tesoro degli Stati Uniti emissioni monetarie garantite in argento, detti dollari d'argento, fuori dal controllo della Federal Reserve e dal suo diritto di signoraggio.\nQuesto avrebbe creato una forma di concorrenza, come valuta di riserva, al sopravvalutato Dollaro USA (o Note Federal Reserve). Come previsto dalla Legge di Gresham (teoria all'origine del fallimento dei sistemi monetari bimetallici), il dollaro d'argento \u00e8 stato scarsamente usato e l'esperienza non venne pi\u00f9 ripetuta da nessun altro presidente degli Stati Uniti.\nPer mantenere il sistema di Bretton Woods e di esercitare un controllo sul tasso di cambio dell'oro, gli Stati Uniti avviano la creazione del pool dell'oro di Londra (8 Banche centrali si impegnavano a difendere un prezzo dell'oro di US $ 35) e gli Accordi Generali di Prestito (in inglese General Arrangements to Borrow o GAB) nel 1961 che ha sostenuto il sistema fino al 1967 quando la corsa ritiro dell'oro sul mercato di Londra e la svalutazione della sterlina hanno preceduto il crollo del sistema.\nLo shock Nixon.\nIl 15 agosto 1971, Nixon sospende la convertibilit\u00e0 del dollaro in oro e chiede al consiglio del F.M.I una riforma d'insieme mettendo in discussione il sistema aureo.\nGli USA, a causa del loro deficit, dovevano rimborsare in oro i dollari, questo provocava un'emorragia delle loro riserve auree. Se la situazione fosse restata cos\u00ec, ci sarebbe stato l'obbligo di un maggior rigore di bilancio, ma la demonetizzazione dell'oro permise agli USA e ad altri paesi di conservare un deficit in maniera regolare.\nA seguito dell'annuncio - noto come lo \"shock Nixon\" - che il dollaro non poteva pi\u00f9 essere scambiato per oro, la \"Gold window\" venne chiusa.\nLegare una moneta all'oro risultava quindi riduttivo per le nazioni che imponevano la loro moneta su singoli mercati, per la sua scarsit\u00e0 (se commisurato alla domanda di moneta), e si diffondeva inoltre l'idea che la moneta circolava perch\u00e9 legata alla fiducia dei suoi utenti pi\u00f9 che alle riserve auree o di altra natura.\nAl fine di mantenere l'equilibrio di Bretton Woods e il tasso di cambio tra dollaro e oro, gli Stati Uniti si trovarono di fronte a due scelte non conciliabili:\nQuindi gli Stati Uniti si trovarono di fronte a un dilemma, poich\u00e9 non \u00e8 possibile ottenere un saldo della bilancia dei pagamenti di conto corrente in deficit (per mantenere la richiesta di moneta dall'estero) e surplus (per mantenere la fiducia nella moneta) allo stesso tempo.\nImplicazioni nella crisi economica del 2008.\nSulla scia della crisi finanziaria del 2007-2008, il governatore della Banca Popolare Cinese Zhou Xiaochuan ricorda il dilemma Triffin come la causa principale del disordine economico in un discorso intitolato \"La riforma del sistema monetario internazionale\". Il discorso di Zhou Xiaochuan del 29 marzo 2009 propone di rafforzare i controlli globali esistenti sulla moneta attraverso il Fondo Monetario Internazionale.\nCi\u00f2 comporterebbe un graduale passaggio dal dollaro statunitense come valuta di riserva verso l'uso di Diritti Speciali di Prelievo (in inglese Special Drawing Rights) come valuta di riserva globale svincolata da singole istituzioni statali emittenti ed affidata pienamente al controllo del Fondo Monetario Internazionale. La stessa conclusione \u00e8 tratta da uno studio condotto da una commissione di esperti ONU. \nZhou sostiene che una delle ragioni per la rottura dell'originario sistema di Bretton Woods era stato il rifiuto di adottare la moneta proposta da John Maynard Keynes, denominata \"Bancor\", che sarebbe stata una moneta speciale internazionale da usare al posto del dollaro USA.\nEconomisti americani, come J. Bradford DeLong, concordano sul fatto che quasi ogni proposta di Keynes, bocciata dagli americani durante i negoziati di Bretton Woods, si sia in seguito dimostrata corretta sulla base degli eventi.\nDiritti speciali di prelievo.\nLa proposta di Zhou ha attirato molta attenzione internazionale; in un articolo del novembre 2009 pubblicato nella rivista Foreign Affairs, l'economista Fred C. Bergsten ha sostenuto che il suggerimento di Zhou o un cambio simile del sistema monetario internazionale, sarebbe nell'interesse sia degli Stati Uniti che del resto del mondo. \nMentre la proposta di Zhou non \u00e8 stato ancora adottata, i leader riuniti nel mese di aprile 2009 al vertice del G-20 di Londra hanno accettato l'emissione di 250 miliardi di DSP coniati dal FMI, da distribuire a tutti i soci FMI sulla base dei diritti di voto di ciascun paese.\nI Diritti Speciali di Prelievo (DSP) sono particolari unit\u00e0 di conto, il cui valore \u00e8 basato su un paniere composto delle cinque principali valute (secondo i seguenti pesi: 45% dollaro USA, 29% euro, 15% yen, 11% sterlina inglese) e sono assegnati a ciascuno dei 185 paesi aderenti all'IMF in proporzione alle loro quote di partecipazione. Lo scopo principale dei DSP era rimpiazzare l'oro nelle transazioni internazionali: per questo i Diritti Speciali di Prelievo sono definiti anche paper gold, ma a differenza della moneta merce (commodity money), il legame dei DSP con le monete che ne costituiscono il valore \u00e8 solo indiretto, poich\u00e9 la loro esistenza \u00e8 determinata soltanto in base ad un accordo associativo (le quote di partecipazione).\nQualsiasi paese dell'IMF che registri un deficit pu\u00f2 cedere i DSP di cui \u00e8 in possesso ad un altro paese che \u00e8 obbligato ad accettarli, cedendo in cambio propria valuta. Entro certi limiti (pari a tre volte la quota netta assegnata) gli squilibri commerciali possono essere corretti da un paese senza far ricorso alle riserve accumulate o all'indebitamento estero e i DSP nella sostanza hanno lo stesso ruolo che riveste un'apertura di credito da parte di una banca. Con la loro istituzione l'IMF accett\u00f2 sostanzialmente il principio che la creazione e la gestione della liquidit\u00e0 internazionale non possono essere affidate interamente alle politiche dei paesi che per determinate circostanze si trovano ad emettere la moneta accettata come riserva internazionale, ma devono essere governate da istituzioni internazionali che rispondono ad una logica di cooperazione.\nIl IMF in prospettiva dovrebbe assumere il ruolo di una stanza di compensazione (cos\u00ec come Keynes stesso aveva inizialmente proposto), dotata di una propria unit\u00e0 di conto, i DSP appunto, utilizzata esclusivamente per le transazioni internazionali.\nIl 13 aprile 2010, lo \"Strategy, Policy and Review Department\" del Fondo Monetario Internazionale ha pubblicato un rapporto completo sull'esame di questi problemi di cui sopra, nonch\u00e9 altre considerazioni sulla riserva mondiale di valuta, raccomandando che il mondo adotti una moneta globale analoga al Bancor e che una banca centrale globale vengo stabilita per amministrare una tale valuta. In questo rapporto, i problemi attuali di avere una moneta nazionale di riserva globale trovano soluzione. Difficolt\u00e0, merito, ed efficacia di un sistema multi-valuta di riserva sono confrontati con quello del DSP, o strategia della \"valuta paniere\", e quelli della creazione di una nuova \"moneta di riserva globale\". Un nuovo quadro multilaterale e \"sistema multi-polare\" di gestione dei flussi di capitale e debito nazionale viene citato, ma il FMI consiglia un graduale passaggio a questo nuovo equilibrio, piuttosto che un cambiamento repentino.\nAltre proposte.\nINTOR.\nUn'ulteriore proposta in questo senso era stata avanzata dal Premio Nobel per l'economia Ernest Mundell. Essa punta alla costituzione di una moneta \u201cpaniere\u201d (basket currency) internazionale, indicata come DEY (dollaro, euro, yen), che dovrebbe essere composta da diverse monete tra quelle oggi dominanti (appunto dollaro, euro, yen), istituita con un percorso istituzionale simile a quello che ha caratterizzato la nascita dell'euro, cio\u00e8 individuando, in una prima fase di attuazione, bande di oscillazione controllate tra le tre monete aderenti, per poi giungere nella fase finale alla definizione di parit\u00e0 fisse.\nL'approdo definitivo dovrebbe essere l'istituzione dell'INTOR, una moneta paniere mondiale basata per il 50% sulle cinque divise pi\u00f9 forti (il cui peso verrebbe cos\u00ec ripartito: 22,5 % dollaro USA, 14,5% euro, 7,5% yen, 5,5% sterlina inglese) e per il 50% legata all'oro.\nL'INTOR sarebbe sostanzialmente controllato dai paesi con maggior peso economico e ricondotto agli interessi di specifiche nazioni e quindi non sfuggirebbe al Dilemma di Triffin. Inoltre, legare all'oro il 50% di peso nel valore dell'INTOR reintrodurrebbe nel sistema monetario internazionale tutti i problemi legati all'uso di una moneta merce (commodity money) con fluttuazioni del suo valore determinate dall'esterno del mercato monetario."}
{"id": "3733557", "revid": "1543377", "url": "https://it.wikipedia.org/wiki?curid=3733557", "title": "Pena di morte in Croazia", "text": "La pena di morte in Croazia \u00e8 stata abolita nel 1990, quando \u00e8 stata esplicitamente proibita dall'articolo 21 della nuova costituzione.\nIn Jugoslavia l'impiccagione \u00e8 stata sostituita dal plotone d'esecuzione nel 1959, e l'ultima esecuzione di un civile \u00e8 avvenuta nel 1987.\nLa Croazia \u00e8 firmataria del protocollo 13 della Convenzione europea per i diritti umani che abolisce la pena di morte in ogni circostanza. \nLa convenzione \u00e8 stata firmata il 3 luglio 2002, ratificata il 3 febbraio 2003, \u00e8 entrata in vigore il 1\u00ba luglio 2003."}
{"id": "3733571", "revid": "287204", "url": "https://it.wikipedia.org/wiki?curid=3733571", "title": "Kingdom", "text": "Kingdom (regno in lingua inglese) pu\u00f2 riferirsi a:"}
{"id": "3733573", "revid": "767487", "url": "https://it.wikipedia.org/wiki?curid=3733573", "title": "Gave de Cauterets", "text": "Il Gave de Cauterets \u00e8 un fiume pirenaico a regime nevoso, che scorre nel dipartimento degli Alti Pirenei.\nDescrizione.\nIl fiume prende il nome dalla cittadina di Cauterets e si genera, in una zona chiamata \"l'Arraill\u00e8re\", dall'unione del gave de Lutour con il gave de J\u00e9ret, a sua volta formato dal gave de Gaube e dal gave du Marcadau: il passo del Port du Marcadau rappresenta il suo corso principale.\nIl fiume ha una lunghezza di 26\u00a0km e sfocia nel gave de Pau nei pressi di Pierrefitte-Nestalas. Gli affluenti del gave de Cauterets sono il gave d'Ilh\u00e9ou, che proviene dal Grand Barbat e lo Catarrabes, lungo circa 4\u00a0km, proveniente dal Moun N\u00e9 e dal pic du Cabaliros. Oltre a Cauterets, il fiume attraversa altri setti comuni: Soulom, Uz, Estaing, Beaucens, Arrens-Marsous, Villelongue e Pierrefitte-Nestalas."}
{"id": "3733595", "revid": "1543377", "url": "https://it.wikipedia.org/wiki?curid=3733595", "title": "C-HTML", "text": "C-HTML (abbreviazione di \"Compact HyperText Markup Language\"), anche chiamato \"i-mode-HTML\" \u00e8 un sottoinsieme dell'HTML concepito per piccoli dispositivi come smartphone di prima generazione e PDA, come i cellulari i-mode dell'operatore giapponese DoCoMo. Il C-HTML aggiunge svariate caratteristiche non disponibili nell'HTML standard, come gli \"access key\", collegamenti ipertestuali per i numeri di telefono e caratteri grafici speciali emoji, tutti concetti presi a prestito dall'HDML/WML.\nPoich\u00e9 i piccoli dispositivi come i telefoni cellulari pi\u00f9 datati e i modelli di fascia economica presentavano restrizioni hardware come poca memoria, CPU poco potenti, display monocromatici, font semplici e sistemi di input limitati (nessuna tastiera o cursore) c'era la necessit\u00e0 di una forma pi\u00f9 semplice di HTML in grado di adattarsi alle caratteristiche di questi dispositivi pi\u00f9 elementari.\nC-HTML non gestisce quindi gli aspetti pi\u00f9 complessi quali tabelle, mappe immagini, set di caratteri multipli, colori ed immagini di sfondo, frame e fogli di stile (CSS) ed \u00e8 espressamente concepito per display monocromatici.\nIl linguaggio \u00e8 definito in modo tale che tutte le operazioni interattive di base possono essere eseguite con una combinazione di quattro tasti e non con movimenti del cursore: avanti, indietro, seleziona e indietro/stop.\nCon l'evoluzione della tecnologia usata per i dispositivi mobili, che hanno da un lato rimosso le limitazioni hardware dei dispositivi portatili e dall'altro hanno aumentato l'efficienza di trasferimento dei dati, e con l'introduzione di standard per il web mobile pi\u00f9 flessibili quali XHTML Basic e XHTML Mobile Profile l'impiego di C-HTML \u00e8 di fatto scomparso."}
{"id": "3733598", "revid": "367445", "url": "https://it.wikipedia.org/wiki?curid=3733598", "title": "Chtml", "text": ""}
{"id": "3733602", "revid": "327773", "url": "https://it.wikipedia.org/wiki?curid=3733602", "title": "Bombus vestalis", "text": "Bombus vestalis () \u00e8 un insetto imenottero della famiglia Apidae (sottofamiglia Apinae, trib\u00f9 Bombini).\nDescrizione.\nAl pari di altre specie di bombi \u00e8 ricoperto da una folta peluria e presenta una livrea a bande gialle, nere e bianche. La differenziazione da altre specie simili pu\u00f2 essere effettuata solo sulla base di un esame microscopico dei genitali. Le femmine sono di dimensioni maggiori rispetto ai maschi (20\u201324\u00a0mm contro 15\u201319\u00a0mm) e sono prive delle tipiche strutture specializzate per la raccolta del polline sulle zampe posteriori.\nBiologia.\n\u00c8 una specie caratterizzata da parassitismo sociale: le femmine di \"B. vestalis\" depongono le loro uova tra quelle del congenere \"Bombus terrestris\", affidando l'onere delle cure parentali alle operaie della specie ospite. Essendo parassiti sociali, sono prive di operaie.\nEcologia.\n\u00c8 l'insetto impollinatore di due orchidee selvatiche della flora italiana: \"Ophrys normanii\" e \"Ophrys holosericea chestermanii\"\nDistribuzione.\nHa un areale paleartico che si estende dall'Europa centrale e meridionale sino all'Iran, spingendosi a sud sino al Nord Africa.\nTassonomia.\nAssieme alle altre specie di bombi parassiti, \"B. vestalis\" era in passato collocato in un genere a s\u00e9 stante (\"Psithyrus\"); l'orientamento attuale \u00e8 di considerare \"Psithyrus\" come un sottogenere di \"Bombus\"..\nSono state descritte le seguenti sottospecie:"}
{"id": "3733603", "revid": "287204", "url": "https://it.wikipedia.org/wiki?curid=3733603", "title": "Dion Boucicault", "text": "Biografia.\nAutore teatrale molto popolare nella seconda parte dell'Ottocento, Dion Boucicault fu uno degli attori-commediografi pi\u00f9 conosciuti su entrambe le sponde dell'Atlantico. Lavor\u00f2 anche come impresario e produttore teatrale. Dal 1854 al 1860 visse negli Stati Uniti insieme alla moglie, l'attrice Agnes Robertson.\nBoucicault si spos\u00f2 tre volte. La prima, il 9 luglio 1845, con Anne Guiot, che mor\u00ec poco dopo in un incidente di montagna in Svizzera. Nel 1853, il commediografo si spos\u00f2 a New York con Agnes Kelly Robertson (1833\u20131916). Dal matrimonio nacquero sei figli. Tra questi, Dion Jr. (1859\u20131929) e Nina (1867\u20131950) diventarono attori molto noti.\nTra l'11 luglio e l'8 ottobre 1885, l'attore, durante una tourn\u00e9e in Australia dove viveva suo fratello Arthur, spos\u00f2 a Sydney, il 9 settembre 1885, la giovane attrice Josephine Louise Thorndyke (c. 1864\u20131956). La notizia di quelle nozze provoc\u00f2 grande scandalo, sia per la giovane et\u00e0 della sposa (lui, all'epoca, aveva pi\u00f9 di sessant'anni), sia perch\u00e9 Boucicault non aveva ancora divorziato da Agnes. Il matrimonio fu sciolto solo il 21 giugno 1888 per \"bigamia e adulterio\". I diritti di molti dei suoi lavori servirono a pagare danni e alimenti alla seconda moglie.\nBoucicault mor\u00ec pochi anni dopo, nel 1890, a New York, dove venne sepolto nel Mount Hope Cemetery, Hastings-on-Hudson.\nDalle commedie e dai drammi d Boucicault sono state tratte numerose versioni cinematografiche, soprattutto negli anni del muto. Tra i suoi allievi, si ricorda l'attrice teatrale e cinematografica Kate Lester (1857-1924).\nOpere teatrali e versioni cinematografiche.\nLondon Assurance (1841)\nThe Bastile (1842)\nOld Heads and Young Hearts (1844)\nUsed Up (1847)\nThe School for Scheming (1847)\nConfidence (1848)\nThe Knight Arva (1848)\nThe Corsican Brothers (1852)\nThe Vampire (1852)\nThe Fox Hunt (1853)\nThe Young Actress (1853)\nApollo in New York (1854)\nLouis XI (1855)\nThe Poor of New York (1857)\nJessie Brown or The Relief of Lucknow (1858)\nThe Octoroon or Life in Louisiana (1859)\nChamooni III (1859)\nThe Colleen Bawn or The Brides of Garryowen (1860) \nHow She Loves Him (1863)\nArrah-na-Pogue (1864)\nRip van Winkle or The Sleep of Twenty Years (1866)\nAfter Dark: A Tale of London Life (1868)\nThe Irish Heiress (1869)\nLost at Sea (1870)\nThe Rapparee or, The Treaty of Limerick (1870)\nJezebel (1871)\nLed Astray (1873)\nThe Shaughraun (1874)\nBelle Lamar (1874)\nThe Jilt (1885)"}
{"id": "3733604", "revid": "287204", "url": "https://it.wikipedia.org/wiki?curid=3733604", "title": "A-League 2011-2012", "text": "Il campionato di A-League 2011-2012 \u00e8 stato la 7\u00aa edizione della A-League, la massima divisione del campionato australiano di calcio. \u00c8 iniziato l'8 ottobre 2011 ed \u00e8 terminato il 22 aprile 2012. Il Brisbane Roar si laurea campione d'Australia per il secondo anno consecutivo, conquistando il suo secondo titolo nazionale.\nRestano immutati i criteri di accesso alla AFC Champions League. A qualificarsi sono quindi solo le prime tre squadre: le prime due alla fase ai gironi, la terza ai preliminari.\nNovit\u00e0.\nIl numero di squadre partecipanti al torneo \u00e8 stato riportato a 10 visto il ritiro per motivi finanziari da parte del alla fine della scorsa stagione.\nRegular season.\nClassifica.\nLegenda:\nNote:\nFinals Series.\nLe Finals Series si disputano secondo il seguente criterio: la 1\u00aa e la 2\u00aa classificata si sfidano in una gara andata e ritorno e la vincente vola in finale (Grand Final). Inoltre si disputano gli spareggi, solo andata, dalla 3\u00aa alla 6\u00aa classificata con i seguenti accoppiamenti: 3\u00aa-6\u00aa e 4\u00aa-5\u00aa. Le due vincenti si incontrano nel secondo turno di semifinali. La vincente di questa gara sfida la perdente della semifinale tra la 1\u00aa e la 2\u00aa classificata nella finale preliminare. La Grand Final si disputa fra la vincente della semifinale 1\u00aa-2\u00aa e la vincente della finale preliminare."}
{"id": "3733610", "revid": "599013", "url": "https://it.wikipedia.org/wiki?curid=3733610", "title": "Tedy Bruschi", "text": " Dal 2013 svolge il ruolo di commentatore sportivo.\nPrimi anni.\nBruschi \u00e8 di origini italiane e filippine (la famiglia \u00e8 originaria di Bedonia, vicino a Parma, dove esiste una frazione chiamata Bruschi). Bruschi frequent\u00f2 la Roseville High School a Roseville, in California, dove si dilettava anche col wrestling.\nCarriera professionistica.\nNew England Patriots.\nBruschi gioc\u00f2 per tutta la carriera con i Patriots, vincendo tre Super Bowl (XXXVI, XXXVIII e XXXIX).\nNel 2005 gli venne diagnosticato un difetto congenito al cuore: un piccolo buco della parete interna del ventricolo destro, che si sarebbe dovuto sigillare con la pubert\u00e0 e difficile da diagnosticare visite medico-sportive, non si chiuse come avrebbe dovuto). Bruschi torn\u00f2 in campo, dopo che si era ventilato anche un ritiro forzato, dopo un solo anno dall'operazione (il tutto raccontato nella biografia \"Never Give Up: My Stroke, My Recovery, and My Return to the NFL\"). Si ritir\u00f2 nel 2009, assumendo il ruolo di commentatore sportivo, dopo 1.110 tackle, 30.5 sack e 12 intercetti."}
{"id": "3733611", "revid": "1149054", "url": "https://it.wikipedia.org/wiki?curid=3733611", "title": "Tintin (disambigua)", "text": ""}
{"id": "3733612", "revid": "4175", "url": "https://it.wikipedia.org/wiki?curid=3733612", "title": "Osama Malik", "text": ""}
{"id": "3733613", "revid": "1543377", "url": "https://it.wikipedia.org/wiki?curid=3733613", "title": "FINA Water Polo World League 2012 (maschile)", "text": "La World League maschile di pallanuoto 2012 \u00e8 stata l'11\u00aa edizione della manifestazione che viene organizzata annualmente dalla FINA. La competizione si \u00e8 svolta in due fasi, un turno di qualificazione e la \"Super Final\", che si \u00e8 tenuta dal 12 al 17 giugno nell'ex capitale kazaka Almaty. \u00c8 stata la prima volta che un evento FINA di livello mondiale ha avuto luogo in Asia centrale.\nLe gare sono iniziate il 12 novembre 2011 con i gironi di qualificazione europei. Nel maggio 2012 si sono disputati i gironi di qualificazione per le Americhe e per la zona Asia/Oceania.\nI campioni uscenti della , a causa dei numerosi impegni internazionali della stagione, hanno deciso di non partecipare alla rassegna, cos\u00ec come il , quinto nel 2011, e i campioni olimpici dell', assenti dal 2007.\nLa ha conquistato il suo primo successo nella rassegna, superando in finale ai rigori la . Il bronzo \u00e8 andato all' che ha battuto gli nella finale per il terzo posto.\nTornei di qualificazione.\nAmeriche.\nIl torneo americano si \u00e8 svolto dal 10 al 13 maggio 2012 a Tustin, negli Stati Uniti.\nAsia/Oceania.\nIl torneo si \u00e8 svolto in due turni: dal 3 al 5 maggio a Shanghai, in Cina, e dall'8 al 10 maggio 2012 a Chiba, in Giappone. Si sono qualificate per la \"Super Final\" l', la , seconda per lo scontro diretto, e il in quanto paese organizzatore.\nEuropa.\nIl torneo europeo si \u00e8 disputato complessivamente dal 12 novembre 2011 al 20 marzo 2012. Hanno partecipato 13 nazionali divise in tre gironi da disputarsi su gare di andata e ritorno. Si sono qualificate alla \"Super Final\" le prime classificate di ciascun girone.\nSuper Final.\nLa formula della \"Super final\" prevede una fase preliminare con le otto qualificate divise in due gironi, che serve a determinare la griglia della successiva fase a eliminazione diretta."}
{"id": "3733616", "revid": "767487", "url": "https://it.wikipedia.org/wiki?curid=3733616", "title": "Distretto Nordorientale (Singapore)", "text": "Il distretto nordorientale (in inglese \"North East Community Development Council\", abbreviato \"NE CDC\") \u00e8 una delle cinque suddivisioni di Singapore."}
{"id": "3733617", "revid": "716642", "url": "https://it.wikipedia.org/wiki?curid=3733617", "title": "Antony Golec", "text": ""}
{"id": "3733618", "revid": "367445", "url": "https://it.wikipedia.org/wiki?curid=3733618", "title": "Compact HTML", "text": ""}
{"id": "3733619", "revid": "552841", "url": "https://it.wikipedia.org/wiki?curid=3733619", "title": "World League maschile di pallanuoto 2011", "text": ""}
{"id": "3733622", "revid": "552841", "url": "https://it.wikipedia.org/wiki?curid=3733622", "title": "World League maschile di pallanuoto 2012", "text": ""}
{"id": "3733624", "revid": "767487", "url": "https://it.wikipedia.org/wiki?curid=3733624", "title": "Cameron Watson", "text": ""}
{"id": "3733626", "revid": "1371684", "url": "https://it.wikipedia.org/wiki?curid=3733626", "title": "Gave du Marcadau", "text": "Il Gave du Marcadau \u00e8 un fiume pirenaico a regime nevoso, che scorre nel dipartimento degli Alti Pirenei.\nDescrizione.\nIl Gave du Marcadau deve il suo nome al Port du Marcadau, il passo di montagna nel quale si trova il letto del fiume. Nasce nel circo del Marcadau e nel tratto iniziale prende il nome di \"Ruisseau du port du Marcadau\": in questa zona \u00e8 alimentato dal gave de Cambales e dal ruscello Bassia che contiene le acque del lago di Bassia e del lago N\u00e8re, mentre nella valle del Marcadau, dove viene chiamato con il nome comune, riceve le acque del gave d'Arratille. Arrivato al Pont d'Espagne si unisce al gave de Gaube, formando il gave de J\u00e9ret: durante il suo tragitto riceve anche le acque di alcuni ruscelli proveniente dalla valle del Pouey Tr\u00e9nous."}
{"id": "3733633", "revid": "1442080", "url": "https://it.wikipedia.org/wiki?curid=3733633", "title": "Spase Dilevski", "text": ""}
{"id": "3733638", "revid": "1543377", "url": "https://it.wikipedia.org/wiki?curid=3733638", "title": "Iain Ramsay", "text": ""}
{"id": "3733640", "revid": "339392", "url": "https://it.wikipedia.org/wiki?curid=3733640", "title": "Nord-est (Cina)", "text": ""}
{"id": "3733642", "revid": "1767362", "url": "https://it.wikipedia.org/wiki?curid=3733642", "title": "Carro a vapore", "text": "Il \"carro a vapore\" (o meglio autocarro a vapore, inglese: \"steam waggon\", \"steam lorry\" o \"steamtruck\") era un veicolo stradale per trasporti di merci, azionato da un motore a vapore, utilizzato dalla met\u00e0 del secolo XIX e sino alla met\u00e0 del secolo XX e diffuso prevalentemente in Inghilterra, dove si concentrava il maggiore numero di costruttori, ma con qualche utilizzo anche in altri paesi limitrofe."}
{"id": "3733647", "revid": "767487", "url": "https://it.wikipedia.org/wiki?curid=3733647", "title": "Fabian Barbiero", "text": ""}
{"id": "3733649", "revid": "599013", "url": "https://it.wikipedia.org/wiki?curid=3733649", "title": "Svein Inge Valvik", "text": ""}
{"id": "3733650", "revid": "1833487", "url": "https://it.wikipedia.org/wiki?curid=3733650", "title": "Zoccolo", "text": "Lo zoccolo, dal latino \"s\u014fcc\u016dlus\", spesso usato al plurale (zoccoli), \u00e8 un tipo di terminazione dei mammiferi ungulati rafforzata da uno strato molto spesso di cheratina. Lo zoccolo \u00e8 costituito da una suola dura o meno dura e da una parte discale formata da una spessa unghia che avvolge la punta del dito. Gli zoccoli crescono continuamente e sono altrettanto continuamente logorati dall'uso.\nLa maggior parte degli ungulati (pecore, capre, cervi, maiali, bisonti, ecc.) ha due zoccoli principali su ogni piede. La maggior parte di questi ungulati ha anche due zoccoli pi\u00f9 piccoli chiamati speroni un po' pi\u00f9 alti nella lunghezza della gamba. Questi sono normalmente utilizzati per camminare, ma in alcune specie come cervi e suini, in cui gli speroni sono pi\u00f9 grandi, questi possono toccare il suolo durante l'esecuzione di salti. Altri animali ungulati, come giraffe e antilocapre non hanno speroni. Inoltre vi sono animali, come i cammelli, in cui la punta dell'arto \u00e8 rappresentata da uno zoccolo ridotto avente la forma di un chiodo. \nAlcuni Perissodactyla hanno uno zoccolo su ogni piede, mentre altri hanno o hanno avuto tre dita distinte ungulate o fortemente inchiodate, oppure uno zoccolo e due speroni. Un caso speciale \u00e8 rappresentato dal tapiro: esso ha tre dita per ogni piede posteriore e quattro dita per ogni piede anteriore."}
{"id": "3733654", "revid": "767487", "url": "https://it.wikipedia.org/wiki?curid=3733654", "title": "Mark Birighitti", "text": "Statistiche.\nPresenze e reti nei club.\n\"Statistiche aggiornate al 10 maggio 2015.\""}
{"id": "3733662", "revid": "767487", "url": "https://it.wikipedia.org/wiki?curid=3733662", "title": "Tom\u00e1\u0161 P\u0159ikryl", "text": "Carriera.\nClub.\nDopo aver trascorso un anno nelle giovanili del Sigma Olomouc, debutta in prima squadra nel 2010.\nNazionale.\nNel 2011 ha partecipato con l'Under-19 al Campionato europeo di calcio Under-19 ed \u00e8 stato il capocannoniere della sua Nazionale."}
{"id": "3733670", "revid": "122999629", "url": "https://it.wikipedia.org/wiki?curid=3733670", "title": "Serie A 1980 (Ecuador)", "text": "La Serie A 1980 \u00e8 stata la 22\u00aa edizione della massima serie del campionato di calcio dell'Ecuador, ed \u00e8 stata vinta dal Barcelona, giunto al suo sesto titolo.\nFormula.\nLa prima fase \u00e8 a 10 partecipanti, che si affrontano in un girone all'italiana; le prime tre si qualificano alla fase finale, e prendono dei punti bonus, da utilizzare nella fase finale, a seconda della loro posizione: il primo ne ottiene 3, il secondo 2 e il terzo 1. La seconda fase ricalca l'andamento della prima, con le due squadre vincitrici della prima fase della Serie B a sostituire le due retrocesse. La fase finale vede le 6 squadre qualificate (furono 5 giacch\u00e9 il Barcelona riusc\u00ec a classificarsi nelle prime tre sia nella prima che nella seconda fase) disputarsi il titolo.\nPrima fase.\nUniversidad Cat\u00f3lica 3 punti bonus; T\u00e9cnico Universitario 2; Barcelona 1.\nSeconda fase.\nLDU Cuenca e Deportivo Quito promosse in qualit\u00e0 di vincitrici della prima fase della Serie B.\nEl Nacional 3 punti bonus; Barcelona 2; Am\u00e9rica 1.\nFase finale.\nPunti bonus: Barcelona 3, El Nacional 3, Universidad Cat\u00f3lica 3, T\u00e9cnico Universitario 2, Am\u00e9rica 1."}
{"id": "3733677", "revid": "1543377", "url": "https://it.wikipedia.org/wiki?curid=3733677", "title": "Top Teams Cup 2004-2005 (maschile)", "text": "La Top Teams Cup 2004/2005 \u00e8 la 33\u00aa edizione del secondo torneo pallavolistico europeo per importanza dopo la Champions League, la 5\u00aa con questa denominazione, ed \u00e8 stato organizzato come di consueto dalla Conf\u00e9d\u00e9ration Europ\u00e9enne de Volleyball (CEV).\nHanno partecipato a questa edizione 40 squadre provenienti da 28 federazioni diverse.\nIl torneo \u00e8 stato vinto dall'Olympiakos, alla sua seconda affermazione in questa manifestazione (la prima quando ancora era chiamata Coppa delle Coppe).\nFormula.\nLa formula prevede 4 fasi:\nSquadre partecipanti.\nSuddivisione per federazioni.\n2 squadre\n1 squadra\nFinal Four.\nLa Final Four si \u00e8 disputata a Pireo.\nGli accoppiamenti della Final Four, stabiliti dal regolamento CEV, prevedono che in caso di qualificazione di due squadre della stessa nazione, queste si incontrino in semifinale. Nel caso, invece, della presenza di squadre di nazioni diverse, verr\u00e0 effettuato un nuovo sorteggio."}
{"id": "3733678", "revid": "599013", "url": "https://it.wikipedia.org/wiki?curid=3733678", "title": "Igor Primc", "text": ""}
{"id": "3733681", "revid": "2036605", "url": "https://it.wikipedia.org/wiki?curid=3733681", "title": "Apulia et Calabria", "text": "Apulia et Calabria era il nome di una provincia romana istituita con la riforma amministrativa di Diocleziano a cavallo tra il III secolo e il IV secolo. Nelle divisioni amministrative dell'Impero romano rientrava nella prefettura d'Italia.\nGeografia.\nLa provincia ricalcava a grandi linee i confini della preesistente \"regio II Apulia et Calabria\", comprendente i territori dell'Apulia, dell'allora \"Calabria\" (l'attuale Salento) nonch\u00e9 del Sannio irpino. Si affacciava a nord e a est sul mare Adriatico, a sud sul mar Ionio, mentre a ovest confinava con la Lucania, la Campania e il Sannio.\nIl suo territorio corrispondeva a quello dell'attuale regione Puglia, con l'aggiunta delle estreme propaggini nord-orientali dell'odierna Basilicata e di alcuni settori dell'Appennino campano. In realt\u00e0 in una prima fase la provincia si estendeva a nord fino a Larino e a ovest fino a Teano, ma a partire dalla met\u00e0 del IV secolo tali localit\u00e0 furono assegnate al Sannio. Anche la citt\u00e0 di Benevento rimase esclusa e aggregata alla Campania.\nAmministrazione.\nLa sede del governatore (\"corrector Apuliae et Calabriae\") era probabilmente a Canusium.\nNell'et\u00e0 di Valentiniano I, tra il 28 marzo del 364 e il 24 agosto del 367, \u00e8 comunque documentata la presenza di un \"corrector Apuliae et Calabriae\" a Luceria, dove vengono edificati un \"secretarium\" e un \"tribunal\", che qualche autore ritiene possa trattarsi di un rifacimento o un ampliamento di strutture preesistenti."}
{"id": "3733683", "revid": "1442080", "url": "https://it.wikipedia.org/wiki?curid=3733683", "title": "Quartina (Villon)", "text": "La Quartina (\"Le quatrain que feit Villon quand il fut jug\u00e9 \u00e0 mourir\") \u00e8 un breve componimento poetico senza titolo di Fran\u00e7ois Villon, di soli quattro versi (da cui il nome).\nQuesta quartina \u00e8 stata probabilmente scritta quando, stanco di vivere e fatalista, Villon era incarcerato allo Ch\u00e2telet di Parigi per l'\u00abaffare Ferrebouc\u00bb e non aveva ancora presentato appello; pertanto egli era in attesa della sua esecuzione per impiccagione. Allo stesso periodo risale \"La ballata degli impiccati\". La poesia racchiude, in quattro ottosillabi, la quintessenza dell'arte di Villon, il suo smarrimento e il suo odio feroce nei confronti dello scorrere del tempo e della morte, cos\u00ec come il suo \"humour\" e la sua vivacit\u00e0 di spirito, sempre presenti.\nIl testo (originale in francese medio, traduzione letterale in italiano):"}
{"id": "3733686", "revid": "729019", "url": "https://it.wikipedia.org/wiki?curid=3733686", "title": "Coppa Europa giovanile di arrampicata", "text": "La Coppa Europa giovanile di arrampicata \u00e8 un circuito internazionale giovanile di gare di arrampicata organizzato annualmente dalla International Federation of Sport Climbing (IFSC), a partire dalla stagione 1996.\nDurante l'evento si disputano tre specialit\u00e0: Lead, Speed e Boulder. La specialit\u00e0 velocit\u00e0 \u00e8 presente solo dal 2006 e la boulder dal 2011.\nGli atleti sono suddivisi in tre categorie:"}
{"id": "3733687", "revid": "767487", "url": "https://it.wikipedia.org/wiki?curid=3733687", "title": "Andrej Mrkela", "text": "Biografia.\n\u00c8 il figlio dell'ex calciatore Mitar Mrkela e dell'attrice Lidija Vukicevic. Ha nazionalit\u00e0 olandese perch\u00e9 \u00e8 nato quando il padre militava nel Twente.\nCarriera.\nClub.\nDopo aver militato per una sola stagione rispettivamente nel 2008 per la Stella Rossa e nel 2009 in prestito per l'OFK Belgrado, si trasferisce al Rad Belgrado nel 2010 sempre con la formula del prestito.\nNazionale.\nNel 2011 ha partecipato con l'Under-19 al Campionato europeo di calcio Under-19 mettendo a segno anche una rete con la sua Nazionale."}
{"id": "3733691", "revid": "295700", "url": "https://it.wikipedia.org/wiki?curid=3733691", "title": "Bombe Molotov", "text": ""}
{"id": "3733694", "revid": "3115", "url": "https://it.wikipedia.org/wiki?curid=3733694", "title": "Gave de J\u00e9ret", "text": "Il Gave de J\u00e9ret \u00e8 un fiume pirenaico a regime nevoso, che scorre nel dipartimento degli Alti Pirenei.\nDescrizione.\nIl nome J\u00e9ret deriva dal dialetto guascone, dove la parola \"jer\" significa pascolo: nei pressi del fiume \u00e8 infatti presente una prateria, utilizzata per il pascolo delle mucche. Dalla lunghezza di circa 4\u00a0km, il gave de J\u00e9ret si genera nei pressi del Pont d'Espagne, dall'unione del gave de Gaube con il gave du Marcadau. Il suo percorso \u00e8 abbastanza impetuoso e ricco di cascate: termina nei pressi della localit\u00e0 de \"l'Arraill\u00e8re\", dove si congiunge con il gave de Lutour, formando il gave de Cauterets."}
{"id": "3733698", "revid": "773636", "url": "https://it.wikipedia.org/wiki?curid=3733698", "title": "Division 2 1938-1939", "text": "La Division 2 1938-1939 \u00e8 stata la sesta edizione della Division 2, la seconda serie del campionato francese di calcio. Composta da 23 squadre \u00e8 stata vinta dal .\nCapocannonieri sono stati Harold Newell del Boulogne e Fernand Planqu\u00e8s del Toulouse con 39 gol."}
{"id": "3733702", "revid": "1305772", "url": "https://it.wikipedia.org/wiki?curid=3733702", "title": "Gezer", "text": "Gezer (ebraico: \u05d2\u05b6\u05bc\u05d6\u05b6\u05e8) era una citt\u00e0-stato cananea citata nella Bibbia, situata nell'antica Israele. Tel Gezer (chiamato anche Tell el-Jezer), sito archeologico posto a met\u00e0 tra Gerusalemme e Tel Aviv, \u00e8 ora un parco nazionale.\nImportanti scoperte dell'archeologia biblica sono rappresentate dagli otto megaliti monumentali, dalla doppia grotta usata probabilmente per motivi divinatori, dalle nove pietre incise che l'hanno resa la prima citt\u00e0 biblica riconosciuta, dalla porta simile a quelle trovate ad Hazor e Megiddo; e da un complicato sistema idrico che comprendeva un tunnel che portava ad una sorgente, come quello di Gerusalemme.\nPosizione geografica.\nGezer si trovava nella parte settentrionale del Shephelah, circa 30 chilometri ad ovest di Gerusalemme. Era posta in una posizione strategica alla confluenza della strada costiera e di quella che la legava a Gerusalemme tramite la valle di Ajalon. L'identificazione di questa citt\u00e0 con la biblica Gezer \u00e8 stata fatta grazie alle iscrizioni ebraiche trovate incise sulle rocce a qualche centinaio di metri dal tel. Su queste iscrizioni risalenti al I secolo a.C. si legge \"confine di Gezer\".\nStoria.\nEt\u00e0 del bronzo.\nGli abitanti del primo insediamento a Gezer, verso la fine del IV millennio a.C., vivevano in grandi grotte scavate nella roccia. All'inizio dell'et\u00e0 del bronzo, un insediamento non fortificato ricopr\u00ec il tel. Fu distrutto a met\u00e0 del III millennio a.C. ed abbandonato per secoli. A met\u00e0 dell'et\u00e0 del bronzo, nella prima met\u00e0 del II millennio a.C., Gezer divenne un importante centro nella terra di Israele. Il tel fu circondato da un massiccio muro di pietra dotato di torri, protetto da cinque metri di terrapieno ricoperto di gesso. La porta cittadina in legno, posta vicino all'angolo sud-occidentale delle mura, era fortificatta con due torri.\nNel sito sono state riportate alla luce dieci stele monolitiche in pietra, la pi\u00f9 alta delle quali raggiunge i tre metri, ed una grande vasca quadrata in pietra. La citt\u00e0 cananea fu distrutta da un incendio, probabilmente sulla scia di una campagna militare condotta dal faraone egizio Thutmose III. Le lettere di Amarna, datate al XIV secolo a.C., comprendono dieci lettere spedite dai re di Gezer che giuravano fedelt\u00e0 all'Egitto. Alla fine dell'et\u00e0 del bronzo (seconda met\u00e0 del II millennio a.C.) fu eretto un nuovo muro fortificato spesso quattro metri. Nel XIV secolo a.C. fu costruito un palazzo nella parte occidentale del tel. Verso la fine dell'et\u00e0 del bronzo la citt\u00e0 entr\u00f2 in declino, e la popolazione diminu\u00ec. Viene citata sulla Stele di Merenptah, datata alla fine del XIII secolo a.C., la quale cita esplicitamente \"Israele\" come nazione sconfitta.\nLa citt\u00e0-stato di Gezer (chiamata \"Gazru\" in babilonese, da non confondere con l'attuale Gaza che si chiamava \"Hazzatu\") fu governata da quattro capi durante i vent'anni in cui furono scritte le lettere di Amarna, attorno al 1350 a.C.\nEt\u00e0 del ferro.\nSecondo la Bibbia, Giosu\u00e8 sconfisse il re di Gezer (Giosu\u00e8 10:33), ma la trib\u00f9 di Efrem non espulse i cananei che continuarono a vivere con gli israeliti.\nNei secoli XII e XIII a.C. un grande edificio con numerose stanze e corti si trovava sull'acropoli. Mole e chicchi di grano furono trovati tra le sue rovine, il che fa immaginare che fosse un granaio. Navi locali e filistee dimostrano la convivenza tra cananei e filistei. All'inizio del X secolo a.C., Gezer fu conquistata da un faraone egizio, probabilmente Siamon), il quale la consegn\u00f2 a re Salomone come dote di sua figlia, moglie di Salomone. Gli egiziani distrussero la citt\u00e0 con un incendio ed uccisero gli abitanti cananei (1Re 9:16). Salomone ricostru\u00ec Gezer come centro israelita fortificato con una doppia cinta di mura ed otto porte. Poso dopo la morte di Salomone, Gezer fu distrutta durante la campagna militare condotta da Shishak, re d'Egitto, contro re Jeroboam nel 924 a.C. (1Re 14:25)\nGezer era poco popolata in epoca romana, e rimase disabitata fino al I secolo d.C.\nNel 1177 le pianure attorno a Gezer ospitarono la battaglia di Montgisard, in cui i crociati guidati da Baldovino IV sconfissero le forze di Saladino.\nArcheologia.\nGli scavi archeologici a Gezer sono partiti all'inizio del 1900, ed oggi Gezer \u00e8 uno dei siti pi\u00f9 scavati di Israele. In epoca moderna, il sito fu scoperto da Charles Simon Clermont-Ganneau nel 1871. Robert Macalister lo scav\u00f2 tra il 1902 ed il 1907 per conto del \"Palestine Exploration Fund\". Macalister recuper\u00f2 numerosi artefatti e molte costruzioni difensive o civili. Elenc\u00f2 anche i primi strati abitativi di Gezer, anche se in seguito si rivelarono per buona parte scorretti (cos\u00ec come molte delle sue teorie). Altre importanti spedizione archeologiche furono quelle di Alan Rowe (1934), G.E. Wright (1964-5, alla testa dell'Hebrew Union College), William Dever, Yigael Yadin, e quella della Andrews University.\nUno dei pi\u00f9 conosciuti reperti recuperati \u00e8 il calendario di Gezer. Si tratta di una placca contenente un testo che sembrano essere i compiti di uno scolaro, o qualcosa che serviva per raccogliere le tasse dai contadini. Un'altra possibilit\u00e0 \u00e8 che il testo fosse una canzone popolare, o una canzone d'infanzia, che elencava i mesi dell'anno secondo le stagioni agricole. \u00c8 stato particolarmente utile per far conoscere agli studiosi moderni la scrittura ed il linguaggio del Medio Oriente, oltre alle loro stagioni agricole.\nNel 1957 Yigael Yadin identific\u00f2 un muro ed una porta del tempo di Salomone identici alle strutture scavate a Megiddo ed Hazor.\nGli scavi ripresero nel giugno del 2006 grazie ad un consorzio di istituzioni guidate da Steve Ortiz (Southwestern Baptist Theological Seminary) e Sam Wolff (Israel Antiquities Authority). Il \"Tel Gezer Excavation and Publication Project\" \u00e8 un progetto multi-disciplinare che studia l'et\u00e0 del ferro nell'antica citt\u00e0 biblica di Tel Gezer.\nSistema idrico cananeo.\nNel 2010 una squadra del New Orleans Baptist Theological Seminary (\"NOBTS\") si impegn\u00f2 a ripulire il sistema idrico cananeo esplorato la prima volta da Macalister oltre un secolo prima. Gli sforzi fatti sono stati descritti in numerose fonti, tra cui il Biblical Archaeology Review ed il Baptist Press. Nel 2011 Dennis Cole, Dan Warner e Jim Parker del NOBTS guidarono una nuova squadra nel tentativo di portare a termine i lavori. In soli due anni le varie squadre hanno rimosso circa 299 tonnellate di detriti dall'antico sistema idrico.\nNel 2010 sono stati rimossi circa 29 metri cubi di detriti (circa il 50% di rocce ed il 50% di sporcizia varia) per un totale di 68 tonnellate. Nel 2011 i metri cubi rimossi furono 101 (231 tonnellate).\nSempre nel 2011 il BorderStone Press ha fatto partire il progetto \"Research Israel\" in cooperazione con il NOBTS per partecipare agli scavi, e per documentare i ritrovamenti in un libro."}
{"id": "3733703", "revid": "767487", "url": "https://it.wikipedia.org/wiki?curid=3733703", "title": "Modena Football Club 1946-1947", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1946-1947.\nStagione.\nNel 1946, dopo la frammentazione del campionato a causa del secondo conflitto mondiale, il Modena si present\u00f2 ai nastri di partenza della nuova stagione con Alfredo Mazzoni in panchina. L'organico della squadra era stato ricomposto con molti giocatori provenienti dalle leghe minori.\nL'avvio di campionato fu sorprendente: i \"canarini\" vinsero cinque delle prime sei partite ritrovandosi, contro ogni pronostico, a lottare per le prime posizioni contro le ben pi\u00f9 quotate squadre torinesi. Nel girone di andata il Modena fu capace di sconfiggere le \"tre grandi\" Inter, e , e nella seconda met\u00e0 del torneo rimase in lizza per il titolo. Qualche pareggio e sconfitta di troppo non consentirono agli emiliani di agganciare il , che avrebbe poi vinto lo scudetto con tre domeniche di anticipo: il Modena fin\u00ec comunque al terzo posto, che tuttora resta il miglior piazzamento del club in A.\nTra i calciatori che si misero in mostra nello schema del mezzo sistema impostato da Mazzoni, vanno ricordati i due Renato, Braglia e Brighenti."}
{"id": "3733708", "revid": "637991", "url": "https://it.wikipedia.org/wiki?curid=3733708", "title": "Serafino Romani", "text": "Caratteristiche tecniche.\nRomani era un'ala destra, veloce e abile nel dribbling.\nCarriera.\nCalciatore.\nEsordisce sedicenne nel , nel campionato di Serie C 1937-1938, realizzando un gol in 3 presenze. Nelle stagioni successive si impone come titolare nella formazione romagnola, realizzando un massimo di 9 reti nel campionato di Serie C 1941-1942.\nPrima dell'interruzione bellica si trasferisce all'Anconitana-Bianchi, con cui esordisce in Serie B mettendo a segno 8 reti nel campionato 1942-1943; in quella stagione viene anche convocato nella rappresentativa nazionale della Giovent\u00f9 Italiana del Littorio. Alla ripresa dei tornei, dopo una parentesi nel , torna in forza all'Anconitana, con cui esordisce nella massima serie (la ricostituita Divisione Nazionale) il 21 ottobre 1945, nella sconfitta interna contro la . Al termine della stagione si trasferisce al , espressamente voluto da Alfredo Mazzoni, e vi disputa tre stagioni di Serie A. Nel primo campionato contribuisce con 8 reti in 36 partite al terzo posto dei \"canarini\", miglior piazzamento di sempre nella storia societaria.\nNel 1949, dopo la retrocessione del Modena in Serie B, passa al , a sua volta promosso nella serie cadetta. Vi milita per due stagioni, ricoprendo il ruolo di ala destra titolare e totalizzando 59 presenze con 3 reti. Nel dicembre 1951 scende di categoria, trasferendosi al , in Serie C, con il quale conquista il primo posto nel campionato 1951-1952 realizzando 9 reti; a queste si aggiungono altre 5 reti messe a segno nel girone promozione finale, non sufficienti a garantire il primo posto alla squadra piacentina, nella quale milita anche per la stagione successiva. Nel 1953 passa al , dove disputa un'ulteriore stagione in Serie C.\nAllenatore.\nNel campionato 1957-1958 subentra sulla panchina del . Nel campionato di Promozione 1961-1962 allena il Cattolica, squadra della cittadina natale, e negli anni successivi guida il (in Serie D), il Gabicce e l'Urbino."}
{"id": "3733712", "revid": "767487", "url": "https://it.wikipedia.org/wiki?curid=3733712", "title": "Sex and Zen 3D", "text": "Sex and Zen 3D (\"3D rou pu tuan zhi ji le bao jian\") \u00e8 un film del 2011 diretto da Christopher Sun Lap Key.\nIl film, di genere erotico prodotto ad Hong Kong, \u00e8 un remake in versione stereoscopica del film del 1991 \"Sex and Zen - Il tappeto da preghiera di carne\", tratto dal medesimo romanzo erotico cinese del XVII secolo scritto da L\u01d0 Y\u00fa, \"Il tappeto da preghiera di carne\". Anche se considerato un vero e proprio remake questa versione riporta delle notevoli differenze dal classico di Michael Mak.\nTrama.\nWei Yangsheng, un giovane studioso dell'epoca della Dinastia Ming, \u00e8 convinto che ognuno debba perseguire il proprio piacere sessuale finch\u00e9 il tempo lo permette. Dopo aver conosciuto Tie Yuxiang, la figlia di un sacerdote taoista, se ne innamora e la sposa. La ragazza tuttavia non riesce a soddisfare i bisogni sessuali di Wei, il quale un giorno si fa cos\u00ec accompagnare dall'amico Lin alla Torre delle Rarit\u00e0, dove risiede il principe di Ning. Conquistata la fiducia del principe, Wei comincer\u00e0 a partecipare assiduamente alle orge che si tengono nella torre.\nDistribuzione.\nIn molti stati il film \u00e8 stato distribuito al cinema in una versione pesantemente tagliata delle scene di sesso e di violenza. In dettaglio, contro i 129 min. originali, il film \u00e8 stato ridotto a: 118 min. nella versione distribuita ad Hong Kong, 113 min. in quella distribuita in Australia, 110 min. in quella distribuita nel Regno Unito e a 90 min. in quella distribuita in Italia.\nPer quanto riguarda l'Italia, i pesanti tagli di tutte le scene di sesso e di violenza dalla versione italiana (circa 50 min. in meno rispetto alla versione originale), distribuita senza alcun divieto, e il doppiaggio hanno suscitato una forte polemica da parte degli spettatori che ha spinto la casa di distribuzione Lucky Red a giustificare il taglio motivando che una versione integrale sarebbe stata distribuita per il mercato home video.\nIl film \u00e8 stato infine distribuito in DVD e Blu-ray in versione integrale con il titolo Sex and Zen: Extreme Ecstasy.\nAccoglienza.\nIncassi.\nIl primo giorno di proiezione il film ha incassato $ 351.000 negli Stati Uniti e $ 2.790.000 a Hong Kong, superando cos\u00ec gli incassi di \"Avatar\" alla prima a Hong Kong nel 2009 ($ 2.500.000). Nei soli primi quattro giorni di proiezione a Hong Kong il film ha incassato $13.104.982.\nA partire dal 15 giugno 2011 \"Sex and Zen 3D\" ha guadagnato pi\u00f9 di 40 milioni di dollari a Hong Kong contro i 5 milioni degli Stati Uniti.\nAl 13 ottobre 2011, dopo due settimane di programmazione, il film ha incassato in Italia soltanto 110.011 \u20ac."}
{"id": "3733715", "revid": "124628277", "url": "https://it.wikipedia.org/wiki?curid=3733715", "title": "Modena Football Club 1947-1948", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1947-1948.\nStagione.\nLo storico terzo posto centrato nel campionato 1946-47 valse a Mazzoni la riconferma sulla panchina modenese. Nel Campionato 1947-48 il rendimento del Modena non fu straordinario come nell'annata precedente, ma la squadra riusc\u00ec comunque ad aggiudicarsi un buon quinto posto (a pari merito con l', che vantava per\u00f2 una migliore differenza reti). Protagonista del campionato emiliano fu il centravanti Francesco Pernigo, a segno per 18 volte in 37 partite: i suoi gol gli valsero la chiamata della Nazionale italiana per le Olimpiadi di Londra. Furono convocati in maglia azzurra anche Maino Neri, Enzo Menegotti e Valerio Cassani."}
{"id": "3733717", "revid": "121287392", "url": "https://it.wikipedia.org/wiki?curid=3733717", "title": "Monte Finestra", "text": "Il monte Finestra \u00e8 un monte dell'Antiappennino campano, situato in provincia di Salerno.\nAlto 1.138 m s.l.m., funge da bordo orientale dei monti Lattari, oltre ad essere una sorta di confine naturale fra i comuni di Cava de' Tirreni e Tramonti.\nIl toponimo deriva dalla fessura nella roccia presente sulla cima, visibile particolarmente in inverno ed autunno, quando la vegetazione \u00e8 meno fitta, anche dal centro della valle metelliana.\nAnnualmente viene organizzata una gara di salita dal centro urbano fino alla vetta nord (Vertikal Fest), per un dislivello positivo di circa 950m.\nNegli anni '50 vi si schiant\u00f2 un aereo americano e ogni tanto riemergono pezzi dell'aereo.\nL'aereo fu visto dalle persone che abitavano sotto la montagna \ncome una fiamma nel cielo prima dello schianto."}
{"id": "3733720", "revid": "729019", "url": "https://it.wikipedia.org/wiki?curid=3733720", "title": "Coppa del Mondo di freestyle 2011", "text": "La Coppa del Mondo di freestyle 2011 \u00e8 iniziata il 12 dicembre 2010 e terminata il 20 marzo 2011. La Coppa del Mondo organizzata dalla F..I..S. ha visto gli atleti, sia uomini che donne, competere nelle quattro discipline del freestyle, ovvero: salti, gobbe, ski cross e halfpipe. Alla fine della stagione oltre alla Coppa del Mondo generale, sono state assegnate anche le Coppe del Mondo delle singole discipline.\nPunto culminante della stagione del freestyle sono stati i Campionati mondiali di freestyle 2011, che si sono svolti a Deer Valley (USA) dal 2 al 5 febbraio 2011.\nUomini.\nRisultati.\nLegenda:\nDonne.\nRisultati.\nLegenda: \nAE = Salti \nHP = Halfpipe \nMO = Gobbe \nDM = Gobbe in parallelo \nSX = Ski cross"}
{"id": "3733721", "revid": "599013", "url": "https://it.wikipedia.org/wiki?curid=3733721", "title": "Jean-Daniel Padovani", "text": ""}
{"id": "3733722", "revid": "122544347", "url": "https://it.wikipedia.org/wiki?curid=3733722", "title": "Kamil \u00c7\u00f6rek\u00e7i", "text": "Carriera.\nClub.\nDopo alcuni anni trascorsi nelle giovanili delle squadre inglesi, nel 2010 si trasferisce in Turchia al Bucaspor.\nNazionale.\nNel 2011 ha partecipato con l'Under-19 al Campionato europeo di calcio Under-19.\nStatistiche.\nPresenze e reti nei club.\n\"Statistiche aggiornate al 19 giugno 2017.\""}
{"id": "3733723", "revid": "767487", "url": "https://it.wikipedia.org/wiki?curid=3733723", "title": "Renato Cavalieri", "text": "Carriera.\nGioc\u00f2 due stagioni in Serie A con il Modena."}
{"id": "3733724", "revid": "580197", "url": "https://it.wikipedia.org/wiki?curid=3733724", "title": "Division 2 1945-1946", "text": "La Division 2 1945-1946 \u00e8 stata la settima edizione della Division 2, la seconda serie del campionato francese di calcio. Composta da 28 squadre divise in due gruppi \u00e8 stata vinta dal e dal .\nCapocannoniere \u00e8 stato Guy Campiglia dell'Angers con 27 gol.\nClassifica finale Gruppo Nord.\n "}
{"id": "3733725", "revid": "1904508", "url": "https://it.wikipedia.org/wiki?curid=3733725", "title": "Casato di La Tour d'Auvergne", "text": "La Tour d'Auvergne era una famiglia nobile francese. Il ramo maggiore, estinto nel 1501, detenne il titolo di Conti d'Alvernia e Conti di Boulogne per circa mezzo secolo. Il ramo minore, estinto nel 1802, detenne il titolo di Duca di Bouillon dal 1594 ed i titoli di Duca d'Albret e Duca di Ch\u00e2teau-Thierry dal 1651. Il nome fu anche adottato dal famoso soldato Th\u00e9ophile Malo Corret de la Tour d'Auvergne, che discende da un ramo illegittimo della famiglia.\nLinea maggiore: conti d'Auvergne e Boulogne.\nSebbene diversi La Tours sono menzionati nei documenti dal XI al XII secolo, la storia della famiglia rimane incerta fino al XIII secolo, quando possedettero la Signoria di La Tour nella contea di Alvernia, da qui il nome.\nLa famiglia medievale era imparentata, attraverso matrimoni, con altre importanti dinastie del Sud francese, incluso i Ventadour, La Rochefoucauld ed Levis-Mirepoix.\nI La Tours d'Auvergne mantennero forti legami con i papi avignonesi e molti di loro divennero vescovi e cardinali, in particolare dopo il 1352 quando Guy de la Tour spos\u00f2 Marthe Rogier de Beaufort nipote di papa Gregorio XI e pronipote di papa Clemente VI. Il loro figlio, Bertrando IV de La Tour (1375\u20131423) spos\u00f2 una ricca ereditiera, Maria I, Contessa d'Alvernia, nel 1389, con il loro figlio Bertrando V de La Tour che successe nella Contea d'Alvernia e di Boulogne nel 1437.\nIl nipote di Bertrando V, Jean III de La Tour d'Auvergne (1467\u20131501) fu l'ultimo conte medievale d'd'Auvergne di Boulogne e Lauragais. Dal suo matrimonio con Giovanna di Borbone-Vend\u00f4me ebbe due figlie:\nLa maggiore delle sorelle di Giovanni, Jeanne de La Tour d'Auvergne, spos\u00f2 Aymar de Poitiers. Furono i nonni di Diane de Poitiers favorita di Enrico II, Re di Francia.\nIl ramo cadetto di questa famiglia, estinto nel 1497, possed\u00e9 anche la signoria di Montgascon. Anne de La Tour d'Auvergne, l'ultima della sua stirpe ed erede di questa signoria, si spos\u00f2 tre volte:\nLinea minore: visconti di Turenne e principi di Sedan.\n Bertrand de La Tour d'Auvergne, proprietario di Olliergues e diverse altre signorie, fu il capostipite del ramo minore della famiglia.\nMor\u00ec nel 1329 e fu seppellito a Clermont-Ferrand. Il suo bisnipote, Guglielmo de la Tour divent\u00f2 vescovo di Rodez e Patriarca cattolico di Antiochia. Il nipote di quest'ultimo Agne IV di Oliergues, spos\u00f2 nel 1444 sua cugina, la viscontessa Anna di Beaufort, succedendo nella Viscontea di Turenne in seguito alla sua morte.\nTra i suoi figli, il minore Antoine, signore di Murat divenne il progenitore dell'oscura linea di \"la Tour-Apchier\", che sal\u00ec alla ribalta, poco prima della sua estinzione, nel XIX secolo.\n Il quintogenito di Agne IV e maggiore dei suoi figli sopravvissuti, Antonio de La Tour gli successe come visconte di Turenne ed ebbe due figli. Il pi\u00f9 giovane Gilles de la Tour, signore di Limeuil ebbe fra i suoi figli Isabeau de Limeuil meglio nota per essere stata l'amante di Luigi I di Borbone, Principe di Cond\u00e9 e madre dei suoi figli naturali.\nFrancesco II de la Tour d'Auvergne visconte di Turenne (1497\u20131532), era il figlio maggiore di Antonio de La Tour e marito di Anne de la Tour de Montgascon. Il loro nipote Henri de La Tour d'Auvergne (1555\u20131623), \u00e8 ricordato come un fedele seguace della causa ugonotta di Enrico IV e Maresciallo di Francia. La sua prima moglie fu Charlotte de La Marck erede del Principato di Sedan e del Ducato di Bouillon. Alla sua morte Henri eredit\u00f2 tutti i suoi titoli e possedimenti e si rispos\u00f2 con Elisabetta d'Orange-Nassau, figlia di Guglielmo il Taciturno\nSperando di succedere ai sovrani d'Orange dei Paesi Bassi, il loro figlio ed erede Fr\u00e9d\u00e9ric Maurice de La Tour d'Auvergne (1605\u20131652) rimase al servizio olandese fino al suo matrimonio con Eleonora Catharina van den Bergh che avvenne contro il volere dei suoi genitori nel 1634 e comport\u00f2 la sua conversione al cattolicesimo.\nCompromesso nella cospirazione di Cinq-Mars fu perdonato alla condizione che avrebbe scambiato i suoi principati di Sedan, Jametz e Raucourt - molto importanti strategicamente - per i titoli di duca d'Albret e duca di Ch\u00e2teau-Thierry fra i Pari di Francia. Questo scambio fu formalizzato nel 1651. Sebbene a Fr\u00e9d\u00e9ric Maurice fu promesso di adottare il rango della creazione originale del ducato di Ch\u00e2teau-Thierry per Robert III de La Marck nel 1527, ci\u00f2 non pot\u00e9 mai avvenire a causa dell'opposizione vocale di altri duchi-pari.\nIl fratello minore di Fr\u00e9d\u00e9ric Maurice fu Henri de La Tour d'Auvergne, \"vicomte de Turenne\" (1611\u20131675), senza dubbio il membro pi\u00f9 illustre di questa famiglia e uno dei generali francesi di maggior successo di sempre. Salutato da Napoleone come il pi\u00f9 grande condottiero della storia, Turenne fu sepolto a Saint-Denis fra i re. Sia lui che suo fratello godettero del rango e la precedenza accordata ad un principe straniero nella nobilt\u00e0 francese.\nStoria seguente: Duchi di Bouillon e d'Albret.\nIl figlio di Frederic-Maurice, Goffredo Maurizio de La Tour d'Auvergne (1641\u20131721), fu il primo membro della sua famiglia a diventare un vero duca sovrano di Bouillon. Ci\u00f2 accadde nel 1678 quando il Ducato di Bouillon fu finalmente riconquistato dagli spagnoli dal Maresciallo de Cr\u00e9quy. A parte i suoi titoli ducali, Goffredo Maurizio detenne anche il titolo di Conte di \u00c9vreux. Divent\u00f2 Gran Ciambellano di Francia nel 1658 e governatore d'Alvernia nel 1662. Tutti questi titoli sarebbero rimasti alla famiglia La Tour d'Auvergne per oltre un secolo.\nLa famiglia fu creata \"Prince \u00e9tranger\" in Francia nel 1651, ci\u00f2 diede loro diritto all'appellativo di \"Sua Altezza\" alla corte francese in cui vivevano.\nIl fratello minore di Goffredo Maurizio, il Conte Frederic Maurice de La Tour d'Auvergne (1642\u20131707), fu un importante generale al servizio degli olandesi. Spos\u00f2 Enrichetta di Hohenzollern-Hechingen (1648\u20131698), erede del marchesato di Bergen op Zoom, un titolo che pass\u00f2 ai loro figli. Dopo che la loro linea si estinse nel 1732, Bergen fu attribuita al Conte palatino Johann Christian von Sulzbach (1700-1733), che aveva sposato un'erede, Marie Henriette Leopoldine de La Tour d'Auvergne, nel 1722.\nLa moglie di Goffredo Maurizio, Maria Anna Mancini (1649\u20131714), meglio ricordata per i suoi passatempi letterari e per il suo mecenatismo a La Fontaine, era una nipote del Cardinale Mazzarino. Il loro figlio maggiore Louis spos\u00f2 l'erede del Ducato di Ventadour ma premor\u00ec ai genitori. Il Ducato di Bouillon ed altri titoli passarono al loro secondogenito, Emmanuel Th\u00e9odose (1668\u20131730), la cui quarta moglie fu Louise Henriette Fran\u00e7oise di Lorena. Un altro figlio, Fr\u00e9d\u00e9ric-Jules, Principe d'Auvergne (1672\u20131733), spos\u00f2 un'avventuriera irlandese.\nCharles Godefroy de La Tour d'Auvergne (1706\u00a0\u2013 1771), era figlio di Emmanuel-Th\u00e9odose e V Duca di Bouillon. Sua moglie fu la vedova di suo fratello, Maria Karolina Sobieska, una nipote di Giovanni Sobieski di Polonia. La loro figlia, Marie Louise Henriette Jeanne de La Tour d'Auvergne, fu una famosa avventuriera e fu ghigliottinata nel 1793. Sebbene ufficialmente sposata con Jules de Rohan, Duca di Montbazon, ebbe un figlio illegittimo che mor\u00ec nell'infanzia da suo cugino Carlo Edoardo Stuart pretendente giacobita al trono d'Inghilterra e Scozia.\nSuo fratello, Godefroy Charles Henri de La Tour d'Auvergne (1728\u20131792), fu il Vi Duca di Bouillon. Spos\u00f2 Luisa di Lorena, conosciuta prima del suo matrimonio come \"Mademoiselle de Marsan\". Serv\u00ec con distinzione nella Guerra dei sette anni e fu designato all'Accademia Reale di Scultura e Pittura nel 1777. In appena tre mesi, sperper\u00f2 quasi un milione di livres per la sua amante, una cantante d'opera, portando la sua famiglia sull'orlo della rovina. Sebbene il VI duca abbracci\u00f2 la Rivoluzione francese entusiasticamente, il Ducato di Bouillon fu annesso dalla Repubblica entro tre mesi dalla sua morte. Il suo unico figlio, Jacques L\u00e9opold Charles Godefroy, inabile a causa di un incidente stradale, mor\u00ec nel 1802 senza lasciare figli sopravvissuti dal suo matrimonio con una Principessa d'Assia-Rheinfels. Di conseguenza la linea maschile della famiglia di La Tour d'Auvergne si estinse.\nSuccessione Bouillon.\nNel 1780 il VI Duca di Bouillon svilupp\u00f2 un'amicizia con Philip Dauvergne, un ufficiale britannico improgionato in Francia. Come una leggenda di famiglia disponeva, la famiglia Dauvergne rappresentava un ramo collaterale degli antichi Conti d'Auvergne, che si erano trasferiti sull'Isola di Jersey nel XIII secolo. Nel 1787 il VI Duca riconobbe questa connessione leggendaria ed adott\u00f2 Philip Dauvergne, chiedendogli di succedere al proprio figlio, nel caso quest'ultimo fosse morto senza eredi maschi.\nNel 1809, Napoleone approv\u00f2 un accordo, per cui le propriet\u00e0 di La Tour e le passivit\u00e0 relative allo scambio del 1651 devolute dallo Stato francese. Lo Ch\u00e2teau de Navarre e l'H\u00f4tel d'\u00c9vreux a Parigi furono lasciati in eredit\u00e0 all'Imperatrice Giuseppina ed ai suoi parenti. L'H\u00f4tel d'\u00c9vreux fu successivamente rinominato Palazzo dell'Eliseo ed attualmente serve come residenza del Presidente della Repubblica francese. Per quanto riguarda il ducato di Bouillon, i suoi cittadini riconobbero Philip Dauvergne come loro legittimo sovrano e duca.\nIl Congresso di Vienna tuttavia, assegn\u00f2 la sovranit\u00e0 del ducato al Re dei Paesi Bassi, mentre le propriet\u00e0 private possedute dagli ex duchi dovevano essere ridistribuite mediante arbitrato speciale sia a Philip Dauvergne che ad un pretendente austriaco, Charles Alain de Rohan, principe di Gu\u00e9m\u00e9n\u00e9, che era il parente pi\u00f9 prossimo dell'ultimo duca per via paterna. La questione fu risolta a favore di Rohan e Philip Dauvergne commise suicidio due mesi dopo.\nNel 1817, Rohan fu citato in giudizio da altri pretendenti alla propriet\u00e0 dei La Tour d'Auvergne, incluso il duca di Bourbon, il duca de La Tremoille, la princessa di Borbone-Cond\u00e9 e la principessa di Poix. Tutti erano imparentati al VII Duca di Bouillon per via materna. Sette anni pi\u00f9 tardi, le loro affermazioni furono confermate dal tribunale di Liegi, e Rohan dovette dimettersi dalla carica di duca, anche se i suoi discendenti fino ad oggi mantengono almeno formalmente il titolo.\nNel decennio del 1820 il nome e l'eredit\u00e0 di La Tour furono contese dalle famiglie di La Tour d'Auvergne d'Apchier, che rappresentava l'ultima linea nota sopravvissuta di La Tour d'Auvergne prima della sua eventuale estinzione nel 1896, e La Tour d'Auvergne-Lauraguais, il cui legame storico con gli antiche linee La Tour erano incerti. Da quest'ultima famiglia, il Principe Henri de La Tour d'Auvergne-Lauraguais (1876\u20131914) spos\u00f2 nel 1904 Elisabeth Berthier de Wagram (1885\u20131960), figlia del terzo Principe di Wagram e membro della dinastia Rothschild"}
{"id": "3733727", "revid": "1086846", "url": "https://it.wikipedia.org/wiki?curid=3733727", "title": "Modena Football Club 1948-1949", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1948-1949.\nStagione.\nIl Modena inizi\u00f2 la stagione 1948-1949 con l'obiettivo di confermare, e migliorare, i risultati ottenuti nei due anni precedenti (terzo e quinto posto in campionato). Tuttavia i \"canarini\" non riuscirono a ripetere le prestazioni degli ultimi anni, e a causa di un rendimento pessimo (la squadra vinse due volte nelle prime dieci giornate) si ritrovarono subito nei bassifondi della classifica. La colpa di tali risultati fu imputata al cambio di gioco: dal metodo la squadra tent\u00f2 di passare al sistema ma ne pag\u00f2 le pesanti conseguenze.\nA marzo del 1949, dopo la gara pareggiata 2-2 contro la Juventus, Mazzoni fu coadiuvato da Giuseppe Girani, ed assieme guidarono la squadra fino al termine del campionato. Intanto per\u00f2 i problemi a livello societario si fecero sempre pi\u00f9 pesanti, e culminarono nelle dimissioni del presidente. Mazzoni e Girani non riuscirono a condurre il Modena alla salvezza e i giallobl\u00f9 retrocedettero matematicamente all'ultima giornata, chiudendo il campionato al penultimo posto con tre punti in pi\u00f9 del Livorno."}
{"id": "3733731", "revid": "1543377", "url": "https://it.wikipedia.org/wiki?curid=3733731", "title": "Wulf Brunner", "text": ""}
{"id": "3733732", "revid": "767487", "url": "https://it.wikipedia.org/wiki?curid=3733732", "title": "Hillside Cannibals", "text": "Hillside Cannibals \u00e8 un film statunitense del 2006 diretto da Leigh Scott. \u00c8 un \"B movie\" horror prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\". Come molti film dell'Asylum, anche questo \u00e8 stato prodotto per sfruttare il successo di un film uscito nello stesso anno, precisamente \"Le colline hanno gli occhi\" (\"The Hills Have Eyes\" in originale).\nTrama.\nDurante il XVI secolo, Sawney Bean, uno psicopatico senza scrupoli, aveva guadagnato notoriet\u00e0 come uno dei serial killer pi\u00f9 brutali del mondo, anticipando Jack lo Squartatore di diverse centinaia di anni. Sawney era un cannibale che catturava le sue vittime e le massacrava, banchettando poi con i loro resti.\nLe sue pratiche vengono continuate, nel corso dell'epoca contemporanea, dai suoi discendenti, che abitano in vaste grotte comunicanti e si nutrono della carne degli avventori. Alcuni ragazzi li scoprono mentre esplorano la ripida parete rocciosa dove vivono i discendenti di Sawney.\nProduzione.\nIl film fu prodotto da The Asylum e girato a Calico Ghost Town, nel deserto del Mojave, e nell'Odessa Canyon, a Yermo, in California dal 3 dicembre 2005 all'11 dicembre 2005 con un budget stimato in 600.000 dollari. La colonna sonora \u00e8 firmata da Mel Lewis. Il titolo di lavorazione fu \"Hillside Cannibals: The Legend of Sawney Bean\". Il film \u00e8 un \"mockbuster\" di \"Le colline hanno gli occhi\" (\"The Hills Have Eyes\") uscito nello stesso anno.Sawney Bean \u00e8 un personaggio della Scozia del XVI secolo realmente esistito, anche se la sua effettiva esistenza \u00e8 tutt'oggi disputata.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:"}
{"id": "3733736", "revid": "767487", "url": "https://it.wikipedia.org/wiki?curid=3733736", "title": "My Wild Irish Rose", "text": "My Wild Irish Rose \u00e8 un film muto del 1922 diretto da David Smith.\nProduzione.\nIl film fu prodotto dalla Vitagraph Company of America, la compagnia di produzione cinematografica fondata da James Stuart Blackton e da Albert E. Smith, il fratello del regista.\nDistribuzione.\nIl copyright del film, richiesto dalla Vitagraph Co. of America, fu registrato il 25 maggio 1922 con il numero LP17915. Distribuito dalla Vitagraph Company of America e presentato da Albert E. Smith, il film usc\u00ec nelle sale cinematografiche statunitensi il 30 agosto dopo una prima che si era tenuta a New York l'11 giugno 1922.\nVersioni cinematografiche.\nIl dramma \"The Shaughraun\" di Don Boucicault fu rappresentato nel 1874. Ebbe diverse versioni cinematografiche:"}
{"id": "3733752", "revid": "62004", "url": "https://it.wikipedia.org/wiki?curid=3733752", "title": "Internationale Sluitingsprijs", "text": "Lo Internationale Sluitingsprijs (it. \"Premio di chiusura internazionale\") \u00e8 una corsa in linea maschile e femminile di ciclocross che si svolge ogni anno in febbraio a Oostmalle, in Belgio. Dal 1995 al 2014 ha fatto parte del calendario del GvA/Bpost Bank Trofee.\nAlbo d'oro.\nUomini Elite.\n\"Aggiornato all'edizione 2021.\"\nDonne Elite.\n\"Aggiornato all'edizione 2021.\"\nUomini Under-23.\n\"Aggiornato all'edizione 2019.\"\nUomini Juniors.\n\"Aggiornato all'edizione 2021.\""}
{"id": "3733756", "revid": "216401", "url": "https://it.wikipedia.org/wiki?curid=3733756", "title": "Sluitingsprijs", "text": ""}
{"id": "3733758", "revid": "287204", "url": "https://it.wikipedia.org/wiki?curid=3733758", "title": "Claudemir Vitor Marques", "text": ""}
{"id": "3733759", "revid": "1305772", "url": "https://it.wikipedia.org/wiki?curid=3733759", "title": "Under the Influence (Morrissey)", "text": "Under the Influence \u00e8 un album raccolta.\nPubblicato il 26 maggio del 2003, il disco contiene una selezione di brani scelti da Morrissey per mostrare la musica che, nel corso degli anni, ha influenzato il suo lavoro.\nRealizzazione.\nL'album \u00e8 stato pubblicato dalla DMCWorld e fa parte di una serie dedicata ad altrettanti artisti o band, quali Ian Brown, Paul Weller, Bob Geldof e Super Furry Animals. Una raccolta analoga, intitolata \"Songs to Save Your Life\", \u00e8 stata pubblicata il 19 giugno 2004 dalla rivista musicale britannica NME.\nLa foto di Morrissey in copertina, realizzata da Paul Spencer, proviene dalla stessa session fotografica da cui venne tratto lo scatto utilizzato sulla copertina del singolo Sunny.\nDalle note di copertina del disco, scritte dallo stesso Morrissey: \"La \"rete\" di Nico mi coinvolse presto. La sua voce era pari al suono di un corpo che viene gettato da una finestra, del tutto senza speranza rispetto a questo mondo, o al prossimo, o al precedente. Sul palco si muoveva come una grande casa scricchiolante, mai una volta alterando la direzione dei suoi occhi. Ne sono innamorato. La sua armonia si sollevava e si gonfiava come le onde che si infrangono a vicenda. Se avesse potuto ridere, lei lo avrebbe fatto. Ma non poteva e cos\u00ec non l'ha fatto.\""}
{"id": "3733761", "revid": "767487", "url": "https://it.wikipedia.org/wiki?curid=3733761", "title": "Modena Football Club 1963-1964", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1963-1964.\nStagione.\nIl raggiungimento della salvezza nel campionato passato signific\u00f2 la riconferma di Frossi. L'ex-campione olimpico non dur\u00f2 tuttavia a lungo: il deludente girone di andata fece saltare, a febbraio, la sua panchina. Guidato dal vice Genta nei mesi successivi, il Modena termina il campionato in quindicesima posizione a pari merito con la Sampdoria contro cui deve giocarsi la permanenza: la vittoria dei liguri per due a zero determina la retrocessione dopo appena due stagioni in massima serie."}
{"id": "3733766", "revid": "767487", "url": "https://it.wikipedia.org/wiki?curid=3733766", "title": "Bram Stoker's Dracula's Curse", "text": "Bram Stoker's Dracula's Curse \u00e8 un film statunitense del 2006 diretto da Leigh Scott. \u00c8 un \"B movie\" horror prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\". \u00c8 il sequel del film Dracula di Bram Stoker girato nel 1992.\nTrama.\nStati Uniti, Rufus King e Jacob Van Helsing indagano sulle recenti aggressioni notturne ai danni di giovani ragazzi. Van Helsing comprende che gli attacchi sono eseguiti da un gruppo di vampiri che risiede in citt\u00e0. I vampiri sono guidati da una seducente straniera, la contessa Bathorly, che spera di utilizzare gli esseri umani per nutrire il suo clan di vampiri, in crescita, e per prendere infine il controllo della citt\u00e0. Alla scoperta del piano, Van Helsing comincia a scovare e distruggere i vampiri uno per uno, fino a quando affronta la contessa stessa cercando di ucciderla una volta per tutte, prima che la maledizione di Dracula annienti la razza umana.\nProduzione.\nIl film, scritto e diretto da Leigh Scott, fu prodotto da The Asylum e girato nello Iowa nel 2006. La colonna sonora \u00e8 firmata da Eliza Swenson.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:\nPromozione.\nLe tagline sono:"}
{"id": "3733767", "revid": "767487", "url": "https://it.wikipedia.org/wiki?curid=3733767", "title": "Il saprofita", "text": "Il saprofita \u00e8 un film drammatico italiano del 1974 diretto da Sergio Nasca, che ha curato anche il soggetto e la sceneggiatura, con colonna sonora di Sante Maria Romitelli.\nLa pellicola non va confusa con quella di identico titolo del regista Mario Salieri.\nTrama.\nIn un paese della Puglia, il seminarista Ercole va a fare l'autista e l'infermiere di Parsifal, figlio paraplegico dei padroni, in una ricca e bigotta famiglia di proprietari terrieri. Ercole diventa ben presto l'amante della moglie del padrone, la bella baronessa Clotilde. In un contesto familiare e sociale dove contano solo il denaro, il sesso e il potere, tutti cercano di approfittare di tutti, ma il vero saprofita, ovvero l'organismo vegetale che si nutre di sostanze organiche in decomposizione, si rivela essere proprio Ercole.\nProduzione.\nIl film segna l'esordio di Sergio Nasca, gi\u00e0 assistente di Marco Bellocchio, ed \u00e8 il primo film per gli attori Al Cliver e Carlo Monni.\nIl film \u00e8 stato interamente girato ad Ostuni nel 1973. Esiste un'edizione DVD distribuita da Cecchi Gori Home Video."}
{"id": "3733779", "revid": "1543377", "url": "https://it.wikipedia.org/wiki?curid=3733779", "title": "Lato C", "text": "Lato C \u00e8 un programma televisivo italiano di genere talent show, andato in onda su Deejay TV nel periodo 2011-2012.\nIdeato dall'omonima agenzia di comunicazione milanese Lato C, all'interno del programma varie squadre di creativi pubblicitari, composte da un \"copywriter\" e un \"art director\", si sfidano ogni settimana sul \"brief\" di comunicazione di un diverso cliente (azienda o associazione). Durante la puntata, ogni squadra presenta la sua campagna pubblicitaria e il cliente sceglie i vincitori.\n\"Lato C\" \u00e8 girato all'interno del campus Bovisa del Politecnico di Milano. Le riprese della presentazione finale vengono prodotte all'interno del Laboratorio Audio/Video del campus.\nModalit\u00e0 di Gioco.\nI concorrenti vengono suddivisi in coppie e seguiti con le telecamere nel loro lavoro di creativi pubblicitari. Il tutto si svolge nell'arco di 150 ore che il \"talent\" racconta alla rovescia, iniziando dal momento in cui i ragazzi ricevono il \"brief\", continuando con le fasi di sviluppo dei progetti e i confronti con i \"tutor\" cui sono assegnati, fino alla presentazione delle proposte alla giuria.\nFasi di Sviluppo settimanale.\nIl \"brief\" dell'azienda.\nIl primo giorno di lavoro, i \"tutor\" introducono ai concorrenti l'azienda e il \"brief\" della settimana. Per approfondire l'argomento, i ragazzi sono invitati a visitare l'azienda o a conoscere in prima persona il prodotto o il servizio che devono pubblicizzare.\nElaborazione della campagna.\nDurante la settimana i ragazzi fanno ricerche utili alla realizzazione del \"brief\" e lavorano per trovare un'idea che possa soddisfare la richiesta dell'azienda. Quindi sviluppano il \"concept\" e ne discutono con i \"tutor\" per comprenderne l'effettiva validit\u00e0.\nPresentazione delle campagne alla giuria.\nLa giuria \u00e8 composta da professionisti del settore e da un rappresentante dell'azienda. Per presentare la propria idea ogni coppia ha solo 60 secondi di tempo, durante i quali pu\u00f2 avvalersi anche di immagini o video. Dopo ogni presentazione la giuria pu\u00f2 porre delle domande di approfondimento. La puntata si conclude con il rappresentante dell'azienda che sceglie la coppia vincitrice.\nEdizioni.\nPrima edizione.\nPer la prima edizione, dedicata alla \"Comunicazione Etica e Responsabile\", il programma \u00e8 stato girato interamente presso il Politecnico di Milano con la esclusiva partecipazione di ragazzi iscritti all'istituto. Il programma \u00e8 andato in onda su Deejay TV dal 22 ottobre al 12 novembre 2011 sotto la conduzione di Diego Passoni con puntate al sabato alle 21.30 e pillole di 3 minuti dal luned\u00ec al sabato alle 16.45 circa.\nPremio della prima edizione.\nAi vincitori della prima edizione Alberto Agabio e Matteo di Pascale \u00e8 stato offerto un contratto presso l'agenzia ideatrice del programma (Lato C concept agency) come primo passo nel mondo della pubblicit\u00e0."}
{"id": "3733781", "revid": "47767", "url": "https://it.wikipedia.org/wiki?curid=3733781", "title": "Boudewijn", "text": ""}
{"id": "3733782", "revid": "47767", "url": "https://it.wikipedia.org/wiki?curid=3733782", "title": "Maldwyn", "text": ""}
{"id": "3733783", "revid": "287204", "url": "https://it.wikipedia.org/wiki?curid=3733783", "title": "Baudouin", "text": ""}
{"id": "3733784", "revid": "132266", "url": "https://it.wikipedia.org/wiki?curid=3733784", "title": "Margherita (Somalia)", "text": ""}
{"id": "3733786", "revid": "290309", "url": "https://it.wikipedia.org/wiki?curid=3733786", "title": "Cappella dell'Annunziata (Casalino)", "text": "La Cappella dell'Annunziata di Casalino, in provincia di Novara, rappresenta la parte superstite dell'antica chiesa parrocchiale.\nDescrizione.\nNel settembre 1995 sono venuti alla luce due cicli di affreschi disposti su due registri: registro superiore e registro inferiore.\nNel registro superiore troviamo quattro riquadri di circa 150\u00a0cm di altezza: nel primo \u00e8 raffigurato San Sebastiano; nel secondo una Crocifissione con la Vergine Maria, Maria Salom\u00e8 e Maria di Cleofa. Il terzo presenta la Madonna in trono che allatta il Bambino al seno. La quarta rappresenta un\"'Assunzione attorniata dai 12 apostoli\".\nNel registro inferiore troviamo quattro grandi riquadri: nel primo a sinistra c'\u00e8 Santa Marta, che regge un libro e il secchiello dell'acqua santa. Marta giunta in Provenza con il fratello avrebbe sconfitto, cospargendo di acqua benedetta, un grande drago, la \"Tarasca\", che incuteva timore alla popolazione di Arles e di Avignone. Nei riquadri successivi troviamo Santo Stefano; nel terzo San Bernardino da Siena e l'ultimo rappresenta San Giovanni Battista.\nInfine, sulla parete est, sono visibili laceri di pittura con una croce e i simboli della Passione."}
{"id": "3733787", "revid": "1812137", "url": "https://it.wikipedia.org/wiki?curid=3733787", "title": "Latvijas dzelzce\u013c\u0161", "text": "Latvijas dzelzce\u013c\u0161 abbreviato in LDZ \u00e8 una azienda ferroviaria della Lettonia, interamente controllata dal governo.\nRete.\nLa LDZ ha ereditato la rete gestita in precedenza dalle Ferrovie Sovietiche in Lettonia, costituita da circa 2.000\u00a0km di ferrovia, la grande maggioranza \u00e8 a scartamento largo (1.520\u00a0mm), sono presenti anche 33\u00a0km a scartamento ridotto di 750\u00a0mm.\nSussidiarie.\nL'azienda possiede sette compagnie sussidiarie: \nLinee gestite.\nLe linee passeggeri gestite da LDZ sono:"}
{"id": "3733790", "revid": "1305772", "url": "https://it.wikipedia.org/wiki?curid=3733790", "title": "Lingue khoe-kwadi", "text": "Le lingue khoe-kwadi, conosciute anche come \"lingue khoisan centrali\", sono un gruppo di lingue parlate nell'Africa sudoccidentale (Namibia, Botswana, Angola e Repubblica Sudafricana). Appartengono alla famiglia delle lingue \"khoisan\".\nIl gruppo delle lingue khoe-kwadi \u00e8 costituito dal grande raggruppamento delle lingue khoe, che comprende le pi\u00f9 importanti lingue della famiglia khoisan, e dalla lingua kwadi, una lingua estinta un tempo parlata in Angola.\nIl gruppo delle lingue khoe-kwadi potrebbe avere dei legami con la lingua sandawe, una lingua della stessa famiglia parlata in Tanzania e considerata a s\u00e9 stante nel panorama della famiglia linguistica khoisan. Si pensa infatti che le popolazioni khoe-kwadi possano avere colonizzato l'Africa meridionale (loro attuali zone di stanziamento) provenendo dall'Africa orientale (zona di stanziamento della popolazione Sandawe) entrando in contatto con le popolazioni san che occupavano il bacino del Kalahari e le aree circumvicine. Le lingue khoe-kwadi mostrano anche una certa differenziazione rispetto agli altri due grandi gruppi di lingue khoisan dell'Africa meridionale, le lingue juu e le lingue tuu, che sono fra di loro molto pi\u00f9 vicine e molto pi\u00f9 omogenee al loro interno.\nCome tutte le lingue khoisan, anche le lingue khoe-kwadi sono lingue tonali, contraddistinte dalla presenza di un gran numero di consonanti clic."}
{"id": "3733796", "revid": "80339", "url": "https://it.wikipedia.org/wiki?curid=3733796", "title": "Lingue khoisan centrali", "text": ""}
{"id": "3733797", "revid": "80339", "url": "https://it.wikipedia.org/wiki?curid=3733797", "title": "Lingue khoisan meridionali", "text": ""}
{"id": "3733799", "revid": "80339", "url": "https://it.wikipedia.org/wiki?curid=3733799", "title": "Lingue khoisan settentrionali", "text": ""}
{"id": "3733800", "revid": "80339", "url": "https://it.wikipedia.org/wiki?curid=3733800", "title": "Khoe-kwadi", "text": ""}
{"id": "3733803", "revid": "767487", "url": "https://it.wikipedia.org/wiki?curid=3733803", "title": "The Hitchhiker (film 2007)", "text": "The Hitchhiker \u00e8 un film statunitense del 2007 diretto da Leigh Scott. \u00c8 un \"B movie\" del genere thriller prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\". Come molti film dell'Asylum, anche questo \u00e8 stato prodotto per sfruttare il successo di un film uscito nello stesso anno, precisamente \"The Hitcher\".\nTrama.\nStati Uniti. Quattro donne, Sarah Lieving, Shaley Scott, Jessica Bork e Sarah Hall, in viaggio in auto verso Las Vegas danno un passaggio ad un autostoppista, Jack. Ad un certo punto l'auto va in panne nei pressi di un motel nel bel mezzo del deserto. Le donne scoprono ben presto che lo sconosciuto \u00e8 in realt\u00e0 uno psicopatico che ha intenzione di ucciderle. Questi prima tenta di somministrare una bevanda a base di cannabis alle ragazze, quindi fa fuori il meccanico e il direttore del motel, infine le lega nella sua camera. Il gruppo viene poi visitato da due coniugi, Jennifer e Steve. Quest'ultimo viene ucciso con un colpo di pistola da Jack quando scopre le ragazze. Quando arrivano due poliziotti, Jack uccide Jennifer con il fucile mentre Melinda e Denise riescono a scappare in macchina.\nDiverse settimane dopo Melinda e Denise sono sul portico di Melinda e discutono degli eventi passati. Quella sera stessa Melinda viene attaccata da Jack in casa sua. Jack lega il marito a una sedia e gli punta una pistola alla testa. Dopo una discussione animata, Melinda riesce a sparare a Jack, uccidendolo.\nProduzione.\nIl film fu prodotto da The Asylum e girato a Pearblossom, in California nel 2007 con un budget stimato in 500.000 dollari. La colonna sonora \u00e8 firmata da Chris Ridenhour.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:"}
{"id": "3733804", "revid": "552841", "url": "https://it.wikipedia.org/wiki?curid=3733804", "title": "Deutschen Wasserball-Pokalsieger (maschile)", "text": ""}
{"id": "3733805", "revid": "599013", "url": "https://it.wikipedia.org/wiki?curid=3733805", "title": "Vladim\u00edra Rackov\u00e1", "text": ""}
{"id": "3733808", "revid": "767487", "url": "https://it.wikipedia.org/wiki?curid=3733808", "title": "The Paymaster (film 1906)", "text": "The Paymaster \u00e8 un cortometraggio muto del 1906. Il nome del regista non viene riportato.\n\u00c8 il film d'esordio di Gene Gauntier che, per questo film, ricevette 5 dollari .\nTrama.\nUna ragazza che lavora in un mulino cerca di sottrarsi alle attenzioni non gradite di un sovrintendente. L'uomo, per vendicarsi, ruba il denaro delle paghe e chi ne va di mezzo \u00e8 il fidanzato della giovane. Per fortuna, un cane ritrova i soldi, scoprendo le malefatte dell'uomo.\nProduzione.\nIl film fu prodotto dalla American Mutoscope &amp; Biograph. Venne girato a South Beach, nel Connecticut.\nDistribuzione.\nDistribuito dalla American Mutoscope &amp; Biograph, il film usc\u00ec nelle sale cinematografiche USA il 28 giugno 1906. Copia della pellicola viene conservata negli archivi della Library of Congress. Il film \u00e8 stato distribuito dalla Grapevine Video."}
{"id": "3733809", "revid": "1543377", "url": "https://it.wikipedia.org/wiki?curid=3733809", "title": "Commonwealth Bank Tournament of Champions 2011", "text": "Il Commonwealth Bank Tournament of Champions 2011 \u00e8 un torneo di tennis giocato sul cemento indoor. \u00c8 la 3\u00aa edizione dell'evento, che fa parte della categoria International nell'ambito del WTA Tour 2011. Il torneo si gioca all'International Convention Centre di Bali in Indonesia dal 3 al 6 novembre 2011.\nFormat del torneo.\nPartecipano al torneo, come l'anno precedente, 8 giocatrici (di cui due wild card) in un formato ad eliminazione diretta. Sono ammesse al torneo le tenniste che hanno vinto almeno un torneo WTA International con il ranking pi\u00f9 elevato.\nPunti e montepremi.\nIl montepremi del Commonwealth Bank Tournament of Champions 2010 ammonta a 600,000 dollari.\nSingolare.\n Ana Ivanovi\u0107 ha battuto in finale Anabel Medina Garrigues 6\u20133, 6\u20130"}
{"id": "3733816", "revid": "580197", "url": "https://it.wikipedia.org/wiki?curid=3733816", "title": "Premiership 2008-2009 (Irlanda del Nord)", "text": "La Premiership 2008-2009 fu la 108\u00aa edizione del massimo livello del campionato nordirlandese di calcio, la prima con la nuova formula."}
{"id": "3733817", "revid": "671029", "url": "https://it.wikipedia.org/wiki?curid=3733817", "title": "Coppa dell'Imperatore 1963", "text": "La Coppa dell'Imperatore 1963 \u00e8 stata la quarantatreesima edizione della coppa nazionale giapponese di calcio.\nFormula.\nLa formula degli incontri a eliminazione diretta \u00e8 stata confermata, ma il numero di squadre partecipanti viene dimezzato, passando da sedici a otto. Nel caso in cui la situazione di parit\u00e0 perduri oltre i tempi supplementari, si ricorre al sorteggio tramite moneta. A partire da quell'edizione il torneo si svolge nell'inverno successivo all'anno con cui \u00e8 indicata la manifestazione.\nDate.\nTutte le gare del torneo si sono svolte ad Oji (K\u014dbe)\nSquadre partecipanti.\nIl torneo vide la partecipazione di sette squadre a causa della rinuncia a disputare la competizione da parte del Furukawa Electric."}
{"id": "3733821", "revid": "767487", "url": "https://it.wikipedia.org/wiki?curid=3733821", "title": "Songs to Save Your Life", "text": "Songs To Save Your Life \u00e8 un album raccolta.\nPubblicato il 19 giugno del 2004 dalla rivista NME, il disco contiene una serie di brani di artisti e band, selezionati da Morrissey.\nUna raccolta analoga, intitolata Under the Influence, \u00e8 stata pubblicata nel 2003.\nIl brano d'apertura della raccolta \u00e8 una canzone dello stesso Morrissey, intitolata \"The Never Played Symphonies\" e gi\u00e0 edita in precedenza come b-side del singolo Irish Blood, English Heart e contenuta anche nella \"deluxe edition\" dell'album You Are the Quarry."}
{"id": "3733822", "revid": "1305772", "url": "https://it.wikipedia.org/wiki?curid=3733822", "title": "The Measure of a Man", "text": ""}
{"id": "3733826", "revid": "599013", "url": "https://it.wikipedia.org/wiki?curid=3733826", "title": "The Grip of Jealousy", "text": ""}
{"id": "3733831", "revid": "599013", "url": "https://it.wikipedia.org/wiki?curid=3733831", "title": "Stronger Than Death", "text": ""}
{"id": "3733832", "revid": "47767", "url": "https://it.wikipedia.org/wiki?curid=3733832", "title": "Ylva", "text": ""}
{"id": "3733833", "revid": "716642", "url": "https://it.wikipedia.org/wiki?curid=3733833", "title": "Yunis H\u00fcseynov", "text": ""}
{"id": "3733837", "revid": "984922", "url": "https://it.wikipedia.org/wiki?curid=3733837", "title": "Giumbo", "text": "Giumbo (in somalo \"Jumboo\"), \u00e8 un villaggio della Somalia meridionale situata nella regione di Basso Giuba, capoluogo della provincia omonima."}
{"id": "3733838", "revid": "132266", "url": "https://it.wikipedia.org/wiki?curid=3733838", "title": "Jumba", "text": ""}
{"id": "3733840", "revid": "599013", "url": "https://it.wikipedia.org/wiki?curid=3733840", "title": "Alice Mat\u011bjkov\u00e1", "text": ""}
{"id": "3733844", "revid": "132266", "url": "https://it.wikipedia.org/wiki?curid=3733844", "title": "Jumboo", "text": ""}
{"id": "3733846", "revid": "729019", "url": "https://it.wikipedia.org/wiki?curid=3733846", "title": "2e R\u00e9giment \u00e9tranger de parachutistes", "text": "Il 2\u00ba reggimento straniero di paracadutisti (in francese R\u00e9giment \u00e9tranger de parachutistes o REP) \u00e8 un'unit\u00e0 di paracadutisti dell'esercito francese composta interamente da personale proveniente dalla Legione straniera; strutturata come un reggimento di fanteria leggera, l'unit\u00e0 \u00e8 parte integrante della 11e brigade parachutiste (11\u00aa brigata paracadutisti), formazione che raccoglie i principali reggimenti aviotrasportati dell'esercito francese.\nCreato come battaglione nell'ottobre del 1948 appositamente per partecipare alla guerra d'Indocina, l'unit\u00e0 si caratterizz\u00f2 subito come forza di reazione rapida aerotrasportabile, distinguendosi nei duri combattimenti contro il Viet Minh. Ampliata a reggimento nel dicembre del 1955, l'unit\u00e0 combatt\u00e9 nella guerra d'Algeria, per poi prendere parte a tutte le maggiori operazioni delle forze armate francesi in Africa, dalla battaglia di Kolwezi in Zaire nel 1978, alle operazioni Manta ed \u00c9pervier durante la guerra libico-ciadiana degli anni ottanta, fino alle operazioni P\u00e9lican nella Repubblica del Congo nel 1997 e Licorne nella Costa d'Avorio dal 2002 al 2011. L'unit\u00e0 \u00e8 inoltre stata impiegata in varie operazioni di peacekeeping, come parte della Forza Multinazionale in Libano nel 1982 e nelle missioni UNPROFOR, IFOR e KFOR nella ex-Jugoslavia. Nel 2010 il REP ha preso parte alle missioni del contingente francese impegnato nella guerra in Afghanistan, mentre nel 2013 una sua compagnia ha partecipato alla guerra in Mali.\nOriginariamente nata come semplice unit\u00e0 di paracadutisti, dal 1963 il reggimento \u00e8 stato ristrutturato come un'unit\u00e0 di commando altamente specializzata, addestrata per un'ampia gamma di operazioni diverse e pronta ad essere dispiegata rapidamente in ogni parte del mondo.\nStoria.\nLa formazione.\nUna prima unit\u00e0 di paracadutisti della Legione straniera fu formata a met\u00e0 del 1945 nella base USAAF di Kung Ming, sfruttando un plotone di volontari del REI (\"R\u00e9giment \u00e9tranger d'Infanterie\", Reggimento straniero di fanteria) fuggito in Cina dopo l'occupazione giapponese dell'Indocina francese; l'unit\u00e0, tuttavia, non entr\u00f2 mai in servizio a causa della resa del Giappone nel settembre seguente. Le prime vere e proprie unit\u00e0 operative di paracadutisti della Legione non furono formate prima della fine del 1948: vi fu una certa resistenza iniziale negli alti comandi francesi per la formazione di simili unit\u00e0, in quanto la Legione era ritenuta primariamente un contingente di fanteria pesante \"tipo rullo compressore\", e perch\u00e9 la mentalit\u00e0 \"indipendente\" tipica dei reparti paracadutati sembrava mal adattarsi allo spirito di corpo molto marcato dei legionari.\nRagioni pratiche spinsero tuttativa per la creazione di reparti di legionari paracadutati, legate alle necessit\u00e0 della guerra d'Indocina scoppiata nel dicembre del 1946 ed ormai entrata nel vivo dei combattimenti: le esperienze sul campo avevano dimostrato che i reparti aviotrasportati erano i soli capaci di portare rapidamente aiuto alle guarnigioni pi\u00f9 isolate, come pure di operare nelle regioni pi\u00f9 impervie del paese, mentre le unit\u00e0 di fanteria e meccanizzate erano obbligate a percorrere le poche strade agibili della regione, molto vulnerabili alle imboscate dei guerriglieri vietnamiti; inoltre, i reparti formati dagli \"stranieri\" della Legione non erano soggetti a limitazioni legali di impiego (la legge francese vietava il dispiegamento oltremare dei reparti di coscritti nazionali senza un esplicito voto dell'Assemblea nazionale), e potevano quindi essere destinati liberamente al Corps Exp\u00e9ditionnaire Fran\u00e7ais en Extr\u00eame-Orient (CEFEO).\nIl 13 maggio 1948 un centro d'istruzione al paracadutismo fu installato a Kahimisis, vicino a Sidi Bel Abbes (quartier generale della Legione in Algeria), ed il 1\u00ba luglio il Bataillon \u00e9tranger de parachutistes ( BEP) fu formato a Philippeville; il BEP fu istituito formalmente il 1\u00ba ottobre 1948 a S\u00e9tif, anche se la sua attivazione pratica non arriv\u00f2 prima del 9 ottobre seguente: gran parte degli ufficiali e dei sottufficiali erano francesi distaccati dalle unit\u00e0 paracadutiste regolari (in particolare dalla 25e division aeroport\u00e9e), mentre la truppa era costituita interamente da volontari provenienti dalle unit\u00e0 della Legione di stanza in Marocco (in particolare dal REI) e veterani rientrati dall'Indocina, tra cui un nutrito gruppo di tedeschi ex appartenenti ai reparti di \"fallschirmj\u00e4ger\" della seconda guerra mondiale. L'addestramento al lancio fu completato nel dicembre del 1948, ed il 13 gennaio 1949 il BEP si imbarc\u00f2 alla volta dell'Indocina, arrivando a Saigon l'8 febbraio seguente; il battaglione era strutturato su una compagnia comando e servizi e tre compagnie di fucilieri, con un organico totale oscillante tra i 400 ed i 1.000 uomini contando anche il personale di retrovia.\nIl servizio in Indocina.\n1949 - 1951.\nAppena quattro giorni dopo il suo arrivo a Saigon, il BEP fu inviato in Cambogia, servendo come \"truppa di settore\" fino ai primi di novembre del 1949: operando quasi sempre singolarmente, le compagnie del battaglione eseguirono una miriade di piccole missioni in tutta la regione, principalmente allo scopo di mantenere aperte le strade e di garantire la protezione ai convogli di rifornimento. Il 3 novembre 1949 il battaglione fu ricollocato all'aeroporto di Tan Son Nhat, vicino a Saigon, e designato come riserva generale per operazioni d'emergenza in tutta l'Indocina meridionale (Cambogia, Cocincina, Annam e sud del Laos): a rotazione settimanale, una compagnia era pronta alla partenza immediata, una con allerta di 12 ore ed una con allerta di 24 ore.\nIl 26 dicembre la 1\u00aa compagnia fu impiegata per la prima volta in un'operazione aviotrasportata: lanciati su una zona inesplorata e parzialmente allagata nella Provincia di Tr\u00e0 Vinh, i cento uomini della compagnia affrontarono tre battaglioni del Viet Minh, infliggendo loro gravi perdite ed obbligandoli alla ritirata. Ai primi di gennaio del 1950 il BEP fu trasferito a Dong Hoi, nell'Annam meridionale: impiegato per la prima volta come forza unitaria, il 6 gennaio il battaglione affront\u00f2 un contingente del Viet Minh nella provincia di Binh Phuoc, infliggendo al nemico 100 morti al prezzo di 5 caduti e 25 feriti tra i legionari.\nDopo una serie di operazioni minori nell'Annam, il 20 settembre 1950 la 1\u00aa e 2\u00aa compagnia furono rapidamente rischierate ad Hanoi, nel Tonchino: le due compagnie furono subito lanciate nei pressi di Sin Ma Kay, a nord del fiume Rosso, per fornire protezione alle truppe del CEFEO in ripiegamento verso sud dopo le prime disfatte patite nella battaglia della Route Coloniale 4; dopo tre giorni di marcia nella giungla e frequenti imboscate dei Viet Minh, il contingente del BEP riusc\u00ec a riportare la colonna di profughi e truppe in fuga dentro le linee francesi. Con l'annientamento del BEP nella battaglia, ai primi di ottobre l'intero BEP fu rischierato ad Hanoi come unica riserva aviotrasportata rimasta al CEFEO; la 3\u00aa compagnia del battaglione forn\u00ec poi rimpiazzi per la ricostruzione del BEP nel marzo seguente.\nIl battaglione rimase schierato nel Tonchino, svolgendo nel corso dei primi mesi del 1951 svariate operazioni minori nel difficile teatro del delta del fiume Rosso; in aprile la CIPLE (Compagnie indochinoise parachutistes de la l\u00e9gion \u00e9tranger, una compagnia paracadutista formata da reclute vietnamite) fu aggregata al battaglione come sua quarta compagnia: le iniziali apprensioni circa il comportamento delle reclute locali furono fugate dall'ottimo comportamento della CIPLE in maggio, durante i pesanti combattimenti nella provincia di Ninh Binh.\n1951 - 1954.\nIl 4 ottobre il BEP fu lanciato a Gia Loi, nel Tonchino, in appoggio ad unit\u00e0 di paracadutisti coloniali inviate contro le linee di rifornimento di un grosso contingente Viet Minh, impegnato ad assediare la guarnigione di Nghia Lo; dopo aspri combattimenti su un terreno montuoso ricoperto di giungla, il battaglione riusc\u00ec a riguadagnare le linee francesi, seppur al prezzo di gravi perdite. A partire dal 16 dicembre seguente, invece, il battaglione fu impegnato durante i lunghi combattimenti della battaglia di Hoa Binh (10 novembre 1951 - 25 febbraio 1952): dopo pesanti scontri lungo le rive del fiume Nero, il BEP contribu\u00ec a mantenere aperto il corridoio attraverso il quale la guarnigione della stessa Hoa Bin riusc\u00ec a ripiegare, subendo gravi perdite nel corso di continue imboscate dei Viet Minh. Dopo un nuovo ciclo di operazioni di sicurezza nel delta del fiume Rosso, il 9 novembre 1952 il battaglione fu impegnato insieme al BEP nell'operazione Lorraine: lanciati dietro le linee nemiche, nel corso di otto giorni di combattimenti nella giungla i due battaglioni attaccano i depositi di munizioni del Viet Minh intorno a Phu Doan, in appoggio ad una massiccia incursione meccanizzata del CEFEO; le unit\u00e0 furono poi ritirate per via terra il 16 novembre.\nTra il 23 novembre ed il 30 dicembre del 1952 il battaglione fu duramente impegnato nella battaglia di Na San: l'attacco di quattro reggimenti Viet Minh contro il campo fortificato francese si concluse per gli attaccanti con una pesante disfatta, una delle poche indiscutibili vittorie riportate dal CEFEO nella guerra. Dopo un ciclo di operazioni nel Laos settentrionale tra aprile e luglio del 1953, il battaglione fu richiamato ad Hanoi con la scusa della parata del 14 luglio (anniversario della Rivoluzione francese); invece il 16 luglio il BEP fu lanciato nelle retrovie Viet Minh nella provincia di Lang Son, in coordinazione con un'incursione meccanizzata lungo la Route Coloniale 4 (operazione Hirondelle): il battaglione cattur\u00f2 e ripar\u00f2 un ponte di importanza strategica lungo la strada, coprendo poi il ripiegamento della colonna terrestre.\nDopo una nuova serie di operazioni di sicurezza nel delta, nel gennaio del 1954 il battaglione fu rischierato a Saigon, prendendo poi parte ad una lunga serie di difficili operazioni minori attorno a Pleiku, nella regione degli altopiani centrali del Vietnam. Il 18 marzo 1954 il battaglione fu richiamato con urgenza ad Hanoi: il Viet Minh aveva da poco dato avvio alla battaglia di Dien Bien Phu, attaccando pesantemente il campo fortificato tenuto da 10.000 soldati del CEFEO, tra cui il BEP ed altri tre reggimenti della Legione. Tra il 9 ed il 10 aprile, nel corso di tre distinti lanci, il BEP fu paracadutato direttamente all'interno della piazzaforte, venendo subito impegnato come riserva mobile: nel corso di combattimenti durissimi, che a tratti ricordavano la guerra di trincea della prima guerra mondiale, entrambi i BEP subirono gravi perdite, tanto che il 25 aprile i sopravvissuti dei due battaglioni furono amalgamati in un'unit\u00e0 improvvisata. La battaglia ebbe termine nel pomeriggio del 7 maggio con la resa delle forze francesi: il BEP fin\u00ec quasi completamente annientato, con appena una cinquantina di superstiti presi prigionieri dai Viet Minh.\nEntrambi i BEP non furono sciolti dopo il disastro: il 25 maggio arriv\u00f2 ad Haiphong il BEP (fino ad allora rimasto in Algeria come unit\u00e0 per l'addestramento delle reclute), che, integrato con i feriti rientrati dagli ospedali, sostitu\u00ec in blocco il BEP assumendone la denominazione; il battaglione continu\u00f2 ad operare nei dintorni di Hanoi fino al 21 luglio, quando fu trasferito in Cocincina per svolgere operazioni di sicurezza durante le fasi finali del conflitto, ufficialmente concluso con l'entrata in vigore degli accordi di Ginevra il 1\u00ba agosto 1954. Il battaglione rimase in Cocincina per un altro anno, svolgendo compiti di sicurezza e di mantenimento dell'ordine durante la fase di transizione; il 14 luglio 1955 il BEP fu decorato con la \"fourrag\u00e8re\" rossa della Legion d'onore, in riconoscimento delle sue sei citazioni al valor militare conseguite in Indocina, una per ogni anno di servizio nel paese. Il battaglione lasci\u00f2 infine l'Indocina il 1\u00ba novembre 1955, imbarcandosi per l'Algeria.\nL'Algeria.\nL'eccellente comportamento dei due BEP in Indocina spinse non solo per il loro mantenimento in servizio, ma anche per il loro potenziamento; il 1\u00ba dicembre 1955 il BEP fu ampliato a livello di reggimento, integrando parte dei membri del disciolto BEP: il nuovo REP era ora strutturato su una compagnia comando e servizi, quattro compagnie di fucilieri, una compagnia armi d'appoggio dotata di cannoni senza rinculo da 75\u00a0mm e 105\u00a0mm e mortai da 120\u00a0mm, e uno squadrone da ricognizione equipaggiata di jeep e camion Dodge dotati di mitragliatrici, per un organico totale di 1.300 uomini. Amministrativamente il reggimento fu inserito all'interno della 11e division parachutiste, di stanza a Philippeville, sebbene mantenesse in pratica la capacit\u00e0 di operare autonomamente.\nEntrambi i REP furono ben presto coinvolti nella guerra contro il Front de Lib\u00e9ration Nationale algerino e la sua branca militare, l'Arm\u00e9e de Lib\u00e9ration nationale (ALN); come in Indocina, i REP furono destinati alla riserva generale, pronti ad essere impiegati ovunque nel paese a seconda delle circostanze. I legionari paracadutisti giocarono spesso un ruolo centrale nelle massicce operazioni di rastrellamento portate avanti dai francesi, secondo un piano operativo messo a punto dal generale Maurice Challe: unit\u00e0 di ricognitori, molto spesso formate da reparti algerini fedeli (\"Harki\"), erano inviate ad individuare le unit\u00e0 dell'ALN nelle aspre zone montuose dell'interno dell'Algeria (il djebel), dopo di che contingenti di par\u00e0 erano portati in posizione in modo da isolare completamente uno specifico settore, collaborando poi con le altre unit\u00e0 francesi e della Legione inviate a \"snidare e distruggere\" il nemico. Le unit\u00e0 erano tenute in una zona per tutto il tempo necessario (anche due mesi), fino a che ogni gruppo di nemici era stato distrutto o ridotto ad un livello tale che la sua eliminazione poteva essere lasciata alle truppe di guarnigione; quindi l'intero dispositivo si spostava in un'altra regione, ricominciando tutto da capo. Rispetto all'Indocina i REP eseguirono pochissimi lanci con il paracadute (nessuno a livello di reggimento), venendo impiegati per lo pi\u00f9 come \"cavalleria aerea\" elitrasportata.\nTra il 1956 ed il 1961 il REP serv\u00ec in lungo e largo per il djebel algerino: da marzo a giugno del 1956 fu impegnato in duri combattimenti nel massiccio dell'Aur\u00e8s, mentre a novembre fu spostato a T\u00e9bessa con il compito di vigliare sulla frontiera con la Tunisia, da poco indipendente. Nell'aprile del 1957 torn\u00f2 a Philippeville, per poi operare a partire dal 30 maggio nella provincia di Jijel; sul finire di agosto torn\u00f2 a T\u00e9bessa, con il compito di contribuire al presidio della \"linea Morice\": questo sbarramento di filo spinato, sensori e campi minati copriva l'intera frontiera con la Tunisia, dove erano collocati i principali campi d'addestramento dell'ALN, ed era pattugliato giorno e notte dalle unit\u00e0 meccanizzate ed aeromobili francesi e della Legione. Nei sette mesi della \"battaglia delle frontiere\" (settembre 1957 \u2013 marzo 1958) entrambi i REP furono impegnati in scontri quasi giornalieri con piccoli contingenti di guerriglieri dell'ALN che cercavano di attraversare la frontiera tunisina: quasi tutti furono intercettati entro 48 ore dall'attraversamento, prima che potessero trovare rifugio sulle montagne. L'ALN sub\u00ec una dura sconfitta, perdendo quasi 6.000 uomini ed ingenti quantit\u00e0 di armi e rifornimenti. Il 26 ed il 27 aprile 1958 il reggimento fu impegnato in un duro scontro presso Beni Sbihi, infliggendo circa 200 morti all'ALN al prezzo di 5 caduti e 26 feriti tra i legionari.\nA partire dai primi mesi del 1959 il REP aument\u00f2 il ritmo delle operazioni, partecipando ai grandi rastrellamenti previsti dal \"piano Challe\": a gennaio il reggimento oper\u00f2 nella zona di Guelma, ad aprile nella provincia di Orano (operazione Courroie), a settembre in quella di Costantina (operazione Pierres Pr\u00e9cieuses) e nel gennaio del 1960 in quella di Djidjelli (operazione Turquoise); il 2 dicembre 1960 il REP agganci\u00f2 in combattimento nella zona dell'Aur\u00e8s l'ultima unit\u00e0 organizzata dell'ALN ancora operativa nel djebel, distruggendola dopo un duro scontro. Le operazioni del piano Challe rappresentarono delle indiscusse vittorie francesi, che disarticolarono la struttura di base dell'ALN ed inflissero al movimento migliaia di perdite; in ogni caso, era sempre pi\u00f9 palese che il nuovo governo del presidente Charles de Gaulle stava accettando l'inevitabilit\u00e0 storica dell'indipendenza algerina, tentando di trovare una via d'uscita negoziata dalla guerra. Il 22 aprile 1961 quattro generali francesi a riposo (tra cui due ex comandanti in capo in Algeria) tentarono un colpo di stato ad Algeri, nel tentativo di ostacolare la politica di de Gaulle sul paese; il REP si schier\u00f2 in blocco per il putsch, ma solo pochi ufficiali del REP dimostrarono simpatia per i golpisti: il reggimento, cos\u00ec come il grosso delle unit\u00e0 della Legione e dell'esercito francese in Algeria, si rifiut\u00f2 di seguire gli ammutinati. Il tentativo di golpe si risolse nel giro di pochi giorni, senza spargimento di sangue: il REP fu sciolto ed i suoi effettivi sparpagliati in tutte le unit\u00e0 della Legione; dopo un ulteriore anno di operazioni minori e scontri su piccola scala, un cessate il fuoco generale fu infine proclamato il 19 marzo 1962.\nPar\u00e0-commando.\nGli accordi di \u00c9vian che ponevano fine alla guerra lasciarono alla Francia il possesso per quindici anni della zona intorno alla base navale di Mers-el-K\u00e9bir, e nel settembre del 1962 il REP fu trasferito in una base improvvisata nei pressi di Bou Sfer, in attesa di conoscere il suo destino e quello della Legione: il reggimento conobbe un periodo di morale bassissimo e, fatto fino ad allora insolito, un grave aumento delle diserzioni (140 nei soli ultimi tre mesi del 1962). La situazione miglior\u00f2 con la nomina del tenente colonnello Robert Caillaud alla guida del reggimento, nel giugno del 1963: Caillaud progett\u00f2 di trasformare il REP da un'unit\u00e0 convenzionale di paracadutisti in una formazione scelta, addestrata a condurre un'ampia gamma di operazioni negli ambienti e nelle situazioni pi\u00f9 disparate, con lo scopo di fungere da punta di lancia delle forze di reazione rapida della Francia; gli effetti sul morale dell'unit\u00e0 furono immediati, ed in capo a due anni il reggimento torn\u00f2 ad attrarre grande interesse, con un aumento considerevole del reclutamento. Nel giugno del 1967 il REP lasci\u00f2 l'Algeria per trasferirsi nella sua nuova base: Camp Raffalli, nei pressi di Calvi, in Corsica.\nNell'aprile del 1969 il reggimento torn\u00f2 in azione nel primo impiego operativo delle forze francesi dalla conclusione della guerra d'Algeria: uno stato maggiore tattico (\"\u00e9tat-major tactique\" o EMT 1) e la 1\u00aa e 2\u00aa compagnia del reggimento furono inviate ad unirsi ad altre truppe francesi dispiegate nella ex colonia del Ciad (operazione Bison), in appoggio al presidente Fran\u00e7ois Tombalbaye contro le bande di ribelli del FROLINAT; in settembre un EMT 2 con la 3\u00aa compagnia e la compagnia armi d'appoggio si un\u00ec al contingente. I par\u00e0 compirono una serie di pattugliamenti motorizzati nelle zone desertiche del nord del paese, affrontando scontri sparsi con le elusive bande di ribelli ciadiani e riportando un totale di sette morti e venti feriti nel corso della missione; le unit\u00e0 dell'EMT 1 rientrarono in Corsica nell'aprile del 1970, mentre quelle dell'EMT 2 rimasero fino al dicembre successivo. Due compagnie del REP tornarono brevemente in Ciad nel febbraio del 1978, nell'ambito della pi\u00f9 ampia operazione Tacaud, venendo per\u00f2 per lo pi\u00f9 impiegate come forza di protezione delle strutture francesi nella capitale N'Djamena.\nUn'altra ex colonia africana che richiese l'assistenza militare francese fu Gibuti, pienamente indipendente dal giugno del 1977: una compagnia del REP venne fatta ruotare periodicamente nella piccola repubblica, impiegata come forza di sicurezza e per addestrarsi alla guerra in ambiente desertico. Il 3 febbraio 1976 la 2\u00aa compagnia prese d'assalto uno scuolabus francese dirottato da terroristi somali a Loyada: tutti e sette i terroristi furono uccisi, ma due bambini francesi morirono ed altri cinque rimasero feriti, insieme ad un ufficiale del REP. A Gibuti, il 3 febbraio 1982, il reggimento sub\u00ec la sua pi\u00f9 grave perdita di vite umane dalla fine della guerra d'Algeria, quando nel corso di un'esercitazione un aereo da trasporto si schiant\u00f2 al suolo a causa di un guasto, uccidendo due ufficiali e 27 uomini della 4\u00aa compagnia.\nIl 15 maggio 1978 una forza di ribelli katanghesi del Front national de lib\u00e9ration du Congo occup\u00f2 la cittadina di Kolwezi, nello Zaire meridionale, prendendo in ostaggio circa 2.300 cittadini europei (in maggioranza ingegneri minerari con le loro famiglie); l'esercito zairese si dimostr\u00f2 incapace di organizzare un salvataggio, ed il presidente Mobutu Sese Seko richiese quindi assistenza militare a Stati Uniti, Belgio e Francia. All'alba del 18 maggio il REP decoll\u00f2 dalla base di Solenzara alla volta della capitale zairese, Kinshasa, con un EMT, quattro compagnie fucilieri, un plotone mortai ed uno di ricognitori; puntando tutto sulla rapidit\u00e0 d'azione per salvare il maggior numero di ostaggi, i legionari furono imbarcati su C-130 belgi e statunitensi e paracadutati la mattina del 19 maggio in una zona a nord-est della citt\u00e0: si trattava del primo lancio in combattimento del reggimento dalla battaglia di Dien Bien Phu, 24 anni prima. Sfruttando l'effetto sorpresa e muovendosi con rapidit\u00e0, i legionari si impossessarono della citt\u00e0 dopo due giorni di scontri sparsi ma molto duri con i guerriglieri del FNLC; raggiunto da unit\u00e0 di par\u00e0-commando belgi e di paracadutisti zairesi, il REP condusse poi una serie di pattugliamenti motorizzati nella regione di Kolwezi, prima di essere ritirato il 4 giugno. Al prezzo di cinque morti e 25 feriti, il REP salv\u00f2 la vita a pi\u00f9 di 2.000 ostaggi europei; per l'azione su Kolwezi il reggimento ottenne la sua settima citazione al valor militare.\nDagli anni '80 ai giorni nostri.\nIl 19 agosto 1982 il REP fu inviato ad unirsi alle unit\u00e0 combinate di Francia, Stati Uniti, Regno Unito ed Italia (Forza Multinazionale in Libano) inviate a Beirut come forza di interposizione tra le milizie dell'OLP e le truppe israeliane, impegnate nell'ambito della guerra del Libano: i par\u00e0 della Legione furono i primi ad entrare nella citt\u00e0, sbarcando nel porto da veicoli anfibi della Marine nationale per poi spostarsi nei sobborghi; i legionari diressero lo sgombero delle forze dell'OLP dalla citt\u00e0, trovandosi sotto il fuoco sporadico di qualche tiratore scelto ma senza subire perdite. Il reggimento fu poi ritirato insieme al resto della forza multinazionale il 13 settembre seguente.\nNell'agosto del 1983 truppe libiche intervennero massicciamente in Ciad in appoggio ai ribelli antigovernativi operativi nel nord del paese, dando avvio alla guerra libico-ciadiana: la Francia rispose inviando un grosso contingente nel paese (operazione Manta), di cui faceva parte l'intero REP. Dopo aver organizzato la sorveglianza dell'aeroporto di N'Djamena, i par\u00e0 furono spostati nelle regioni centrali, dove il contingente francese aveva stabilito una linea di interposizione lungo il 15\u00ba parallelo; il reggimento organizz\u00f2 una serie di pattugliamenti in pieno deserto, tenendo sotto controllo i movimenti delle truppe libiche ma senza mai arrivare allo scontro aperto. Le unit\u00e0 francesi furono poi ritirate nell'aprile del 1984, dopo un accordo con il governo libico per un disimpegno congiunto di entrambi i contendenti; un secondo intervento libico nel febbraio del 1986 port\u00f2 ad un nuovo dispiegamento delle forze francesi (operazione \u00c9pervier), tra cui anche singole compagnie a rotazione del REP: i francesi fornirono assistenza alle riorganizzate forze armate ciadiane, che furono cos\u00ec in grado di obbligare i libici alla ritirata. Piccoli contingenti del REP continuarono a servire in Ciad anche negli anni seguenti, come addestratori per le forze ciadiane.\nIl 24 maggio 1990 la 2\u00aa compagnia fu inviata con urgenza ad unirsi ad altre truppe francesi dispiegate a Libreville, in Gabon, per proteggere propriet\u00e0 e vite francesi durante un periodo di gravi disordini nel paese: la compagnia forn\u00ec protezione all'ambasciata di Francia e all'aeroporto durante l'evacuazione dei cittadini francesi, mentre una situazione con ostaggi fu risolta per vie diplomatiche; l'unit\u00e0 fu poi ritirata alla fine del mese. Il 4 ottobre del 1990 elementi del REP furono rapidamente inviati a Kigali, in Ruanda, per evacuare cittadini francesi ed europei dopo lo scoppio della guerra civile ruandese (operazione Noro\u00eet). Il 9 dicembre 1992 invece, la 3\u00aa compagnia fu schierata nell'ambito del contingente francese della missione Restore Hope in Somalia: la compagnia fece parte delle prime truppe sbarcate a Mogadiscio, svolgendo poi operazioni di sicurezza e di scorta ai convogli umanitari nei dintorni della capitale somala, prima di essere ritirata nel gennaio del 1993.\nIl 13 dicembre 1992 un contingente formato dalla 1\u00aa e 4\u00aa compagnia fu inviato a Sarajevo nell'ambito della partecipazione francese alla missione dell'UNPROFOR, il primo impiego del REP sotto il comando effettivo dell'ONU: i par\u00e0 ricevettero il compito di garantire la sicurezza dell'aeroporto di Butmir, di vitale importanza per la distribuzione di aiuti alla popolazione assediata, finendo spesso sotto il tiro dei cecchini e dei mortai; compagnie del REP furono poi fatte ruotare nell'ambito dei contingenti francesi delle missioni IFOR (1995 - 1996) e SFOR (1996 - 1998) in Bosnia ed Erzegovina, come pure nel corso della missione KFOR in Kosovo.\nA partire dal 17 maggio 1997 un contingente del REP formato da un EMT, dalla 1\u00aa compagnia e dalla compagnia armi d'appoggio fu inviato ad unirsi ad altre unit\u00e0 della Legione a Brazzaville, nella Repubblica del Congo, durante un periodo di gravi disordini nel paese (operazione P\u00e9lican): i legionari diressero l'evacuazione via aereo dei cittadini francesi, oltre a fornire protezione ai profughi civili congolesi; il contingente del REP fin\u00ec spesso sotto il fuoco delle varie milizie congolesi, subendo la perdita di un uomo ed il ferimento di altri cinque, ma riuscendo ad evacuare con successo quasi 5.900 civili francesi ed europei, prima di essere ritirato il 15 giugno seguente. A partire dal settembre del 2002 compagnie a rotazione del REP furono assegnate all'operazione Licorne, il contingente militare francese messo a supporto della missione UNOCI in Costa d'Avorio, devastata da una lunga guerra civile; la missione, durata fino al 2011, cerc\u00f2 di fare da interposizione tra le diverse fazioni e di riportare l'ordine nel paese.\nNel gennaio del 2010 500 uomini del REP furono schierati in Afghanistan nell'ambito della Brigade La Fayette, l'unit\u00e0 interarmi che raccoglie le truppe francesi partecipanti alla missione ISAF; prima di essere ritirato nel luglio seguente, il contingente del REP serv\u00ec nel \"Groupement tactique interarmes de Surobi\", unit\u00e0 responsabile della sicurezza nel distretto di Surobi, a sud della capitale Kabul. Nel gennaio del 2013, invece, la 2\u00aa compagnia del reggimento fu mobilitata per partecipare all'operazione Serval, l'intervento militare francese in sostegno delle forze governative del Mali, impegnate in una dura guerra contro i ribelli islamisti del MUJAO e i tuareg del Movimento Nazionale di Liberazione dell'Azawad: nella notte tra il 27 e il 28 gennaio la compagnia, decollata da Abidjan in Costa d'Avorio a bordo di cinque aerei da trasporto, si paracadut\u00f2 nelle vicinanze dell'aeroporto di Timbuct\u00f9, catturandolo dopo un breve scontro con i ribelli islamisti e riportando solo due feriti leggeri; si tratt\u00f2 del primo lancio in combattimento operato dal reggimento dai tempi della missione su Kolwezi, 35 anni prima. In seguito l'unit\u00e0 si spost\u00f2 nella regione del massiccio montuoso Adrar degli Ifoghas per partecipare ai rastrellamenti delle restanti formazioni islamiste, in collaborazione con altri reparti francesi, maliani e ciadiani: il 19 febbraio 2013 un sergente del REP rimase ucciso durante uno scontro con i ribelli.\nStruttura.\nI circa 1.190 uomini tra personale combattente e di retrovia (tutti, comunque, con addestramento da paracadutista) del reggimento sono ripartiti tra le seguenti unit\u00e0:"}
{"id": "3733849", "revid": "834", "url": "https://it.wikipedia.org/wiki?curid=3733849", "title": "It's a Long Way to the Top", "text": ""}
{"id": "3733851", "revid": "3732", "url": "https://it.wikipedia.org/wiki?curid=3733851", "title": "Italia del Popolo", "text": ""}
{"id": "3733855", "revid": "834", "url": "https://it.wikipedia.org/wiki?curid=3733855", "title": "Piccolo Grande Uomo (film)", "text": ""}
{"id": "3733857", "revid": "729019", "url": "https://it.wikipedia.org/wiki?curid=3733857", "title": "Forca da guerra", "text": "La forca da guerra \u00e8 un'arma inastata in uso in Europa dal XV al XIX secolo e nell'Estremo Oriente (fond. Cina). Come alcune altre armi inastate, deriva da un attrezzo agricolo: la forca. Nello specifico, l'arma si connatura, in Europa, come una variante a due punte (rebbi) dello spiedo da guerra."}
{"id": "3733858", "revid": "459531", "url": "https://it.wikipedia.org/wiki?curid=3733858", "title": "Unda Radio", "text": ""}
{"id": "3733859", "revid": "120586896", "url": "https://it.wikipedia.org/wiki?curid=3733859", "title": "Natura umana (album)", "text": "Natura umana \u00e8 il nono album di inediti del cantante italiano Gianluca Grignani, pubblicato il 25 ottobre 2011.\nL'album, anticipato dal singolo \"Un ciao dentro un addio\", contiene undici tracce composte dallo stesso Grignani, che si contraddistinguono per l'ampio utilizzo di chitarre elettriche.\nLa struttura e l'arrangiamento sono di matrice rock, con intermezzi di psichedelia."}
{"id": "3733863", "revid": "287204", "url": "https://it.wikipedia.org/wiki?curid=3733863", "title": "Edizione supplemento", "text": ""}
{"id": "3733864", "revid": "600229", "url": "https://it.wikipedia.org/wiki?curid=3733864", "title": "Case editrici musicali", "text": ""}
{"id": "3733866", "revid": "287204", "url": "https://it.wikipedia.org/wiki?curid=3733866", "title": "E-fax", "text": ""}
{"id": "3733867", "revid": "1543377", "url": "https://it.wikipedia.org/wiki?curid=3733867", "title": "Val Sanguigno", "text": "La Val Sanguigno \u00e8 una valle minore che si sviluppa sulla destra orografica della Val Seriana, di cui \u00e8 tributaria, ed \u00e8 situata nel territorio amministrativo del comune di Valgoglio, in provincia di Bergamo.\nDescrizione.\nLa valle, molto apprezzata dagli escursionisti in tutte le stagioni, nella parte bassa \u00e8 percorsa dall'omonimo torrente che, raccogliendo i numerosissimi rigagnoli che bagnano la zona, crea pozze, forre e cascate, rendendo il paesaggio molto suggestivo, gettandosi poi nel torrente Goglio nei pressi della centrale idroelettrica di Aviasco.\nAd ovest \u00e8 delimitata dal monte Zulino, ad est dal Pizzo Salina e dal monte Crapel, mentre a nord, nella parte pi\u00f9 elevata, \u00e8 chiusa dalla conca delimitata dal monte Corte, dal Pizzo Farno e dal monte Pradella. Tra queste tre cime si trovano il passo di Valsanguigno ovest (noto anche come Passo del Farno) e quello di Valsanguigno nord, che permettono di raggiungere il versante orografico della val Brembana.\nLa valle presenta inoltre caratteristiche naturalistiche di elevato profilo. Grazie a particolari condizioni ecologiche, ma anche per via della quasi nulla presenza dell'uomo, in essa si \u00e8 sviluppato un particolare habitat in cui hanno trovato spazio numerose specie vegetali ed animali di interesse scientifico e conservazionistico, tra cui l'aquila, il capriolo, il camoscio, l'ermellino, ma soprattutto il coleottero denominato Ubychia leonhardi Reitter ed il sempreverde Lycopodiella inundata, entrambi endemici.\nAl fine di tutelare questa delicata condizione naturalistica, rendendola contemporaneamente fruibile agli appassionati, la valle \u00e8 stata inserita nel progetto \"\u201cBi.O.S. \u2013 Biodiversit\u00e0 Orobica in Valle Seriana\u201d\" che, promosso dalla Fondazione Cariplo e da enti locali tra cui il Parco delle Orobie Bergamasche e la Provincia di Bergamo, punta a far conoscere questa piccola realt\u00e0 mettendo a disposizione operatori che permettano la scoperta delle bellezze in essa racchiuse.\nAccessi e sentieri.\nLa via pi\u00f9 breve \u00e8 quella che parte a fianco della centrale idroelettrica di Aviasco, posta poco a monte dell'abitato di Valgoglio, che per il primo tratto \u00e8 inclusa nell'itinerario conosciuto come Sentiero dell'Alto Serio.\nDa qui si segue il segnavia C.A.I. numero 232 che l'attraversa e costeggia il torrente Sanguigno, toccando il rifugio Gianpace (dopo poco meno di un'ora di cammino), le baite di Bindagola e la baita Presponte, dopo la quale il sentiero si divide: a ovest culmina presso il passo di Valsanguigno ovest (2320\u00a0m s.l.m., noto anche come Passo del Farno) tramite il quale si raggiunge il Rifugio Laghi Gemelli, mentre procedendo per traccia verso nord-ovest si giunge al passo di Valsanguigno nord (2380\u00a0m s.l.m.), che collega la valle con il lago Colombo."}
{"id": "3733868", "revid": "120038322", "url": "https://it.wikipedia.org/wiki?curid=3733868", "title": "Allocchio Bacchini", "text": "Allocchio Bacchini \u00e8 stata un'azienda italiana del settore elettronico, una delle prime dell'industria elettronica nazionale sviluppatasi nel primo dopoguerra.\nStoria.\nLa Societ\u00e0 Allocchio Bacchini &amp; C. - Societ\u00e0 in Accomandita fu fondata a Milano nel 1920 da due soci, l'ing. Antonio Allocchio e l'ing. Cesare Bacchini. La ditta inizi\u00f2 le sue attivit\u00e0 in un laboratorio in corso Sempione 93 con pochi operai e oper\u00f2 nella costruzione di strumenti di misura elettrici ed apparecchi per la telegrafia, radiotelefonia e radiotelegrafia.\nIl 6 ottobre 1924 vennero avviate le prime trasmissioni radiofoniche in Italia attraverso l'URI, e fu allora che la Allocchio Bacchini inizi\u00f2 la produzione dei radioricevitori, quelli della serie \"Radialba\", ai quali negli anni seguenti si aggiunse quella degli amplificatori.\nLa Allocchio Bacchini divenne in poco tempo una delle maggiori industrie elettroniche italiane, e conquist\u00f2 ampio consenso sul mercato, soprattutto nel corso degli anni Trenta, con la produzione delle radio \"popolari\" (Radio Balilla, Radio Rurale, Radio Roma). Sempre in quel periodo, l'azienda milanese avvi\u00f2 la produzione delle autoradio, quelle della serie \"Autonola\".\nLa Allocchio Bacchini oper\u00f2 anche nel campo della cinematografia, produsse infatti sistemi di amplificazione (altoparlanti e diffusori) per i primi film girati in epoca sonora. Nel 1939 assieme alla Magneti Marelli cre\u00f2 un impianto per la realizzazione sperimentale delle trasmissioni televisive, il cui trasmettitore fu installato al Parco Sempione. Le prove furono sospese l'anno successivo. Sempre alla fine degli anni Trenta fu realizzata, grazie ai progettisti Eugenio Gnesutta e Arturo Recla e utilizzando il sistema televisivo della Telefunken, una televisione commerciale in bianco e nero, il modello TV1, di cui si conserva un rarissimo esemplare presso il Museo della Scienza e della Tecnologia di Milano.\nNel 1940 l'azienda contava 2.000 operai in quattro stabilimenti (Milano, Seveso, Saronno, Caronno Pertusella) e una cinquantina di impiegati, 20 dei quali ingegneri progettisti. Con lo scoppio della seconda guerra mondiale, la societ\u00e0 dovette convertire la sua produzione da quella civile a quella bellica, con la produzione di apparati radio e ricetrasmittenti per uso militare. I bombardamenti del 1943 su Milano danneggiarono lo stabilimento di corso Sempione rendendolo inagibile e l'azienda fu costretta a trasferirsi in una vecchia filanda dismessa a Caronno Pertusella abbandonando definitivamente la sede di corso Sempione. Inoltre fu prodotto il radiofaro, importante invenzione simile al radar, perfezionato in Allocchio Bacchini nel periodo bellico.\nAl termine del conflitto, la ditta in mancanza di commesse militari, si ritrov\u00f2 in crisi di liquidit\u00e0 e fu costretta a chiudere.\nLa ABC Radiocostruzioni.\nSuccessivamente, tre dirigenti della ditta fallita, tra cui l'ex progettista ing. Arturo Recla, diedero vita ad una nuova societ\u00e0, la ABC Radiocostruzioni S.r.l. (A e B stavano proprio per le iniziali della ditta precedente), con sede e stabilimento in via Tellini 16. La nuova societ\u00e0 ebbe breve durata e chiuse per mancanza di liquidit\u00e0.\nLa Radio Allocchio Bacchini s.r.l..\nParallelamente, su iniziativa del cav. Gianni Vigan\u00f2, industriale del settore ottico, fu fondata la Radio Allocchio Bacchini S.r.l., con sede legale in piazza Santa Maria Beltrade 1 e stabilimenti in via Ornato 64 e viale Abruzzi 4.\nL'azienda, anche grazie al suo marchio, che ricordava la prestigiosa azienda dell'anteguerra, ebbe una buona presenza nel mercato negli anni cinquanta-sessanta e le sue produzioni comprendevano televisori, radio portatili, giradischi, registratori. Tuttavia, negli anni seguenti l'azienda incontr\u00f2 delle difficolt\u00e0, dovute principalmente alla concorrenza estera, e ci\u00f2 port\u00f2 alla chiusura delle sue attivit\u00e0 alla vigilia degli anni settanta."}
{"id": "3733869", "revid": "481666", "url": "https://it.wikipedia.org/wiki?curid=3733869", "title": "The Skyscrapers of New York", "text": ""}
{"id": "3733871", "revid": "1305772", "url": "https://it.wikipedia.org/wiki?curid=3733871", "title": "Little Big Man", "text": ""}
{"id": "3733872", "revid": "599013", "url": "https://it.wikipedia.org/wiki?curid=3733872", "title": "Zane Kirchner", "text": "Biografia.\nEsordiente in Currie Cup nel 2003 con la maglia dei , con tale squadra disput\u00f2 quattro stagioni nel torneo provinciale.\nAcquistato dai dal 2008, debutt\u00f2 dapprima in Super Rugby con i e successivamente, nel 2009, in Nazionale, nel corso del \"tour\" dei British Lions.\nIncluso nella rosa sudafricana alla , pur se mai schierato in corso di torneo, nell'aprile 2013, giudicando insufficiente la proposta di rinnovo di contratto dei Bulls decise di firmare per la compagine irlandese di in Pro12, con cui vinse al primo anno il titolo di campione celtico.\nPrese parte successivamente alla in cui il giunse terzo.\nVanta anche un invito nei a maggio 2015 in occasione di un incontro con un XV dell' alla cui sconfitta 21-22 contribu\u00ec con una meta personale."}
{"id": "3733875", "revid": "767487", "url": "https://it.wikipedia.org/wiki?curid=3733875", "title": "Pala della Mercanzia", "text": "La Pala della Mercanzia \u00e8 un dipinto a olio su tela (238\u00d7212,5\u00a0cm) di Vincenzo Foppa, databile alla fine del XV secolo e conservato nella Pinacoteca Tosio Martinengo di Brescia.\nStoria.\nIl dipinto viene eseguito per l'altare maggiore della chiesa di San Faustino in Riposo, presso Porta Bruciata. Con le trasformazioni seicentesche dell'interno del sacello, la tela viene rimossa e trasferita nella Sala di San Faustino all'interno del Palazzo delle Mercanzie, dove acquisisce il nuovo nominativo popolare.\nDalla seconda met\u00e0 dell'Ottocento \u00e8 esposta nella collezione della Pinacoteca Tosio Martinengo.\nDescrizione.\nL'opera raffigura la Madonna, con in braccio il Bambino Ges\u00f9, seduta su un trono lievemente rialzato da terra mediante un gradino, ai cui lati vi sono i santi Faustino e Giovita in vesti sacerdotali. Le quattro figure sono legate dalle due palme del martirio, rette rispettivamente da Faustino e Maria e da Giovita e Ges\u00f9 Bambino.\nLa scena, organizzata su una forte prospettiva centrale si svolge in un ambiente chiuso, aperto solo ai lati da due grandi finestre dalle quali si scorgono due alti ed esili alberi. L'interno \u00e8 spoglio, ornato solamente dai ricchi drappi e dal baldacchino che costituiscono il trono di Maria. Sul margine inferiore \u00e8 disposta la dedica della pala.\nStile.\nLa pala appare concepita in un'ansia di assolutezza lineare e luminosa, che spoglia la spazialit\u00e0 della scena, mutuata dall'architettura del Bramante, di ogni elemento ridondante che potrebbe distogliere l'attenzione dal dialogo diretto e familiare tra le quattro figure sante e il fedele.\nIl Foppa costruisce qui un \"prisma di luce\", una cella monastica nobilitata dalla sua stessa parsimonia, assumendo in questo senso la lezione del Beato Angelico, dove gli elementi naturali, visibili dalle due aperture, sono solamente stilizzati.\nQuesta realt\u00e0 rarefatta, ma trepida allo stesso tempo, costituir\u00e0 una lezione capitale del Moretto, che nelle sue opere giovanili, e non solo, riproporr\u00e0 costantemente."}
{"id": "3733878", "revid": "869733", "url": "https://it.wikipedia.org/wiki?curid=3733878", "title": "The Prophecy", "text": "The Prophecy (\"la profezia\" in lingua inglese) pu\u00f2 riferirsi a:"}
{"id": "3733880", "revid": "399137", "url": "https://it.wikipedia.org/wiki?curid=3733880", "title": "Frederick William Maitland", "text": ""}
{"id": "3733883", "revid": "767487", "url": "https://it.wikipedia.org/wiki?curid=3733883", "title": "Skyscrapers", "text": "Skyscrapers \u00e8 un cortometraggio muto del 1906. Il nome del regista non viene riportato.\nProduzione.\nIl film fu prodotto dall'American Mutoscope &amp; Biograph. Venne girato a New York.\nDistribuzione.\nDistribuito dall'American Mutoscope &amp; Biograph, il film usc\u00ec nelle sale cinematografiche USA l'8 dicembre 1906. Copia del film viene conservata negli archivi della Library of Congress. La Kino International lo ha inserito in un'antologia in DVD dal titolo \"The Movies Begin (1894-1913)\" uscita nel febbraio 2002."}
{"id": "3733886", "revid": "599013", "url": "https://it.wikipedia.org/wiki?curid=3733886", "title": "Chr\u012bstos Maragkos", "text": "Carriera.\nClub.\nHa giocato nella massima serie greca e in quella cipriota."}
{"id": "3733887", "revid": "47767", "url": "https://it.wikipedia.org/wiki?curid=3733887", "title": "Fujiko", "text": "Origine e diffusione.\n\u00c8 composto dai due caratteri cinesi \u85e4 (\"Fuji\"), ovvero \"glicine\", e \u5b50 (\"ko\"), cio\u00e8 \"bambino\" o \"figlio di\"; il significato \u00e8 quindi \"figlia del glicine\". Il secondo kanji si ritrova anche nei nomi Aiko, Ayako, Keiko, Chiyoko, Y\u014dko, Naoko, Tamiko, Akiko, Sachiko e Reiko.\nOnomastico.\nIl nome \u00e8 adespota, non essendo portato da alcuna santa, quindi l'onomastico ricade il 1\u00ba novembre, giorno di Ognissanti."}
{"id": "3733892", "revid": "181699", "url": "https://it.wikipedia.org/wiki?curid=3733892", "title": "Frederic William Maitland", "text": "Biografia.\nEra figlio di John Gorham Maitland (1818\u20131863), fu educato al College di Eton e al Trinity College di Cambridge, che erano i corsi di riferimento delle scienze morali (tripos) nel 1872, e vinse una borsa di studio alla scuola di diritto internazionale William Whewell.\nFu chiamato all'Associazione dei barrister (Inn of court di Lincoln - Londra) nel 1876 e divenne un avvocato competente sulla legislazione equity e sui ricorsi, ma infine si dedic\u00f2 alla \"giurisprudenza comparata\" e soprattutto alla storia del diritto inglese. Nel 1884 fu nominato lettore di diritto inglese a Cambridge e nel 1888 divenne professore Downing delle leggi dell'Inghilterra. Nonostante la sua salute cagionevole, la sua capacit\u00e0 intellettuale, le sue ampie conoscenze e ricerche gradualmente lo resero famoso come giurista e storico.\nNella \"Squire Law Library\" della facolt\u00e0 di giurisprudenza presso l'Universit\u00e0 di Cambridge vi \u00e8 l'aula \"Maitland Legal History Room\" intitolata a suo nome.\nHa curato molti volumi per la Societ\u00e0 Selden, tra cui \"Select Pleas for the Crown, 1200\u20131225\" e \"Select Pleas in Manorial Courts and The Court Baron\". Le sue opere principali includono:\nDiede anche importanti contributi alla \"Cambridge Modern History\", la \"English Historical Review\", la \"Law Quarterly Review\", \"Harvard Law Review\" e altre pubblicazioni. Maitland cur\u00f2 le \"Ford Lectures\" nel 1897.\nSi occup\u00f2 di diritto positivo e di politica. Insieme con Frederick Pollock cur\u00f2 una fondamentale opera di storia del diritto inglese: \"History of English Law Before the Time of Edward I\" (\"Storia del diritto inglese prima dell'epoca di Edoardo I\"), nel 1895.\nLe pubblicazioni postume dei suoi studenti, basate sui loro appunti delle sue lezioni, comprendono: \"The Constitutional History of England\", \"Equity\", e \"The Forms of Action at Common Law\".\nIl suo stile di scrittura era elegante e vivace. Il suo metodo storico \u00e8 stato distinto dal suo uso approfondito e sensibile delle fonti storiche e dalla sua prospettiva decisamente storica. Maitland ha insegnato ai suoi studenti, e a tutti gli storici successivi, non per indagare la storia del diritto esclusivamente o principalmente per fare riferimento alle esigenze del presente, ma piuttosto di prendere in considerazione e cercare di capire il passato nel contesto storico. \nLa sua morte nel 1906 a Gran Canaria per tubercolosi ha privato il diritto inglese e la relativa documentazione di un rappresentante eccezionale.\nSpos\u00f2 Florence Henrietta Fisher ed abbe due figlie, Ermengard e Fredegond; dopo la sua morte sua moglie si rispos\u00f2 con Francis Darwin, il figlio di Charles Darwin.\nLa famosissima Maitland Historical Society del Downing College a Cambridge \u00e8 intitolata in suo onore.\nBibliografia.\nSaggi biografici includono:"}
{"id": "3733893", "revid": "599013", "url": "https://it.wikipedia.org/wiki?curid=3733893", "title": "Human Hearts", "text": ""}
{"id": "3733895", "revid": "287204", "url": "https://it.wikipedia.org/wiki?curid=3733895", "title": "Fototeca di Sardegna", "text": "La Fototeca di Sardegna \u00e8 un archivio storico fotografico di propriet\u00e0 della Biblioteca di Sardegna, con sede a Cargeghe, in provincia di Sassari.\nOrigini.\nIl Fondo \u00e8 stato istituito nel 2008 allo scopo di recuperare, a fini storici, archivistici e pedagogici, la memoria storica dell'Isola attraverso la raccolta, tutela, valorizzazione e promozione del proprio patrimonio di immagini d'epoca. \nContenuto.\nL'Archivio ospita attualmente oltre 200.000 fotografie inerenti il periodo intercorrente tra la seconda met\u00e0 dell\u2019Ottocento e gli anni Settanta del Novecento. Immagini relative a luoghi, fatti e persone di 263 comuni dell\u2019Isola (il 70% dei centri isolani), omogenei per provincia ed eterogenei per popolazione (dagli 83 abitanti dell'abitato di Baradili, in provincia di Oristano, ai 60.000 della citt\u00e0 di Olbia), e con soggetti tematici di varia umanit\u00e0, dalla politica all\u2019economia, dalla societ\u00e0 al costume, dai riti religiosi e laici alle attivit\u00e0 ludiche e ricreative. Le foto, quasi esclusivamente inedite, sono state raccolte dalle disponibilit\u00e0 personali di circa 28.000 famiglie sarde, pari ad oltre il 25% dei nuclei isolani, e sono state acquisite in modalit\u00e0 digitale e accompagnate da una scheda catalografica recante indicazione dell\u2019anno e del luogo di scatto, dei soggetti fisici ritratti, oltre che da aneddoti registrati in sede di testimonianza orale dalla viva voce dei medesimi titolari dei documenti materiali.\nCuratrici.\nFin dagli esordi, l'Archivio si \u00e8 qualificato, caratterizzato e contraddistinto come \"progetto in rosa\", cio\u00e8 interamente affidato alla direzione, al coordinamento e alla cura di soli soggetti femminili, sia nelle sue componenti interne sia nelle collaborazioni esterne: oltre 400 i soggetti femminili finora coinvolti.\nAttivit\u00e0.\nL'archivio ha promosso anche attivit\u00e0 collaterali, come la pubblicazione di una collana editoriale che ha superato i 350 titoli in catalogo e le 70.000 foto edite, l'allestimento di oltre 350 mostre documentarie con oltre 120.000 visitatori, e attivit\u00e0 didattiche con 75 lezioni finora offerte presso le scuole primarie dell'Isola. \nL'archivio \u00e8 divenuto nel 2011 anche argomento di tesi specialistica in materia demo-etno-antropologica culturale presso l'Universit\u00e0 degli studi di Sassari.\nImmagini tratte dall'archivio \"Fototeca di Sardegna\" sono state pubblicate nel 2014 nel numero monografico \"Il Novecento in Italia. Fotostoria di un secolo\" edito dalla rivista mensile \"Focus Storia\". \nNel 2018 la Biblioteca di Sardegna ha celebrato il decennale della fondazione dell'archivio Fototeca di Sardegna con una mostra itinerante allestita presso i circoli degli emigrati sardi in Brasile e Argentina (nelle citt\u00e0 di Buenos Aires, S.M. de Tucuman, Rosario, La Plata, Mar del Plata, Villa Bosch e San Isidro). \nNel 2019 ha allestito, con la collaborazione dei locali circoli degli emigrati sardi, la mostra \"Album of Sardinia\" presso l'Assisi Centre di Melbourne in Australia e la mostra \"Faces of Sardinia\" presso Casa d'Italia a Montreal in Canada. "}
{"id": "3733908", "revid": "287204", "url": "https://it.wikipedia.org/wiki?curid=3733908", "title": "Autovox", "text": "Autovox \u00e8 stato un marchio italiano di elettronica di consumo. Fondato nel 1945 come marchio dell'azienda Industria Radiotecnica Italiana di Roma attiva dal 1933, divenne ragione sociale della medesima nel 1953 come Autovox S.p.A.. Nel lungo periodo compreso tra l'immediato dopoguerra e gli inizi degli anni ottanta, fu una delle aziende italiane leader nel settore sia a livello nazionale sia estero, specializzata soprattutto nella produzione di autoradio.\nStoria.\nLe origini: l'Industria Radiotecnica Italiana (1933-1943).\nLe origini dell'azienda risalgono alla fondazione della ditta individuale \"Industria Radiotecnica Italiana\" (IRI), avvenuta nel 1933 su iniziativa del signor Giordano Bruno Verdesi (1906-1982), con sede e stabilimento in viale Manzoni 39, all'Esquilino. Al 1939, sede e stabilimento della ditta risultavano ubicati in via Tomassetti 14-16a, al Nomentano. Due anni pi\u00f9 tardi, nel 1941, le medesime vennero nuovamente trasferite in via Albenga 12, nel quartiere Appio-Latino.\nL'attivit\u00e0 dell'IRI consisteva nella produzione di apparecchiature elettrotecniche per uso professionale, quali trasmettitori e ricevitori radiotelevisivi, alimentatori anodici, convertitori di corrente continua in alternata, filtri livellamento di corrente, microfoni Velotron senza voltaggio (su licenza della statunitense Bruno Laboratories di New York), sistemi di antenna trasportabili, scaricatori per aeroplani, survoltori di tensione ed accessori e componenti per radio. La ditta romana svolgeva inoltre attivit\u00e0 di rappresentante generale per l'Italia e le colonie della statunitense Pioneer General Electric Motor Corp. di Chicago. Il numero di dipendenti era cresciuto notevolmente, passando nel volgere di pochi anni dalle decine di unit\u00e0 iniziali a 108.\nLe attivit\u00e0 dell'impresa furono convertite a finalit\u00e0 belliche dopo il 1940, con l'ingresso dell'Italia nella Seconda guerra mondiale al fianco della Germania nazista. Tuttavia, dopo l'occupazione tedesca di Roma avvenuta nel 1943 a seguito dell'Armistizio di Cassibile con cui si ruppe l'alleanza militare italo-tedesca, le attivit\u00e0 di IRI subirono una brusca interruzione allorch\u00e9 la fabbrica fu posta sotto sequestro dalle autorit\u00e0 militari germaniche.\nAutovox, da nome commerciale a ragione sociale (1944-1970).\nNel 1944, dopo la liberazione di Roma, fece ingresso nella societ\u00e0 l'agente di commercio umbro Carlo Daroda e IRI pot\u00e9 riprendere le sue attivit\u00e0, che furono spostate in un altro stabilimento in largo Ponchielli 6, al Salario. Il Verdesi, prevedendo un forte sviluppo della motorizzazione di massa fece avviare l'attivit\u00e0 di progettazione e sviluppo delle autoradio: fu in questo contesto che nacque il marchio \"Autovox\", il cui primo modello, costruito con supereterodina a 6 valvole, sintonizzatore automatico a cinque pulsanti e regolatore di volume, fu esposto in occasione della Fiera di Milano del 1946.\nNel secondo dopoguerra, l'IRI crebbe rapidamente e ci\u00f2 rendeva insufficienti gli spazi dei capannoni di largo Ponchielli, e perci\u00f2 furono acquistati dei capannoni pi\u00f9 spaziosi in via Salaria 981, dove nel 1953 furono trasferiti la sede e le attivit\u00e0 industriali dell'azienda, che contestualmente diveniva societ\u00e0 per azioni ed assumeva la ragione sociale \"Autovox S.p.A.\" - dal nome del prodotto che le permise di affermarsi sia in Italia che all'estero - con capitale sociale di 700.000 lire, e nella quale il Daroda ricopriva la carica di presidente ed il Verdesi quella di amministratore delegato. Il nuovo stabilimento aveva una superficie di 28 000\u00a0m\u00b2, e alla produzione di autoradio e componenti elettronici si aggiunse quella dei televisori, delle radio portatili e delle antenne per la ricezione (sia per i televisori che per le autoradio), interamente progettati e costruiti da Autovox, che ottenne buoni successi anche in quelle categorie di prodotti. Nei televisori, unico componente acquistato da terzi era il cinescopio, fornitogli dalla Raytheon-ELSI di Palermo.\nLe autoradio, che riscossero uno straordinario successo commerciale, rimanevano il punto di forza di Autovox, che si affermava come una delle principali industrie italiane di elettronica del dopoguerra, con i modelli a valvole della serie RA. Questi prodotti si adattavano a tutte le vetture, ma l'azienda stabil\u00ec con la FIAT un'importante rapporto di collaborazione per la fornitura delle autoradio per le vetture prodotte dalla casa automobilistica torinese. Uno di questi fu il modello RA 19F del 1954, a cinque valvole, predisposto per l'installazione nella Fiat 1100.\nNel 1958, l'azienda romana fond\u00f2 la sua prima filiale commerciale all'estero, la Autovox Corporation of America con sede a New York, e l'anno seguente, nel 1959, con la statunitense PR Mallory &amp; Company, fond\u00f2 la Mallory Timers Continental S.p.A., con sede a Roma e detenuta con quote paritetiche dai due soci, per la produzione di commutatori a tempo per lavatrici automatiche e lavastoviglie, destinati al Mercato Comune Europeo.\nNel 1960, fece ingresso in Autovox la finanziaria La Centrale di Milano, che acquis\u00ec il 43,78% delle quote ed il capitale sociale fu aumentato a 1 milione di lire. Nello stesso anno, fu lanciato sul mercato l'autoradio Transmobil 2, il primo modello costruito interamente con tecnologia a transistor dall'azienda romana, equipaggiato con otto transistori ed un diodo al germanio. L'anno seguente, nel 1961, lo stabilimento della Salaria sub\u00ec un ulteriore ampliamento. L'azienda prosegu\u00ec con l'espansione della propria presenza all'estero, dapprima con la creazione di una filiale commerciale e produttiva nel 1963 a Maip\u00fa, la Autovox Argentina S.A., dove si producevano autoradio e televisori per il mercato latinoamericano, e due anni pi\u00f9 tardi, nel 1965, con la creazione della filiale commerciale a Parigi, la Autovox France S.A..\nNel 1967, Autovox svilupp\u00f2 e inizi\u00f2 la produzione del primo televisore a colori completamente transistorizzato e a tecnica modulare, il modello 2589, destinato esclusivamente all'esportazione (infatti le scritte sui vari comandi erano in tedesco) dal momento che in Italia la televisione a colori non era ancora ritenuta necessaria, mancando - a causa di gravi ritardi politici - anche le trasmissioni a colori. Questo primo modello montava un cinescopio RCA da 25 pollici. Nelle case italiane non c'\u00e8 traccia di presenza. Era invece diffuso nelle varie sedi della RAI. A Firenze ed esempio uno di questi era installato nella sala Ampex. Nello stesso anno fu lanciato il modello di autoradio RA 2011, costruito con microcircuiti integrati e dotato di sintonizzatore automatico OM ed FM azionato con un tasto, che l'azienda romana consegn\u00f2 alle quarantasette maggiori case automobilistiche del mondo. Due anni pi\u00f9 tardi, nel 1969, in occasione della cinquantunesima edizione del Salone dell'automobile di Torino, Autovox present\u00f2 i modelli RA 331 ad onde medie ed RRA 332 ad onde medie e lunghe della serie \"Raid\", progettate per la Fiat 128 e per l'Autobianchi A112, il modello RA 164/C detto \"Bermuda\", ad onde medie, dotato di sintonizzatore automatico e presa per giradischi e giranastri, progettato per la Fiat 128, la Fiat 130 e la Fiat 124 Sport Spider 1600, ed il modello RA 191 detto \"Tiffany\", con sintonizzatore a quattro gamme d'onda, progettato per la Fiat Dino 2400. A questi apparecchi veniva sovente abbinata la produzione dei giranastri della serie Melody, il cui primo modello a riproduzione stereofonica usc\u00ec nel 1970, il RA 363.\nSenza mai progettare componenti di altissima fedelt\u00e0, alla fine del decennio, si impegn\u00f2 - al pari delle altre imprese del settore - nella ricerca di oggetti di \"design\"; risultati furono oggetti come il televisore Linea 1 di 12 pollici del 1969, disegnato da Rodolfo Bonetto, che per la forma si sarebbe ispirato ai monitor della NASA di Houston intravisti in televisione o sui giornali in quei mesi, quando si preparava la missione americana sulla Luna.\nIl passaggio sotto il controllo di Motorola e il declino (1971-1979).\nAgli inizi degli anni settanta, Autovox contava quasi 3.000 dipendenti. Il fondatore dell'azienda Verdesi nel 1971 usc\u00ec dall'azionariato e cedette le sue quote alla multinazionale statunitense Motorola, la quale acquis\u00ec il 52% delle azioni attraverso la sua consociata svizzera con sede a Ginevra. Il rimanente delle azioni rimase in mano a La Centrale (32%) e alla famiglia Daroda (16%).\nLa scelta di Verdesi si dimostr\u00f2 motivata, infatti, la crisi dell'elettronica nazionale era gi\u00e0 evidente; complice l'invasione di prodotti d'importazione a prezzo competitivi, sia Autovox sia altri colossi dell'elettronica italiana erano gi\u00e0 falliti o in difficolt\u00e0. L'azienda romana a seguito di questa cessione del suo pacchetto di maggioranza a Motorola, divenne sussidiaria del medesimo colosso americano - che intendeva penetrare l'allora mercato comune europeo delle audiocassette e dei riproduttori anche con il loro marchio - e produttrice dei componenti per esso.\nAnche in questo decennio Autovox consolid\u00f2 la propria leadership a livello nazionale nel comparto autoradio, sia dal punto di vista commerciale che tecnologico. Nel 1972, fu lanciato il modello MA 777, detto \"Melody Super\", con cui l'azienda romana si confermava all'avanguardia nel campo: l'apparecchio, installabile su qualsiasi autovettura, svolgeva le funzioni di autoradio con onde medie, lunghe e a modulazione di frequenza, di giranastri stereo e di registratore ad alta fedelt\u00e0. L'anno prima, nel 1971, nel campo del design applicato ai televisori, spiccava il televisore Stile 1, realizzato da Bonetto.\nFino al 1973, fatturato e utili di Autovox avevano registrato una crescita costante, ma nel periodo successivo iniziarono le prime difficolt\u00e0 per l'azienda, che registr\u00f2 perdite di bilancio e 500 dipendenti su 2.200 erano stati messi in cassa integrazione. \nNel gennaio 1977, Motorola, che aveva incrementato la sua partecipazione in Autovox arrivando al 62%, acquis\u00ec il pieno controllo dell'azienda avendo rilevato le restanti quote in possedute da La Centrale. Due mesi pi\u00f9 tardi, Autovox stipul\u00f2 un contratto con l'Istituto Mobiliare Italiano per un prestito di 8,4 miliardi di lire, e a garanzia concesse a IMI un privilegio su tutte le sue attrezzature e macchinari e un'ipoteca sui suoi beni immobili. Poco dopo l'acquisizione dell'intero pacchetto azionario di Autovox, Motorola chiese ed ottenne dal Ministero del lavoro l'erogazione di altri 8,4 miliardi di lire per sostenere un piano di ristrutturazione aziendale che prevedeva l'aumento della produzione del 60% ed una riduzione dell'8% della forza lavoro da impiegare, nonch\u00e9 il prolugamento della cassa integrazione dei 500 dipendenti per tutto il 1979. L'azienda era stata organizzata in quattro divisioni autonome: elettronica per l'automobile, autoradio, televisione e componenti elettronici. \nLa cessione a Gefinco (1980-1982).\nNel giugno 1980, Motorola cedette Autovox alla societ\u00e0 svizzera Gefinco AG di Zurigo, che faceva riferimento al finanziere italiano Giovanni Mario Ricci. La cessione di Autovox a Gefinco da parte degli americani avvenne in maniera improvvisa, e alla sua acquisizione era interessato l'imprenditore Amedeo Ortolani, titolare della Voxson, altra grossa azienda di elettronica di Roma, con l'obiettivo di creare un polo elettronico nella capitale. \nPer quel che concerne le attivit\u00e0 industriali, gran parte di esse erano state sospese e proseguiva soltanto quella delle autoradio: nel 1982, Autovox lanci\u00f2 lo Shuttle 1000, prima autoradio al mondo a \"sintesi di frequenza diretta\" con cui era possibile sintonizzarsi su una frequenza FM oppure AM semplicemente premendo un tastierino numerico. A complicare le cose, lo scontro fra la forte sindacalizzazione presente in azienda, le richieste della dirigenza - molto rigida in fatto di qualit\u00e0 dei prodotti - e la presenza di frange di lotta operaia negli stabilimenti.\nL'era Cardinali: la Nuova Autovox e l'Autovox Video System (1983-1996).\nDopo poco meno di tre anni, il 16 marzo 1983, Autovox sub\u00ec un altro passaggio di propriet\u00e0 venendo rilevata dagli imprenditori Franco Cardinali, titolare di una ditta subfornitrice della stessa azienda romana, e Francesco Sciannameo. L'azienda cambi\u00f2 poco tempo dopo ragione sociale in \"Partecipazioni e gestioni elettroniche S.p.A.\" (PGE), e nel luglio 1983 il presidente Cardinali cre\u00f2 una \"newco\", la Nuova Autovox S.p.A. con sede a Roma, nella quale furono trasferiti il marchio Autovox e le attivit\u00e0 industriali.\nLa vendita fu necessaria per assicurare l'inclusione di Autovox in un programma del governo per rivitalizzare e ristrutturare aziende elettroniche italiane. Autovox, entrando in questo programma, avrebbe ottenuto due ordini di vantaggi: da una parte, avrebbe aumentato il proprio capitale vendendo parte delle proprie azioni a una finanziaria controllata dal governo italiano, dall'altra, avrebbe ricevuto un prestito di 15 miliardi di lire a basso interesse. Nel maggio 1984, PGE, la cui situazione finanziaria era fortemente compromessa, venne messa in amministrazione controllata da parte del Tribunale di Orvieto, che nomin\u00f2 commissario straordinario l'avvocato Valeriano Venturi. \nNel giugno 1985, nel capitale della Nuova Autovox fece ingresso la finanziaria pubblica REL, istituita l'anno prima dal Ministero dell'Industria allo scopo di risanare le aziende italiane di elettronica in crisi. REL partecip\u00f2 come socio di maggioranza con il 54% su un capitale di 20 miliardi di lire della Nuova Autovox, che prese in carico 750 lavoratori della PGE, socio di minoranza, la cui produzione si sarebbe dovuta concentrare unicamente su autoradio e autronica. Un mese pi\u00f9 tardi, la nuova azienda firm\u00f2 un accordo con il governo messicano ed un gruppo imprenditoriale di Sonora per il trasferimento di tecnologie elettroniche italiane e la costruzione di uno stabilimento di produzione. \nIl 23-25 giugno 1986, il Tribunale di Orvieto dichiar\u00f2 il fallimento di PGE, ex Autovox. Nello stesso periodo, sorsero contrasti tra i due soci della Nuova Autovox, poich\u00e9 REL intendeva ridurre la sua quota di partecipazione e cedere il 5-10% delle azioni alla multinazionale giapponese Pioneer, in base ad un accordo stipulato tempo prima con questi, non gradito a Cardinali che accus\u00f2 REL di voler svendere l'azienda al Gruppo nipponico. La nuova azienda non riusc\u00ec a decollare, poich\u00e9 dopo appena un anno di attivit\u00e0 registr\u00f2 un fatturato di 50 miliardi di lire e perdite per 23 miliardi, e 40.000 pezzi prodotti rimanevano invenduti. La quota di mercato registrata nel 1985 era di appena dell'8%, solo 60 addetti dei 750 complessivi erano operativi e lavoravano su ordinazione, mentre la restante gran parte era in cassa integrazione. REL era intenzionata a procedere con la liquidazione dell'azienda - che complessivamente aveva ricevuto 40 miliardi di lire di denaro pubblico - ma questa soluzione incontr\u00f2 la decisa opposizione di Cardinali, che invece chiedeva la ricapitalizzazione. Nel corso del 1986-87, i contrasti tra Cardinali e il ministro dell'Industria Adolfo Battaglia - quest'ultimo intenzionato a liquidare la societ\u00e0 - coinvolsero i tribunali di Roma e di Orvieto, e grazie ad un provvedimento emesso dal tribunale della cittadina umbra con cui furono poste sotto sequestro le azioni detenute da REL, Cardinali divenne socio di maggioranza con l'87%. L'azienda accumul\u00f2 un debito di circa 120 miliardi di lire (di cui 90 verso REL), Cardinali chiese ed ottenne dal Tribunale di Roma l'accesso al concordato preventivo, decisione che infastid\u00ec il ministro Battaglia. Nello stesso periodo, l'imprenditore umbro cre\u00f2 la Autovox Video System S.p.A., con sede a Terni, a cui assegn\u00f2 la propriet\u00e0 del marchio Autovox, con cui furono commercializzati prodotti audiovisivi importati dal Sudest asiatico.\nTuttavia per\u00f2, nell'agosto 1988 il tribunale fallimentare capitolino, che ravvis\u00f2 l'inaffidabilit\u00e0 della propriet\u00e0, dichiar\u00f2 fallita la Nuova Autovox, e a seguito di ci\u00f2, con decreto ministeriale emanato a novembre, i dipendenti iniziarono a essere posti in cassa integrazione e la produzione - gi\u00e0 ridotta per la crisi di mercato - fu ulteriormente rallentata, e a dicembre, il Ministro dell'Industria nomin\u00f2 il professor Riccardo Gallo commissario straordinario. Ma dopo appena un anno esatto, nell'agosto 1989, la sentenza di fallimento venne ribaltata in appello a seguito di ricorso presentato dal Cardinali. \nLa Nuova Autovox aveva creato un secondo impianto produttivo a Capena, nell'hinterland romano, che venne ceduto nel 1990 alla casa automobilistica giapponese Nissan Motor. Nello stesso anno, l'azienda ottenne dal Tribunale di Roma l'assoluta titolarit\u00e0 e l'uso esclusivo del marchio Autovox, fino a prima detenuto dall'altra societ\u00e0 di Cardinali. Tre anni pi\u00f9 tardi, nel 1993, anche la Autovox Video System venne sottoposta alla procedura di amministrazione straordinaria.\nDopo il fallimento di alcune trattative per la cessione, le attivit\u00e0 della Nuova Autovox cessarono tra aprile e giugno del 1996, con la sua messa in liquidazione ed il licenziamento dei 234 lavoratori rimasti in organico; alcuni di essi saranno riassorbiti dalla Roma Multiservizi Spa, societ\u00e0 costituita nel 1994, la cui quota di maggioranza \u00e8 detenuta dal Comune di Roma e dall'AMA, e operante nel settore della pulizia. La stessa AMA, a novembre rilev\u00f2 i capannoni industriali di via Salaria, che adib\u00ec a impianto di selezione e trattamento dei rifiuti.\nIl marchio Autovox negli anni successivi.\nNegli anni 2000, il solo marchio Autovox - acquisito da terzi - fa la propria ricomparsa sul mercato italiano dell'elettronica di consumo attraverso la societ\u00e0 Italvideo S.r.l. di Casoria, in provincia di Napoli. Si tratta di televisori LCD e LED, lettori DVD e Blu-ray, autoradio, home theatre, set-top box prodotti in Turchia dalla Vestel.\nInformazioni e dati.\nAutovox S.p.A., azienda con sede e stabilimento di produzione a Roma, operava nel settore dell'elettronica di consumo, e produceva in particolare autoradio e televisori. Nella produzione delle autoradio in particolare, l'azienda \u00e8 stata leader incontrastata per tutto il periodo in cui fu attiva: nel 1983, un anno prima di passare all'amministrazione controllata, possedeva una quota di mercato del 35%.\nNel 1979, l'azienda realizz\u00f2 un fatturato di 62,1 miliardi di lire ed una perdita d'esercizio di 2,3 miliardi. Il numero di dipendenti a quell'anno era di 2.149 unit\u00e0."}
{"id": "3733909", "revid": "15756", "url": "https://it.wikipedia.org/wiki?curid=3733909", "title": "Nintendo System Development", "text": "La Nintendo System Development Division (o SDD), conosciuto precedentemente come Nintendo Network Business &amp; Development (o NBD), Nintendo Network Service Development (o NSD) e Nintendo Special Planning &amp; Development (o SPD), si trovava nel Nintendo Research Institute a Kyoto, in Giappone, finch\u00e9 non si trasfer\u00ec nel Nintendo Development Center, anch'esso situato a Kyoto. La divisione consisteva in un singolo team di sviluppo (proveniente principalmente da Nintendo R&amp;D2, predecessore della divisione SDD) che si occupava della produzione di software e hardware. SDD era composto da due dipartimenti di sviluppo con compiti differenziati: il \"Network Development &amp; Operations Department\", che si occupava della programmazione del servizio Nintendo Network, in collaborazione con \"Nintendo Network Service Database\", e l\"'Environment Development Department\", che sviluppava, tra le altre tecnologie, il Software Development Kits (SDKs).\nIl team \u00e8 stato responsabile principalmente dello sviluppo interno per hardware di basso profilo come Pok\u00e9mon mini e Super Famicom Satellaview. La maggior parte dei software sviluppati dal gruppo sono stati distribuiti solo in Giappone e non sono mai usciti dalla nazione. Il direttore generale originario, Satoshi Yamato, ha prodotto tutti i software interni per GBA ed e-Reader.\nIl 16 settembre 2015, SDD si fuse con Nintendo Integrated Research &amp; Development (IRD), dando vita a Nintendo Platform Technology Development."}
{"id": "3733911", "revid": "599013", "url": "https://it.wikipedia.org/wiki?curid=3733911", "title": "Georgian P\u0103un", "text": ""}
{"id": "3733913", "revid": "287204", "url": "https://it.wikipedia.org/wiki?curid=3733913", "title": "Serie A 1981 (Ecuador)", "text": "La Serie A 1981 \u00e8 stata la 23\u00aa edizione della massima serie del campionato di calcio dell'Ecuador, ed \u00e8 stata vinta dal Barcelona, giunto al suo settimo titolo.\nFormula.\nLa prima fase \u00e8 a 10 partecipanti, che si affrontano in un girone all'italiana; le prime tre si qualificano alla fase finale, e prendono dei punti bonus, da utilizzare nella fase finale, a seconda della loro posizione: il primo ne ottiene 3, il secondo 2 e il terzo 1. La seconda fase ricalca l'andamento della prima, con le due squadre vincitrici della prima fase della Serie B a sostituire le due retrocesse. La fase finale vede le 6 squadre qualificate (furono 3 giacch\u00e9 Barcelona, LDU Quito ed El Nacional riuscirono a classificarsi nelle prime tre sia nella prima che nella seconda fase) disputarsi il titolo.\nPrima fase.\nBarcelona 3 punti bonus; LDU Quito 2; El Nacional 1.\nSeconda fase.\n9 de Octubre ed Emelec promosse in qualit\u00e0 di vincitrici della prima fase della Serie B.\nBarcelona 3 punti bonus; LDU Quito 2; El Nacional 1.\nFase finale.\nPunti bonus: Barcelona 6, LDU Quito 4, El Nacional 2."}
{"id": "3733916", "revid": "287204", "url": "https://it.wikipedia.org/wiki?curid=3733916", "title": "Quartiere Vascarelle", "text": "Il quartiere Vascarelle \u00e8 uno storico quartiere della cittadina di Marino, in provincia di Roma, nell'area dei Castelli Romani.\nPopoloso quartiere situato a ridosso del centro di Marino, seppure sia di recente urbanizzazione presenta alcune specificit\u00e0 considerevoli.\nStoria.\nL'area di Vascarelle era situata a ridosso dell'ultima espansione sei-settecentesca del centro storico di Marino ed era attraversata da un'importante strada di collegamento con Grottaferrata, pi\u00f9 o meno fedelmente ricalcata dall'attuale strada provinciale 81/bis via Pietro Nenni. Il primo sviluppo urbanistico di questa zona si verific\u00f2 dopo il 1882, quando il Consiglio comunale deliber\u00f2 l'allontanamento dei fienili dal centro storico, per evitare il rischio di incendi: i proprietari terrieri marinesi cos\u00ec costruirono i loro fienili e stalle ai margini dell'abitato, nelle zone di Vascarelle, Sant'Anna e nella localit\u00e0 ancor oggi chiamata \"I Fienili\" ai limiti del quartiere Borgo Garibaldi.\nNegli anni Venti del Novecento nel quartiere fu aperto l'Oratorio Parrocchiale San Barnaba, per interessamento dell'allora parroco della basilica di San Barnaba, Guglielmo Grassi, e del suo collaboratore Zaccaria Negroni, in seguito divenuto senatore con la Democrazia Cristiana. Annessa all'oratorio furono aperte la casa della comunit\u00e0 di laici consacrati dei Piccoli Discepoli di Ges\u00f9 e la Tipografia Sant'Anna, che fu ed \u00e8 ancora un'importante realt\u00e0 economica del territorio, formando al lavoro molti giovani. Tra l'altro l'Oratorio parrocchiale fu anche un centro di opposizione durante gli anni del fascismo: soprattutto per volont\u00e0 di Zaccaria Negroni esso tenne testa alle organizzazioni giovanili fasciste con cui il regime si proponeva di monopolizzare le coscienze, e la Tipografia Sant'Anna fu un importante centro di diffusione e stampa di materiale sovversivo.\nMa la vera urbanizzazione avvenne dopo la seconda guerra mondiale. L'amministrazione socialcomunista guidata dal sindaco Aurelio del Gobbo nel febbraio 1954 fece approvare in Consiglio comunale l'apertura dell'attuale via monsignor Guglielmo Grassi, strada di collegamento tra Vascarelle e la zona di Villa Desideri; poi, il 5 novembre di quello stesso anno, fu deliberata la variante al piano di ricostruzione che previde l'edificazione nella zona di Vascarelle.\nMonumenti e luoghi d'interesse.\nAree naturali.\nIn piazza Europa esiste un'area verde attrezzata con parco giochi per bambini."}
{"id": "3733917", "revid": "1494169", "url": "https://it.wikipedia.org/wiki?curid=3733917", "title": "Thelma (disambigua)", "text": ""}
{"id": "3733918", "revid": "767487", "url": "https://it.wikipedia.org/wiki?curid=3733918", "title": "Hulda's Lovers", "text": "Hulda's Lovers \u00e8 un cortometraggio muto del 1908 diretto da Wallace McCutcheon.\n\u00c8 uno dei primi film (il terzo) interpretato da Harry Solter: Solter, l'anno seguente, girer\u00e0 la sua prima pellicola da regista.\nProduzione.\nIl film fu prodotto dall'American Mutoscope &amp; Biograph.\nDistribuzione.\nDistribuito dall'American Mutoscope &amp; Biograph, il film usc\u00ec nelle sale cinematografiche USA il 22 aprile 1908."}
{"id": "3733919", "revid": "6923", "url": "https://it.wikipedia.org/wiki?curid=3733919", "title": "Dale Earnhardt, Jr.", "text": ""}
{"id": "3733923", "revid": "1310927", "url": "https://it.wikipedia.org/wiki?curid=3733923", "title": "Drago\u0219 Grigore", "text": "Carriera.\nNazionale.\nViene convocato per gli Europei 2016 in Francia."}
{"id": "3733924", "revid": "6923", "url": "https://it.wikipedia.org/wiki?curid=3733924", "title": "Dale Earnhardt Jr", "text": ""}
{"id": "3733935", "revid": "1457965", "url": "https://it.wikipedia.org/wiki?curid=3733935", "title": "Giordano Bruno Verdesi", "text": "Biografia.\nNato a Roma nel 1906, figlio di un tipografo, fin da giovane segu\u00ec con interesse lo sviluppo e la diffusione della radio avvenuta negli anni venti. Nel 1933, l'assemblea dei soci della Radiotelemeccanica Fiamma, cui fondatore e titolare era l'inventore Ermanno Fiamma, lo nomin\u00f2 liquidatore della societ\u00e0, dove presumibilmente Verdesi era dipendente prima di mettersi in proprio e fondare nell'anno medesimo la ditta individuale Industria Radiotecnica Italiana G. Bruno Verdesi, nota anche come IRI. Sempre in quell'anno, assieme al signor Lorenzo Joli, costitu\u00ec a Roma la Societ\u00e0 Italiana Macchine Cifranti Kryha, per svolgere l'esercizio di rappresentanza e di commercio delle macchine per cifrare Kryha.\nL'attivit\u00e0 dell'IRI consisteva nella produzione di apparecchiature elettrotecniche per uso professionale, quali trasmettitori e ricevitori radiotelevisivi, alimentatori anodici, convertitori di corrente continua in alternata, filtri livellamento di corrente, microfoni Velotron senza voltaggio (su licenza della statunitense Bruno Laboratories di New York), sistemi di antenna trasportabili, scaricatori per aeroplani, survoltori di tensione ed accessori e componenti per radio. Lo sviluppo dell'impresa, prima industria metalmeccanica a sorgere nella capitale, fu rapido e immediato, ed il numero di dipendenti crebbe notevolmente, passando nel volgere di pochi anni dalle decine di unit\u00e0 iniziali a 108. \nNegli anni quaranta, Verdesi inizi\u00f2 a progettare e costruire i primi esemplari di autoradio, ma l'ingresso italiano nella Seconda guerra mondiale impose la conversione della produzione per scopi bellici della sua impresa. Dopo l'occupazione tedesca di Roma avvenuta nel 1943 a seguito dell'Armistizio di Cassibile con cui si ruppe l'alleanza militare italo-tedesca, le attivit\u00e0 di IRI subirono una brusca interruzione allorch\u00e9 la fabbrica fu posta sotto sequestro dalle autorit\u00e0 militari germaniche. Nel 1944, nell'IRI fece ingresso Carlo Daroda, con il quale peraltro, Verdesi fond\u00f2 nello stesso anno anche due societ\u00e0 che operavano nei settori del commercio, dei trasporti, delle assicurazioni e dell'abbigliamento. Le attivit\u00e0 dell'impresa poterono essere riprese alla fine del conflitto, e Verdesi, prevedendo un forte sviluppo della motorizzazione di massa fece avviare l'attivit\u00e0 di progettazione e sviluppo delle autoradio, messe in commercio con il marchio Autovox, che nel 1953 divenne il nome dell'azienda, affermatasi come una delle pi\u00f9 importanti nel settore dell'elettronica di consumo nel panorama italiano ed europeo. \nVerdesi ricopr\u00ec la carica di amministratore delegato di Autovox fino al 1971, quando decise di cedere le sue quote di partecipazione alla multinazionale statunitense Motorola. Inoltre, ricopr\u00ec altre cariche in enti e societ\u00e0, tra cui quelle di presidente della Commissione industria della Camera di commercio, industria, artigianato e agricoltura di Roma, di consigliere di amministrazione di Societ\u00e0 Autostrade Romane ed Abruzzesi e l'Istituto San Paolo di Torino, di membro della Commissione nazionale per le societ\u00e0 e la Borsa e della CCIA nazionale.\nMor\u00ec a Roma nel 1982."}
{"id": "3733940", "revid": "599013", "url": "https://it.wikipedia.org/wiki?curid=3733940", "title": "The Mermaid", "text": ""}
{"id": "3733942", "revid": "767487", "url": "https://it.wikipedia.org/wiki?curid=3733942", "title": "Giacomo Bologna (calciatore)", "text": ""}
{"id": "3733944", "revid": "599013", "url": "https://it.wikipedia.org/wiki?curid=3733944", "title": "Lauren\u021biu Rus", "text": ""}
{"id": "3733945", "revid": "228587", "url": "https://it.wikipedia.org/wiki?curid=3733945", "title": "Criminocorpus", "text": "Criminocorpus \u00e8 un portale internet (ISSN 1776-0720) sulla storia della criminologia e del diritto penale, lanciato nel 2005 e gestito da Marc Renneville. \u00c8 stato realizzato come parte di un progetto pi\u00f9 ampio sulla \"Storia della conoscenza\" promosso dal CNRS in collaborazione con il centro Alexandre Koyr\u00e9, il polo Storia della Scienza e della Tecnologia \"on line\", il Centro di Ricerca in Storia della Scienza e della Tecnologia, la Scuola Nazionale di Amministrazione Penitenziaria, il Servizio Interuniversitario di Medicina, la Biblioteca di Medicina e il Centro di storia contemporanea presso l'Archivio delle Scienze.\nIl Crimincorpus ospita molte risorse sulla storia del crimine e della giustizia, comprese bibliografie, cronologie, un archivio online, articoli storici (Philippe Arti\u00e8res, Christian Carlier, Jean-Claude Farcy, Louis-Jos\u00e9 Barban\u00e7on, Jean-Claude Vimont) e varie mostre virtuali.\nComitato di redazione.\n- Pascal Bastien (UQAM, Montr\u00e9al)\n- Hel\u00e8ne Bellanger (Sciences Po, Paris)\n- Ricardo Campos Marin (CISC Madrid)\n- Neil Davie (Universit\u00e9 de Lyon)\n- Nicolas Derasse (Universit\u00e9 de Lille)\n- Jean-Claude Farcy (CNRS, Dijon)\n- Martine Kaluszynski (CNRS, Grenoble)\n- Pierre Pr\u00e9tou (Universit\u00e9 de La Rochelle)\n- Douglas Starr (Universit\u00e9 de Boston)\n- Jean-Claude Vimont (Universit\u00e9 de Rouen)\n- \u00c9lise Yvorel (Association pour l'Histoire de l'Enfance irr\u00e9guli\u00e8re).\n- Direction de la publication: Marc Renneville (Centre A. Koyr\u00e9)\n- Charg\u00e9e d'\u00e9dition (articles et ressources en ligne): Sophie Victorien (programme Sciencepeine)\n- Charg\u00e9 d'\u00e9dition (expositions virtuelles): Jean-Lucien Sanchez (progame Sciencepeine)"}
{"id": "3733951", "revid": "2062599", "url": "https://it.wikipedia.org/wiki?curid=3733951", "title": "Hordio", "text": "Hordio (in somalo \"Hurdiya\"), \u00e8 una citt\u00e0 della Somalia settentrionale situata nella regione di Bari. Qui era presente la salina pi\u00f9 grande al mondo, sale estratto durante il governatorato della Somalia e diretto, tramite una teleferica lunga 24 km, alla vicina citt\u00e0 di Hafun, dove erano presenti gli impianti che lavoravano il sale."}
{"id": "3733958", "revid": "1216132", "url": "https://it.wikipedia.org/wiki?curid=3733958", "title": "Lola nascer\u00e0 a diciott'anni", "text": "Lola nascer\u00e0 a diciott'anni \u00e8 un romanzo di Carla Maria Russo del 2009.\nIl romanzo \u00e8 ambientato nella Milano degli anni '40, tra guerra e fascismo, dove personaggi di diversa estrazione sociale e con vissuti assai diversi sono egualmente chiamati a pagare un tributo al tragico momento storico che vivono. Assume quindi contorni molto particolari la storia d'amore tra Mara, giovane, bella e di alto lignaggio, e Mario, operaio alle acciaierie.\nIl romanzo ha vinto il premio Fenice-Europa 2010 ed \u00e8 stato tradotto in inglese e altre lingue europee."}
{"id": "3733960", "revid": "123906807", "url": "https://it.wikipedia.org/wiki?curid=3733960", "title": "Rio Tassaro", "text": "La valle del rio Tassaro \u00e8 un'area protetta situata nell'Appennino Reggiano.\nDescrizione.\nIl rio Tassaro nasce in corrispondenza della confluenza del rio di Volvata (che ha origine nei pressi di M.te Piano a circa 755 m s.l.m.) e del Fosso Tassarolo (che ha origine nei pressi di Ronchelvetro a circa 760 m s.l.m.) che ha luogo appena a monte dell\u2019ex opificio \u201cil Mulinaccio\u201d a circa 545 m s.l.m. Questo rio insiste quasi interamente nel territorio del comune di Vetto d'Enza ed \u00e8 alimentato da numerose sorgenti di acqua limpida che scaturiscono dai fianchi dei monti. Lungo il suo corso si unisce al rio Riolco in corrispondenza del \"Mulino della Piagna\u201d. Nel tratto pi\u00f9 basso scorre incassato fra ripide pareti rocciose originatesi dall\u2019erosione del substrato geologico costituito in prevalenza da areniti grossolane e medie a componente litica e rappresentato dalla Formazione di Antognola (Membro di Iatica). Poco a valle dell\u2019abitato di Scalucchia d\u00e0, inoltre, origine ad una suggestiva cascata tra le pi\u00f9 belle dell\u2019Appennino Reggiano. Dopo poco meno di 5 km di percorso, il rio Tassaro si immette nel torrente Tassobbio in prossimit\u00e0 del Mulino del Chichino (307 m s.l.m.). Designata quale Zona Speciale di Conservazione (ZSC), e gi\u00e0 proposta alla Commissione europea quale Sito di importanza comunitaria (SIC) ai sensi dell\u2019art. 4 paragrafo 1 della direttiva 92/43/CEE, l\u2019area del bacino idrografico del rio Tassaro ricade interamente nel Paesaggio naturale protetto \u201cCollina reggiana - Terre di Matilde\u201d.\nGeografia.\nIl Rio Tassaro \u00e8 situato nel comune di Vetto nella provincia di Reggio Emilia. Il confine dell'area tutelata \u00e8 determinato da elementi fisici quali le cime dei monti intorno alla Val Tassaro.\nFauna.\nLa notevole differenziazione ambientale di questa pregevole area si ripercuote positivamente sulla biodiversit\u00e0: all'interno di una superficie relativamente piccola, come quella della Zona Speciale di Conservazione Rio Tassaro, \u00e8 possibile incontrare una fauna straordinariamente ricca e diversificata con alcune componenti molto rare e preziose dal punto di vista biogeografico e zoologico.\n. Ad esempio non \u00e8 raro incontrare la rana appenninica (\"Rana italica\"), endemita italiano che predilige come habitat ruscelli con fondo roccioso e boschi ombrosi. Sempre tra gli anfibi, sono comuni in quest'area la rana agile (\"Rana dalmatina\") e il tritone alpestre (\"Mesotriton alpestris\"); recentemente \u00e8 stata rinvenuta anche una piccola popolazione della rara e piccola Salamandrina di Savi (\"Salamdrina perspicillata\"). Anche il raro geotritone italiano (\"Hydromantes italicus\") \u00e8 stato recentemente rinvenuto in una vallecola attigua al Rio Tassaro; questo anfibio privo di polmoni \u00e8 anch'esso testimone del grande valore naturalistico di quest'area. I serpenti pi\u00f9 comuni in questo luogo sono il saettone, dalla livrea giallo-verdognola, e il versatile biacco; non rara \u00e8 anche la vipera che per vivere predilige ambienti ricchi di vegetazione arbustiva come ad esempio i ginepreti. La fauna erpetologica di questo luogo si fregia anche di alcuni rettili molto rari e difficili da osservare in natura come l'elusiva coronella austriaca, il raro colubro del Riccioli e l'agilissima luscengola (\"Chalcides chalcides\"). Comune \u00e8 invece l'orbettino (\"Anguis fragilis\"), una lucertola che nel corso dell'evoluzione, per motivi adattativi, ha perduto completamente gli arti.\nNei boschi che quasi ininterrottamente ricoprono le sponde del rio Tassaro vivono e si riproducono numerose specie di mammiferi come il cervo, il daino, il capriolo, il cinghiale, il lupo, la volpe, il tasso, l'istrice, la puzzola, la faina, il riccio, lo scoiattolo, il ghiro, il moscardino e numerose altre specie di roditori e micromammiferi come ad esempio le crocidure, il toporagno appenninico o il piccolissimo mustiolo. Straordinariamente diversificata \u00e8 anche l'avifauna che si compone in particolare di specie adattatesi a vivere in ambienti forestali come l'astore, lo sparviere, la beccaccia, la tordela o il tordo bottaccio. Nelle fresche acque del rio Tassaro non \u00e8 raro imbattersi nel merlo acquaiolo o nella ballerina gialla; tra i rapaci notturni comuni sono l'allocco, il barbagianni e il gufo comune che ama nidificare tra i rami dei pi\u00f9 alti pini silvestri che qui formano piccoli nuclei puri.\nTra i rapaci diurni, oltre a quelli gi\u00e0 menzionati, non difficili da osservare sono la poiana, il falco pecchiaiolo, il biancone e il gheppio.\nFauna invertebrata.\nNelle fredde acque delle numerose sorgenti che scaturiscono in diversi luoghi di questo bacino orografico vivono alcune specie dell'anfipode \"Niphargus\": si tratta di un piccolo crostaceo stigobio privo di occhi e completamente depigmentato che vive unicamente nelle acque fredde sotterranee, cibandosi delle particelle organiche che riesce a raccogliere fra il detrito. Altro crostaceo anfipode detritivoro presente nelle acque del Rio Tassaro \u00e8 l\"'Echinogammarus stammeri\" (S. Karaman, 1931). \u00c8, inoltre, ancora presente in discreto numero il gambero di fiume (\"Austropotamobius pallipes\" Lereboullet, 1858) che necessita per vivere di acque fresche e ben ossigenate. In prossimit\u00e0 delle rive, dove il terreno \u00e8 pi\u00f9 umido o dopo abbondanti piogge, non raro incontrare un piccolo gasteropode terrestre della famiglia Testacellidae: \"Testacella scutulum\" (Sowerby, 1821). Si tratta di una specie di limaccia che per\u00f2 presenta ancora all'estremit\u00e0 posteriore del corpo un residuo vestigiale della conchiglia, piccolissima e ridotta in pratica all'ultimo giro. \u00c8 una specie ipogea che si nutre di lombrichi; presenta una caratteristica colorazione giallastra e gli occhi sono ormai del tutto atrofici. Numerose altre specie di molluschi popolano i diversi ambienti del rio Tassaro tra le quali citiamo ad esempio: \"Renea elegantissima, Pomatias elegans, Carychium tridentatum, Vertigo antivertigo, Vertigo pygmaea, Truncatellina callicratis, Truncatellina cylindrica, Sphyradium doliolum, Granaria illyrica, Granaria variabilis, Pupilla muscorum, Argna biplicata, Vallonia costata, Vallonia Pulchella, Acanthinula aculeata, Chondrula tridens, Jaminia quadridens, Ena obscura, Punctum pygmaeum, Helicodiscus singleyanus, Discus rotundatus, Vitrea subrimata, Aegopinella nitens, Retinella olivetorum, Nesovitrea hammonis, Oxychilus clarus, Oxychilus draparnaudi, Cepaea nemoralis, Helix lucorum, Helicodonta obvoluta, Ciliella ciliata, Cernuella cisalpina, Hygromia cinctella, Macrogastra plicatula, Macrogastra attenuata, Charpentieria itala, Cochlodina comensis, Cochlodina laminata, Cecilioides veneta\", ecc\u2026\nFlora.\nMolto ricca di specie \u00e8 anche la componente vegetale presente nella Val Tassaro. La notevole diversit\u00e0 ambientale si ripercuote positivamente sulla ricchezza floristica dell'area che si discosta per alcuni aspetti da quella tipica della zona collinare della provincia di Reggio Emilia in cui l'area ricade. Presso le sponde del rio Tassaro e dei suoi affluenti, soprattutto nei tratti di forra, possiamo rinvenire specie tipiche del piano montano; ad esempio tra le latifoglie predomina il faggio associato all'ontano bianco, al carpino bianco e all'acero montano. Altre essenze arboree e arbustive che si rinvengono in prossimit\u00e0 delle rive di questo ruscello e dei suoi affluenti sono il pioppo nero, l\u2019ontano nero, il sambuco, il salice bianco e il salice dell\u2019Appennino, mentre la flora erbacea \u00e8 rappresentata da numerose specie come ad esempio: \"Carex pendula, Scirpus sylvaticus, Geranium nodosum, Paris quadrifolia, Polygonatum odoratum, Pulmonaria officinalis, Senecio ovatus, Eupatorium cannabinum, Erythronium dens-cans, Lilium martagon, Atropa bella-donna, Anemonoides nemorosa, Ficaria verna, Alkekengi officinarum,\" \"Actaea spicata, Petasites hybridus, Tussilago farfara, Doronicum pardalianches, Lysimachia punctata, Hepatica nobilis\", \"Mercurialis perennis, Aegopodium podagraria\", \"Circaea lutetiana\", ecc\u2026Particolarmente copiose e suggestive risultano in primavera le fioriture delle Campanelline (\"Leucojum vernum\") e della pervinca minore (\"Vinca minor\"). Allontanandoci dal letto del ruscello incontriamo invece una flora pi\u00f9 tipica del piano sub-montano; tra le essenze arboree e arbustive troviamo il cerro, il carpino nero, il maggiociondolo, il nocciolo, il caprifoglio, il ligustro, il sanguinello, la lantana, il corniolo, l\u2019acero campestre, la fusaggine, lo scotano, l\u2019acero opalo, il ciavardello, il sorbolo, il pioppo tremulo, il biancospino comune e il biancospino selvatico. In passato la valle del rio Tassaro ospitava anche numerose piantagioni di castagno da frutto, oggi quasi del tutto abbandonate; tale essenza arborea, originaria dell\u2019Anatolia, se non adeguatamente coltivata tende nel tempo a soccombere e lasciare di nuovo spazio alle specie vegetali selvatiche come ad esempio le querce o i faggi. Nei versanti pi\u00f9 soggetti alla siccit\u00e0 estiva predomina una vegetazione di tipo xero-termofilo e la specie arborea dominante diventa la roverella associata all'orniello, alla ginestra odorosa, al ginepro, all'emero, al citiso comune, al citiso scuro, al citiso irsuto, all'erica arborea, ecc\u2026Di notevole interesse nell'area, in quanto importante testimonianza delle passate vicissitudini paleo-climatiche, \u00e8 la presenza del pino silvestre che forma spesso popolamenti quasi puri e da cui traggono origine alcuni toponimi locali come l\u2019abitato di Pineto. Tale specie, pioniera ed eliofila, sarebbe legata a climi caratterizzati da un'impronta decisamente continentale-arida, ben diversi dal clima attuale della zona; pertanto la sua sopravvivenza \u00e8 qui da ricercarsi unicamente nelle particolari condizioni edafiche che hanno causato fenomeni di pionierismo: continui e ripetuti dissesti idrogeologici che si sono protratti per tutto l\u2019ultimo iterglaciale hanno creato continue opportunit\u00e0 di rinnovazione e diffusione per questa essenza arborea. Il sottobosco dei querceti \u00e8 animato e ravvivato da una ricca e interessante flora composta ad esempio da: \"Helleborus viridis, Helleborus foetidus, Primula vulgaris, Lilium bubiferum, Aquilegia atrata, Ajuga reptans, Chaerophyllum temulum, Centaurea scabiosa, Cerastium holosteoides, Dioscorea communis, Orobanche gracilis, Symphytum tuberosum, Physospermun conubiense, Trifolium rubens, Trifolium medium, Trifolium montanum, Agrimonia eupatoria, Campanula medium, Campanula trachelium, Campanula rapunculus, Erodium cicutarium, Asperula rubra, Rubus ulmifolius, Rubus caesius, Euphorbia dulcis, Polygala nicaeensis, Geranium robertianum, Inula conyzae, Daphne laureola, Leucanthemum vulgare, Blackstonia perfoliata, Linum viscosum, Lunaria annua, Silene latifolia, Genista tinctoria, Gladiolus italicus, Chamaeiris graminea, Dianthus balbisii, Galeopsis pubescens, Potentilla micrantha, Ornithogalum divergens, Ruscus aculeatus, Rosa agrestis, Rosa gallica, Scrophularia nodosa, Lamium galeobdolon, Stachys recta, Scutellaria columnae, Vicia cracca, ecc\"\u2026 Numerose specie di orchidee crescono all'interno della \u201cZona Speciale di Conservazione Rio Tassaro\u201d e tra le quali citiamo\": Anacamptis morio, Anacamptis pyramidalis, Barlia robertiana, Cephalanthera damasonium, Cephalanthera longifolia, Cephalanthera rubra, Dactylorhiza sambucina, Epipactis helleborine, Epipactis muelleri, Gymnadenia conopsea, Himantoglossum adriaticum, Limodorum abortivum, Neotinea tridentata, Neottia nidus-avis, Neottia ovata, Ophrys apifera, Ophrys bertolonii, Ophrys holosericea, Ophrys insectifera, Ophrys classica, Orchis provincialis, Orchis purpurea, Orchis simia, Platanthera bifolia, Platanthera chlorantha, Serapias vomeracea\".\nEscursioni.\nIl sentiero 670 attraversa la valle collegando Scalucchia con Spigone. C'\u00e8 una variante che collega il sentiero 670 con il 660 passante attraverso il borgo Pineto.\nStrutture ricettive.\nIl centro di educazione ambientale e centro visita della Val Tassaro (Sito Rete Natura 2000 \u201cIT4030022 - ZSC - Rio Tassaro\") \u00e8 situato in localit\u00e0 Crovara di Legoreccio (comune di Vetto) presso l'ostello \"La rupe di San Giorgio\"; qui oltre alla possibilit\u00e0 di pernottamento e ristoro, \u00e8 possibile visitare un piccolo museo storico-naturalistico, in cui la civilt\u00e0 contadina di questa valle incontaminata rivive ancora oggi grazie agli oggetti, libri e pannelli didattici in mostra. Alcune vetrine sono interamente dedicate alla parte naturalistica e in esse sono stati raccolti diversi reperti (minerali, fossili, animali, ecc...) che illustrano la straordinaria ricchezza scientifica e culturale di questa preziosa area."}
{"id": "3733967", "revid": "58775", "url": "https://it.wikipedia.org/wiki?curid=3733967", "title": "Pickit", "text": "PICkit \u00e8 una famiglia di programmatori per microcontrollori PIC ed EEPROM costruita dalla Microchip Technology.\nSono utilizzati per la programmazione e il debug di microcontrollori e per la programmazione di memorie EEPROM, ma alcuni modelli integrano anche degli utili strumenti come un analizzatore logico a 3 canali, e un terminal seriale.\nPICkit 1.\nIl PICkit 1 venne lanciato sul mercato dalla Microchip Technology il 31 marzo 2003 ad un prezzo di 36 dollari.\nSenza alcun involucro, consisteva in un programmatore USB montato su un PCB sul quale erano presenti 8 led e un potenziometro. Su un lato della scheda era inoltre presente un'area di prototipazione con uno zoccolo per un MAX232 per poter implementare una comunicazione RS232.\nPICkit 2.\nIl PICkit 2 introdotto l'11 Luglio 2005 sostitu\u00ec il PICkit 1.\nLa differenza pi\u00f9 rilevante sta nel suo involucro nel quale \u00e8 contenuto, e tramite un connettore esterno \u00e8 possibile connette il programmatore / debugger alla scheda sul quale \u00e8 montato il microcontrollore da programmare tramite ICSP (In Circuit Serial Programming).\nAll'interno del PICkit 2 \u00e8 montato un PIC18F2550 con modulo Fullspeed USB.\nCon l'ultima release del firmware \u00e8 stato possibile permettere all'utente di programmare ed eseguire il debug della maggior parte dei microcontrollori a 8 e a 16bit nonch\u00e9 i dsPIC.\nAltra interessante funzione del PICkit 2 \u00e8 la possibilit\u00e0 di programmare in programmer-to-go (PTG), che pu\u00f2 scaricare il file hex e le istruzioni di programmazione in una memoria on-board (128K byte I2C EEPROM o 256 byte EEPROM I2C), per poter programmare il microcontrollore senza l'ausilio di alcun computer.\nLa microchip sul suo sito ha reso disponibile al pubblico sia gli schemi del programmatore, sia il codice sorgente del firmware (scritto in C), sia i programmi applicativi ( in C#).\nInoltre, il PICkit2 dispone di un analizzatore logico a tre canali con una banda di 500\u00a0kHz, e un terminal seriale UART, con la quale \u00e8 possibile far comunicare secondo lo standard il microcontrollore e il computer a livelli TTL.\nQueste caratteristiche non erano presenti nel PICkit 3.\nTuttavia con il rilascio di \"PICkit 3 GUI and Scripting Tool v3.00 BETA\", liberamente scaricabile dal sito della microchip si \u00e8 reso compatibile tutto il software disponibile per pickit2 rendendo di fatto possibili lo scambio di file device ed applicazioni rendendo di nuovo disponibili le funzioni di Programmer To-Go ed analizzatore logico.\nDal rilascio della versione v2.61, PICkit 2 adesso supporta al massimo 4M byte di memoria per il programmatore PTG. Con il PICkit2 tramite adattatore a utilizzando AVRdude \u00e8 anche possibile programmare alcuni dispositivi della famiglia AVR senza modifiche circuitali.\nPICkit 3.\nL'11 Novembre 2008 Microchip ha messo in commercio PICkit 3, una versione aggiornata del PICkit 2 con la stessa forma e dimensione ed un nuovo box rosso translucido. Il suo cuore \u00e8 un pi\u00f9 veloce processore pic a 16-bit della serie PIC24F e un range pi\u00f9 esteso di tensioni, per adattarsi meglio ai vari tipi di pic in commercio.\nPICkit 2 e PICkit 3 hanno un regolatore di tensione interno. Questa funzione fa in modo da generare una tensione che va da 2.5 a 5.5 Volts, nel caso del PICkit 3, 2.5 a 5.5 volts, dai 5V dell'USB, a circa 100mA. Entrambe le versioni hanno la funzione di calibrazione dell'uscita con un multimetro, per aumentarne l'accuratezza. In addizione, per alcuni PIC, la tensione MCLR di programmazione pu\u00f2 essere generata a circa 13-14 Volt. Questa tensione \u00e8 richiesta per riprogrammare le memorie flash. Con l'uscita dal mercato del Pickit 2 \u00e8 stata resa disponibile una release di software chiamata \"PICkit 3 GUI and Scripting Tool v3.00 BETA\" che rende compatibili tutti gli script e programmi del pickit 2.\nPICkit 4.\nIl 27 Febbraio 2018 \u00e8 stato rilasciato il PICkit4. Tra le novit\u00e0 introdotte abbiamo il supporto per il JTAG a 4 fili (il connettore del PICkit4 ha ora 8 pin anzich\u00e9 6), una migliore sezione di alimentazione che risolve i problemi che affligevano il predecessore, la possibilit\u00e0 di utilizzare la programmazione PTG (Programmer To Go) che prevede l'utilizzo di una scheda microsd da inserire nel retro del PICkit4 unita alla possibilit\u00e0 del programmatore di essere alimentato dalla scheda target. \nIn aggiunta \u00e8 stata introdotta la possibilit\u00e0 di programmare i dispositivi della famiglia CEC1702. \u00c8 stato abbandonato il connettore mini-usb a favore di un micro-usb. A bordo, come cuore del programmatore, al posto di un picmicro come i predecessori, figura un ATSAME70Q21B a 300 MHz che consente velocit\u00e0 di programmazione superiori ai modelli precedenti nonch\u00e9 la caratteristica di non dover ricaricare ogni volta il firmware a seconda del PICmicro da programmare come accadeva sul PICkit3. \nIl PICkit4 \u00e8 supportato a partire dalla versione 4.15 di MPLAB X\nPICkit Serial Analyzer.\nIl PICkit serial Analyzer \u00e8 stato pubblicato il 25 Gennaio 2007. Ha la stessa forma del PICkit2 ma non \u00e8 un programmatore per PICmicro. Si tratta di un sistema di interfacciamento al PC per bus di comunicazione UART sincrona e asincrona, I2C e SPI."}
{"id": "3733969", "revid": "2094134", "url": "https://it.wikipedia.org/wiki?curid=3733969", "title": "Tracht", "text": "Il termine Tracht (o Ledertracht) indica un abito da festa tipico nelle zone di lingua tedesca (Germania, Austria, Svizzera, Alto Adige) e in aree ad esse contigue come il Trentino e la Val Canale. Nonostante sia tradizionalmente associato al tipico vestito tirolese, anche persone di diversa nazionalit\u00e0 utilizzano questo termine.\nOrigine e uso del termine.\nIl termine tedesco \"Tracht\" proviene dal verbo \"tragen\", ovvero indossare. Originariamente, indicava il costume di una certa classe sociale in una determinata regione, ed in un determinato momento.\nOggigiorno, il termine \"Tracht\" indica il costume tradizionale di una certa regione, sulla base di cosa vestiva la gente del posto nel XIX secolo. L'aspetto temporale di un costume regionale che incorpora aspetti anche di alta moda, viene spesso ignorato. Infatti \u00e8 anche possibile acquistare un \"Tracht\" in normali negozi d'abbigliamento, se non addirittura nei centri commerciali, perdendo di fatto il suo carattere \"regionale\".\nStoria.\nIl \"Tracht\" utilizzato dai tedeschi meridionali e dagli austriaci ha ispirato uno stile di moda del tutto nuovo, noto come \"Landhausmode\". Landhausmode, \u00e8 stata influenzata dai costumi dei contadini, dei paesani e dalla popolazione rurale, caratterizzato da un uso di lino, di \"loden\" (un tipo tradizionale di feltro) e del ricamo.\nIn passato, la qualit\u00e0 del \"Tracht\" indicava la ricchezza ovvero lo status sociale di una persona o di una famiglia, a seconda delle decorazioni e perline che questo portava, soprattutto nei vestiti femminili.\nAltro esempio maschile \u00e8 dato dal duca di Stiria Giovanni d'Asburgo-Lorena a cui piaceva andare a caccia indossando il \"Tracht\".\nQuesti vestiti si utilizzano tuttora nelle sagre paesane, in particolari festivit\u00e0, cerimonie, ma anche come abito nuziale nei pi\u00f9 tradizionali matrimoni.\nCome completamento del vestito, \u00e8 il cappello denominato \"Trachtenhut\", che, quando viene indossato, non va mai tolto, nemmeno durante il pranzo o una celebrazione liturgica.\nAnche le compagnie degli \"Sch\u00fctzen\" hanno i loro caratteristici \"Tracht\"."}
{"id": "3733971", "revid": "767487", "url": "https://it.wikipedia.org/wiki?curid=3733971", "title": "Luca Bizzocchi", "text": ""}
{"id": "3733977", "revid": "773636", "url": "https://it.wikipedia.org/wiki?curid=3733977", "title": "Liga Leumit 1955-1956", "text": "La Liga Leumit 1955-1956 \u00e8 stata la 16\u00aa edizione della massima serie del campionato israeliano di calcio.\nPresero parte al torneo 12 squadre, dopo la riduzione, decisa dall'IFA nella stagione precedente.\nVenne confermata la formula del girone all'italiana con partite di andata e ritorno. Per ogni vittoria si assegnavano due punti e per il pareggio un punto.\nIn vista di un'ulteriore riduzione del numero delle partecipanti a 10, a partire dalla stagione successiva, furono previsti le retrocessioni in Liga Alef delle ultime due classificate della massima serie e uno spareggio tra la terz'ultima classificata della stessa e la prima classificata della seconda divisione.\nLa vittoria arrise al Maccabi Tel Aviv (ottavo titolo).\nCapocannonieri del torneo furono Avraham Levi e Michael Michaelov del Beitar Tel Aviv, ciascuno autore di 16 goal."}
{"id": "3733989", "revid": "986213", "url": "https://it.wikipedia.org/wiki?curid=3733989", "title": "Teresa d'Asburgo-Lorena", "text": "Teresa era la seconda figlia dell'arciduca Teodoro Salvatore d'Austria e di sua moglie, la contessa Maria Theresia von Waldburg zu Zeil und Trauchburg.\nBiografia.\nIl 17 ottobre 1955 l'arciduchessa spos\u00f2 il principe Rasso di Baviera, figlio di Francesco di Baviera.\nIl matrimonio ha avuto luogo presso Schlo\u00df Wallsee vicino ad Amstetten, in Austria. La coppia ha avuto sette figli:\nL'arciduchessa Teresa \u00e8 rimasta vedova del marito Principe Rasso il 12 settembre 2011."}
{"id": "3733991", "revid": "434395", "url": "https://it.wikipedia.org/wiki?curid=3733991", "title": "Coppa del Mondo di freestyle 2012 - Risultati uomini", "text": ""}
{"id": "3733992", "revid": "767487", "url": "https://it.wikipedia.org/wiki?curid=3733992", "title": "All'ombra della gloria", "text": "All'ombra della gloria \u00e8 un film del 1945 diretto da Pino Mercanti.\nTrama.\nAmbientato in Sicilia nei giorni che anticiparono lo sbarco dei Mille. Un nobile e il suo fattore organizzano la rivolta contro i borbonici per raggiungere Garibaldi.\nProduzione.\nProdotto dalla SICANIA Film in collaborazione della S.I.P.C., la pellicola girata e montata nel 1943 usc\u00ec nelle sale del centro-sud, solo il 18 aprile 1945.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "3733997", "revid": "434395", "url": "https://it.wikipedia.org/wiki?curid=3733997", "title": "Coppa del Mondo di freestyle 2012 - Risultati donne", "text": ""}
{"id": "3734023", "revid": "82249003", "url": "https://it.wikipedia.org/wiki?curid=3734023", "title": "Pearl Drums", "text": ""}
{"id": "3734032", "revid": "767487", "url": "https://it.wikipedia.org/wiki?curid=3734032", "title": "Afton (Iowa)", "text": "Afton \u00e8 una citt\u00e0 degli Stati Uniti, situata nella Contea di Union, nello Stato dell'Iowa.\nGeografia fisica.\nLe coordinate geografiche della citt\u00e0 sono: (41.027926 -94.197071). Afton ha una superficie di 2,5 km\u00b2. Le citt\u00e0 limitrofe sono: Thayer, Creston, Arispe, Lorimor e Shannon City. Afton \u00e8 situata a 378 m s.l.m.\nSociet\u00e0.\nEvoluzione demografica.\nAl censimento del 2000, Afton contava 917 abitanti e 348 famiglie. La densit\u00e0 di popolazione era di 366,8 abitanti per chilometro quadrato. Le unit\u00e0 abitative erano 407, con una media di 162,8 per chilometro quadrato. La composizione razziale contava il 98,69% di bianchi e lo 0,87% di altre razze. Gli ispanici e i latini erano l'1,85% della popolazione residente."}
{"id": "3734033", "revid": "287204", "url": "https://it.wikipedia.org/wiki?curid=3734033", "title": "136\u00aa Divisione Corazzata &quot;Centauro II&quot;", "text": ""}
{"id": "3734036", "revid": "767487", "url": "https://it.wikipedia.org/wiki?curid=3734036", "title": "Monster (film 2008)", "text": "Monster \u00e8 un film del 2008 diretto da Erik Estenberg.\n\u00c8 un \"mockumentary\" a basso costo prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\". Come molti film dell'Asylum, anche questo \u00e8 stato prodotto per sfruttare il successo di un film uscito nello stesso anno, precisamente \"Cloverfield\".\nTrama.\nTokyo, 2007. Due giornaliste - Sarah e Erin Lynch - sono arrivate dagli Stati Uniti per documentare le insolite scosse sismiche che si sono verificate intorno alla citt\u00e0. Si pensa siano scosse di assestamento di un terremoto, avvenuto due anni prima, che aveva causato centinaia di migliaia di vittime e diverse centinaia di miliardi di dollari di danni ma un'attenta analisi delle prove suggerisce il contrario.\nCol passare del tempo, la capitale nipponica continua a soffrire di scosse telluriche anomale, simili a quelli registrati nel 2005, ma si scopre che le scosse non sono causate da un terremoto, ma da una piovra gigantesca che \u00e8 rimasta dormiente per secoli e che si \u00e8 risvegliata attaccando gli abitanti della citt\u00e0. Le due giornaliste documentano la catastrofe con vari filmati.\nDurante un'intervista alle autorit\u00e0, si scatena un forte terremoto che sconvolge l'edificio ministeriale. Nel seminterrato del palazzo Sarah e Erin cercano di trovare qualcuno che parli inglese. Alla fine, trovano Justin, un americano che consiglia loro di andare all'ambasciata americana. In seguito, mentre si trovano in un centro commerciale, si verifica un altro sisma e nel caos Justin viene trafitto da un palo. Le giornaliste poi trovano una donna e suo nonno, e con loro mangiano e si riposano non rendendosi conto che Sarah aveva lasciato la telecamera accesa. Un altro terremoto uccide il nonno, le donne si rifugiano in un altro edificio che per\u00f2 crolla improvvisamente: sopravvivono ma il crollo danneggia l'obiettivo della fotocamera.\nIntanto la piovra distrugge gli elicotteri del soccorso e lancia delle autovetture contro le persone uccidendone a decine. Segue il panico, Erin abbandona Sarah ma un tentacolo del mostro la ferisce. Inoltre, le batterie della fotocamera si stanno esaurendo. Mentre Sarah piange per Erin si sente lo schianto di un tentacolo che colpisce il suolo, provocando lo schiacciamento e la morte delle due protagoniste.\nProduzione.\nIl film fu prodotto da The Asylum e girato a Los Angeles, in California, e a Tokyo, in Giappone (per alcuni esterni) nel 2007 con un budget stimato in 500.000 dollari.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:"}
{"id": "3734039", "revid": "1494169", "url": "https://it.wikipedia.org/wiki?curid=3734039", "title": "Auro", "text": ""}
{"id": "3734051", "revid": "6923", "url": "https://it.wikipedia.org/wiki?curid=3734051", "title": "Insurrezione nella Thailandia del Sud", "text": "Linsurrezione nella Thailandia del sud \u00e8 una rivolta etnica separatista in corso nella Thailandia, iniziata nella provincia meridionale di confine a prevalenza malese e islamica di Pattani ed estesasi poi alle vicine province di Yala e Narathiwat. Anche se l'attivit\u00e0 dei gruppi separatisti \u00e8 in atto da decenni nella regione, la fase pi\u00f9 violenta \u00e8 iniziata nel 2004.\nLe popolazioni musulmane in Thailandia comprendono circa il 5,5% della popolazione totale, sono principalmente di etnia malay e sono concentrate soprattutto nelle province ai confini con la Malaysia di Narathiwat, Pattani, Yala, Songkhla e Satun. Altre consistenti comunit\u00e0 islamiche si trovano a Bangkok e nelle altre province della Thailandia del Sud.\nOrigini dello scontro.\nDiffusione dell'Islam nella regione.\nMalgrado la conquista dei territori di frontiera risalga ai tempi del Regno di Sukhothai (1238-1438, dal 1378 vassallo del Regno di Ayutthaya) e sia sempre stata rispettata dai siamesi la libert\u00e0 religiosa dei musulmani, spesso vi sono state ribellioni e spinte autonomiste. L'Islam fu introdotto nella penisola malese da navigatori musulmani indiani nel XII secolo e tra i primi sovrani che si convertirono vi furono quelli di Kedah e Terengganu. All'inizio del XV secolo fu fondato il Sultanato di Malacca, che nel giro di alcuni decenni diffuse il credo musulmano sunnita verso Giava e verso il nord della penisola malese. Tradizionalmente una delle pi\u00f9 importanti citt\u00e0 della fede theravada, Nakhon Si Thammarat divenne la roccaforte buddhista contro l'avanzata dell'Islam e l'espansione dei sultanati malesi. Il Regno siamese di Ayutthaya, di cui Nakhon Si Thammarat era tributaria, in seguito si espanse nuovamente verso sud, ma le popolazioni rimasero musulmane. I sovrani di Nakhon Si Thammarat contribuirono a diffondere l'influenza del Regno di Ayutthaya nella penisola anche nei secoli successivi, ma furono solo occasionalmente in conflitto con i sultani malesi, ai quali spesso si legarono con una mirata politica dei matrimoni.\nRivolte contro Ayutthaya.\nLa maggior parte dei musulmani si integrarono nella societ\u00e0 thai, ma vi furono spesso rivolte contro l'autorit\u00e0 siamese. Nei territori delle odierne province di Narathiwat, Pattani e Yala, zona conosciuta come regione di Patani, ebbero origine molti degli odierni gruppi autonomisti. Questa zona costituiva il sultanato di Pattani, vassallo siamese da diversi secoli, da cui gi\u00e0 nel 1564 un gruppo di ribelli era riuscito ad occupare per un breve periodo il palazzo reale di Ayutthaya, a quel tempo costretta al vassallaggio dai birmani. Nel secolo successivo vi fu una grande ribellione di Pattani, che con l'aiuto dei portoghesi entr\u00f2 in conflitto con il potere centrale attaccando Nakhon Si Thammarat, Songkhla e Phatthalung. La situazione si normalizz\u00f2 dopo diversi anni con l'ascesa al trono di Ayutthaya di re Narai, che usurp\u00f2 il potere con l'aiuto anche della stessa Pattani.\nPrime rivolte contro Bangkok.\nTra le varie problematiche denunciate dai gruppi autonomisti di Pattani, vi \u00e8 l'abolizione della dinastia del sultano nel 1786, ordinata da re Rama I per sopprimere le rivolte locali che ebbero origine con la distruzione di Ayutthaya per mano dei birmani nel 1767. Il re siamese pose a capo di Pattani il raja malese Tengku Lamiddin, il quale a sua volta si ribell\u00f2 occupando Songkhla nel 1791. Le truppe siamesi soffocarono anche questa rivolta, Tengku Lamiddin e diversi abitanti furono deportati a Bangkok, 300 civili e diversi militari siamesi vennero trasferiti a Pattani, dove fu nominato nuovo raja Datu Pengkalan. Gli fu affiancato un supervisore siamese, con il quale fu spesso in conflitto. Nel 1809, Datu Pengkalan espulse i siamesi causando un nuovo intervento militare di Bangkok, la rivolta fu soffocata, vi furono nuove deportazioni e venne nominato governatore Palat Chana di Songkhla, il primo siamese a guidare Pattani.\nLe tensioni che ne risultarono portarono re Rama II ad adottare la politica del \"divide et impera\", decretando nel 1817 lo smembramento del sultanato in sette piccoli sultanati guidati da sei malesi e un siamese nominati da Bangkok, ponendoli sotto la giurisdizione di Songkhla. Fu in questo periodo che il colonialismo britannico entr\u00f2 in contatto con gli interessi siamesi nella regione e nel 1826 re Rama III autorizz\u00f2 la firma del trattato Burney con i rappresentanti britannici, che riconosceva l'egemonia siamese sui sultanati di Kedah, Kelantan, Terengganu e Pattani e quella britannica su altre zone della penisola malese. Le nuove violente rivolte che scoppiarono nella zona a partire dal 1831 furono controllate a fatica dai siamesi entro il 1840 e portarono al ridimensionamento di Kedah con la formazione di piccoli Stati tra cui Perlis e Satun e con la concessione dei governatorati a sultani locali anzich\u00e9 a inviati siamesi.\nCon la riforma che fece del Siam uno Stato centralizzato introdotta durante il regno di Rama V, nel 1901 i sultanati del sud furono posti sotto la giurisdizione del \"monthon\" di Nakhon Si Thammarat e il sistema di tributi con cui i regni vassalli erano legati alla capitale Bangkok fu sostituito con un normale regime di tassazione. I governatori locali, vistisi privare dell'autonomia e della riscossione delle tasse, diedero vita a ribellioni ma la maggior parte di essi fu costretta ad accettare il nuovo sistema in parte con l'uso della forza e in parte con il riconoscimento di una pensione annua e altri privilegi. Il sultano di Pattani Tengku Abdul Kadir Kamaruddin rifiut\u00f2 queste condizioni e fu imprigionato per due anni per aver continuato a ribellarsi. Quando torn\u00f2 in libert\u00e0, con la promessa di rinunciare alle rivendicazioni, si rifugi\u00f2 invece nel Kelantan e sia lui che i suoi discendenti non hanno mai smesso di ribellarsi. Il malessere fu recepito dal governo centrale, che nel 1906 riorganizz\u00f2 i sultanati nel nuovo \"Monthon\" di Pattani.\nNuove rivolte scoppiarono per l'assenza di legali rappresentanti dei sultani alla firma del trattato anglo-siamese del 1909, che sanc\u00ec l'attuale frontiera tra la Thailandia e la Malesia. In virt\u00f9 di questo trattato, i siamesi cedettero ai britannici Kelantan, Terengganu, Perlis, una parte di Kedah e le isole adiacenti, mentre gli altri territori a maggioranza musulmana pi\u00f9 a nord dovettero rassegnarsi al dominio siamese. La rivoluzione siamese del 1932 impose alla dinastia Chakri la concessione della monarchia costituzionale, che vide il potere dei sovrani ridursi allo svolgimento di formalit\u00e0 amministrative e cerimoniali. Il sistema dei \"monthon\" fu smantellato ed entrarono in vigore le province; i territori degli ex-sultanati furono suddivisi nelle province di Pattani, Yala e Narathiwat.\nLa politica nazionalista adottata a partire dagli anni trenta dal dittatore thailandese Plaek Pibulsonggram tent\u00f2 di imporre nella zona la lingua thai a discapito del dialetto malese parlato in quelle province, furono chiuse scuole e tribunali locali, si cerc\u00f2 inoltre di imporre agli abitanti il tipico abbigliamento thai. L'arresto nel 1948 del leader religioso Haji Sulong che si ribell\u00f2 port\u00f2 a una rivolta nelle tre province in cui persero la vita centinaia di persone in 6 mesi. Gli insegnanti presero parte alla resistenza fondando scuole in cui si insegnavano la lingua locale e i precetti musulmani. Il figlio di Haji Sulong fu eletto in Parlamento dove difese i diritti della sua gente. Le politiche di Pibulsonggram contribuirono alla formazione nella regione di oltre 20 gruppi separatisti che furono attivi dal 1940.\nLa crisi nel XXI secolo.\nDopo alcuni anni di relativa calma, si \u00e8 assistito al ritorno di gravi episodi di terrorismo nella zona, che hanno portato nel 2001 all'assassinio di 19 poliziotti thai e a 50 gravi incidenti collegati ai gruppi separatisti. La situazione \u00e8 peggiorata negli anni successivi ed \u00e8 stata dura anche la risposta delle forze di sicurezza thailandesi, che in diverse occasioni hanno calpestato i diritti umani della popolazione provocando grosse manifestazioni di protesta; dal gennaio all'ottobre del 2004 vi furono oltre 500 vittime collegate alla ribellione malay. Particolarmente grave fu l'incidente di Tak Bai, occorso il 25 ottobre del 2004 nella provincia di Narathiwat, quando 85 dimostranti furono uccisi, 78 dei quali furono stipati e morirono soffocati all'interno dei camion delle forze di sicurezza. Fino ad allora, il governo dell'ex premier Thaksin Shinawatra aveva considerato la situazione frutto del banditismo locale, ma l'aggravarsi della situazione spinse Thaksin ad emanare una legge marziale nel luglio del 2005.\nMalgrado gli sforzi governativi ed i frequenti colloqui di pace, la situazione ha continuato ad aggravarsi. Nel 2006 vennero chiuse pi\u00f9 di 1.000 scuole, nel timore di azioni terroristiche. Nel settembre dello stesso anno, il governo del nuovo premier Surayud Chulanont, ha affidato al comandante dell'esercito Sonthi Boonyaratkalin speciali poteri esecutivi per combattere i disordini. Durante il governo di Abhisit Vejjajiva, il ministro degli Esteri Kasit Piromya espresse ottimismo e si disse fiducioso di portare la pace nella regione entro il 2010 ma, entro la fine di tale anno, la violenza legata all'insurrezione risult\u00f2 invece in aumento.\nNel marzo 2011, il governo ammise che la violenza non aveva subito flessioni e che la situazione non poteva essere risolta nel giro di pochi mesi. Nel febbraio del 2012, il Ministero dell'Interno thailandese offr\u00ec 7,5 milioni di baht alle famiglie delle vittime. Nella crisi legata alla ribellione dei musulmani, tra il gennaio del 2004 ed il gennaio del 2012 furono uccise 5.243 persone, tra cui 4.363 civili innocenti, e 8.941 furono ferite. Molte delle vittime erano insegnanti.\nI colloqui di riconciliazione tra le parti in causa non hanno dato risultati tangibili. La situazione nelle tre province meridionali di Pattani, Yala e Narathiwat rimane critica e la legge marziale resta in vigore."}
{"id": "3734059", "revid": "1725819", "url": "https://it.wikipedia.org/wiki?curid=3734059", "title": "Cinque passi in pi\u00f9", "text": "Cinque passi in pi\u00f9 \u00e8 il primo album dal vivo della cantante italiana Alessandra Amoroso, pubblicato il 5 dicembre 2011 dalla Sony Music.\nDescrizione.\nL'album \u00e8 composto da due CD: uno contenente cinque inediti e un altro contenente diciannove tracce che consistono in esibizioni live della cantante registrate durante il suo \"Il mondo in un secondo Tour\". Dell'album sono state pubblicate due edizioni: una standard, contenente i due dischi, e una deluxe, contenente, oltre che ad essi, un DVD (registrato durante lo spettacolo al Mediolanum Forum di Assago), un booklet di 36 pagine con i testi e le fotografie relative all'album e cinque cartoline, di cui una autografata dalla cantante con scritto \"5 passi in pi\u00f9 con voi, con affetto. Sandrina!\". Il 22 maggio 2012 esce una nuova versione dell'album: \"Ancora di pi\u00f9 - Cinque passi in pi\u00f9\", contenente altri tre inediti.\nIl DVD oltre a contenere circa 90 minuti di spettacolo, contiene anche 10 minuti di backstage e momenti inediti della cantante che vanno dal momento in cui si trova in albergo agli attimi antecedenti all'inizio del concerto. \u00c8 inoltre possibile selezionare ogni singolo brano dal men\u00f9 dei capitoli e la schermata iniziale \u00e8 accompagnata con la base musicale di \"\u00c8 vero che vuoi restare\".\nPromozione.\nL'album \u00e8 anticipato il 4 novembre dal singolo \"\u00c8 vero che vuoi restare\", scritto da Federica Camba e Daniele Coro, cos\u00ec come le altre quattro canzoni che compongono il disco di inediti, e arrangiato da Celso Valli. Ha raggiunto la tredicesima posizione della classifica italiana. Il nuovo progetto discografico \u00e8 stato presentato dalla cantante in anteprima il 4 dicembre in Piazza di Spagna a Roma, dove per l'evento sono accorsi circa diecimila fan da tutta Italia. A questo primo episodio promozionale si aggiungono anche altri cinque incontri, il 5 dicembre a Milano, il 7 dicembre a Palermo, il 12 a Lecce, il 15 a Firenze e il 16 a Napoli.\nIl 20 gennaio 2012 viene estratto come secondo singolo dall'album \"Ti aspetto\". Al brano viene accompagna il relativo videoclip disponibile a partire dal 14 marzo 2012 in anteprima su TGcom24. Il 7 e il 9 febbraio, rispettivamente a Roma e Milano, Alessandra incontra i vincitori del concorso \"incontra Alessandra Amoroso\" esibendosi in alcuni brani live e a cappella tratti dall'album.\nSuccesso commerciale.\nL'album debutta alla 2\u00aa posizione della Classifica FIMI Album, mentre la riedizione dell'album debutta subito alla prima posizione, restandoci due settimane.\nL'album dopo tre settimane viene certificato disco d'oro per le oltre 30.000 copie vendute. Il 5 gennaio 2012 l'album viene certificato disco di platino per aver venduto oltre 60.000 copie, mentre il 12 giugno 2012 l'album, raggiungendo le 120.000 copie, viene certificato doppio disco di platino. Nel 2014, l'album viene certificato triplo disco di platino per le oltre 150.000 copie vendute.\n\"Ancora di pi\u00f9 - Cinque passi in pi\u00f9\" (ristampa).\nIl 22 maggio 2012 \u00e8 stata pubblicata la riedizione dell'album, intitolata \"Ancora di pi\u00f9 - Cinque passi in pi\u00f9\" che debutta subito alla prima posizione e contiene tre brani inediti. Dalla riedizione viene estratto il singolo \"Ciao\". La ristampa ottiene un ottimo successo commerciale, rimanendo per due settimane in vetta, per poi stabilizzarsi nella top ten per 16 settimane e diventando il 14\u00ba album pi\u00f9 venduto in Italia nel 2012."}
{"id": "3734062", "revid": "37401", "url": "https://it.wikipedia.org/wiki?curid=3734062", "title": "Prenomi", "text": ""}
{"id": "3734068", "revid": "1318658", "url": "https://it.wikipedia.org/wiki?curid=3734068", "title": "Catacombe di Parigi", "text": "Le catacombe di Parigi sono un ossario sotterraneo nel comune di Parigi, Francia e si estendono per alcuni chilometri, tra la rete di passaggi molto pi\u00f9 ampia, ricavati da una cava sotterranea di una lunghezza complessiva di circa . Situato a sud della precedente porta della citt\u00e0 (la \"Barri\u00e8re d'Enfer\", l'attuale piazza Denfert-Rochereau), l'ossario conserva i resti di circa 6 milioni di persone che ne fanno la pi\u00f9 grande necropoli del mondo, e occupa una parte di caverne e gallerie di un'antica cava. Inaugurato nel tardo XVIII secolo, il cimitero sotterraneo \u00e8 diventato un'attrazione turistica su piccola scala all'inizio del XIX secolo, ed \u00e8 stato aperto al pubblico in modo regolare dal 1874. A seguito di un episodio di vandalismo, \u00e8 stato chiuso al pubblico nel settembre 2009 per poi essere riaperto il 19 dicembre dello stesso anno.\nIl nome ufficiale delle catacombe \u00e8 \"l'ossuaire municipal\". Anche se questo cimitero copre solo una piccola sezione dei tunnel sotterranei che comprende \"les carri\u00e8res de Paris\" (\"le cave di Parigi\"), i parigini oggi spesso fanno riferimento all'intera rete di tunnel come \"le catacombe\".\nStoria.\nCimiteri parigini.\nFin dai tempi romani, i parigini seppellivano i propri morti nella periferia della citt\u00e0, ma questa abitudine cambi\u00f2 con l'avvento del cristianesimo e la diffusione della pratica di seppellire i fedeli in terra consacrata sotto e intorno alle chiese, a prescindere dalla loro ubicazione. Dal X secolo molti dei cimiteri parrocchiali di Parigi che sorgevano entro i limiti della citt\u00e0, a causa della loro posizione centrale e della densa crescita urbana, non erano pi\u00f9 in grado di espandersi divenendo molto affollati. Un tentativo di ovviare a questa situazione arriv\u00f2 all'inizio del XII secolo con l'apertura di un terreno centrale per la sepoltura di massa per chi non era abbastanza ricco da potersi permettersene una nei pressi della chiesa. La chiesa di San Opportune, nel quartiere centrale di Halles, fu la prima a usare la sepolture di massa e per questo il cimitero entro la fine del secolo venne denominato cimitero degli Innocenti. Alla fine altre chiese adottarono questa tecnica di sepoltura. Una volta che lo scavo del cimitero era pieno, veniva ricoperto per poi aprirne un altro. Tuttavia le sostanze provenienti dalla decomposizione della materia organica, il cui processo chimico veniva accelerato per via dell'uso della calce, defluirono direttamente nel terreno creando una situazione inaccettabile per una citt\u00e0 la cui fonte principale di acqua erano i pozzi.\nNel XVII secolo le condizioni sanitarie nei pressi degli Innocenti erano insostenibili. Dato che era uno dei pi\u00f9 ambiti cimiteri di Parigi e una grande fonte di entrate per la parrocchia e la chiesa, il clero ha continuato a seppellirci i morti anche quando le fosse erano piene fino a traboccare. Da allora il cimitero fu circondato su tutti e quattro i lati da tombe \"riservate\" alle ossa dei defunti riesumati dalle fosse comuni, dopo che fossero stati sepolti abbastanza a lungo affinch\u00e9 i tessuti molli si decomponessero completamente. In questo modo, una volta svuotate, le fosse sarebbero state utilizzate di nuovo.\nUna serie di decreti atti a limitare l'utilizzo del cimitero fecero ben poco per porre rimedio alla situazione, ed \u00e8 solo nel XVIII secolo che si decise di creare tre nuovi grandi cimiteri suburbani alla periferia della citt\u00e0, e di chiudere tutti i cimiteri parrocchiali esistenti entro i limiti cittadini.\nI nuovi cimiteri vennero creati al di fuori della zona centrale della capitale, nel XIX secolo: cimitero di Montmartre a nord, P\u00e8re-Lachaise a est e cimitero di Passy a ovest. Pi\u00f9 tardi sorse il cimitero di Montparnasse a sud.\nEx cava di Parigi.\nPer una lunghezza di circa , le catacombe fanno in realt\u00e0 parte di un circuito artificiale di , una cava dalla quale venivano estratti calcare, gesso e argilla. Sfruttata fin dall'epoca gallo-romana, nel XVIII secolo, venne chiusa per salvaguardare la citt\u00e0 dai numerosi crolli che aveva provocato.\nIl governo aveva cercato a lungo di consolidare la cava dentro e intorno alla capitale dal 1777, ed era il tenente di polizia Alexandre Lenoir a sovrintendere ai lavori di ristrutturazione. Fu lui che per primo ebbe l'idea di utilizzare i vuoti sotterranei della periferia della capitale al fine di ospitare le ossa. Il suo successore, Thiroux de Crosne, scelse come luogo la \"Barri\u00e8re d'Enfer\", una porta a sud della citt\u00e0. L'esumazione e il trasferimento di tutti i morti di Parigi inizi\u00f2 nel 1786, e venne completata nel 1788.\nCostruzione e decorazione.\nDalla vigilia della cerimonia di consacrazione il 7 aprile dello stesso anno, una processione di sacerdoti seguiti da carri trainati carichi di ossa hanno continuato, negli anni a venire, a trasferire i defunti. Nel lavoro supervisionato dal generale ispettore delle cave, Charles-Axel Guillaumot, le ossa sono state depositate in un ampio pozzo scavato nel terreno acquistato da una propriet\u00e0, \"La maison de la Tombe Issoire\", per poi essere distribuite in tutte le caverne sotterranee dai lavoratori. Depositate presso la stessa casa anche croci, urne e cimeli recuperati dalle necropoli di altri cimiteri di Parigi.\nLe catacombe nei primi anni erano soprattutto un deposito di ossa, ma il successore di Guillaumot dal 1810, Louis-\u00c9tienne H\u00e9ricart de Thury, ha supervisionato i lavori di ristrutturazione che trasformarono le caverne sotterranee in una sepoltura reale e visitabile alla pari di qualsiasi altro mausoleo. Oltre a dirigere il riarrangiamento di crani e femori nell'attuale disposizione, ha trovato e usato le lapidi e le decorazioni dei cimiteri (molte erano sparite dopo il 1789, durante la Rivoluzione francese) per completare le mura di ossa."}
{"id": "3734070", "revid": "1442080", "url": "https://it.wikipedia.org/wiki?curid=3734070", "title": "Trevor Baylis", "text": "\u00c8 conosciuto per aver inventato la \"wind-up radio\", una radio che non \u00e8 alimentata da batterie elettriche o sorgenti elettriche esterne, ma tramite una manovella usata per caricare una molla, che a sua volta alimenta un generatore elettrico. \nBaylis ha inventato la wind-up radio principalmente per i paesi dell'Africa ed in risposta al problema dell'AIDS, sostenendo che con maggiore informazione si pu\u00f2 prevenire il contagio.\nNel 1997 \u00e8 stato nominato Ufficiale dal governo britannico ed ha ottenuto un dottorato dalla Leeds Metropolitan University nel 2005.\nLe sue invenzioni.\nLa sua prima radio, chiamata Freeplay, fu fatta conoscere grazie a diverse trasmissioni televisive in cui sosteneva l'importanza della diffusione di radio per prevenire l'AIDS.\nIn seguito, la gamma di radio si \u00e8 espansa, includendo anche piccoli modelli di radio AM/FM a manovella destinati anche ai mercati europei, come la \"ECO Radio\"."}
{"id": "3734071", "revid": "729019", "url": "https://it.wikipedia.org/wiki?curid=3734071", "title": "Bogey", "text": "Bogey \u00e8 una serie a fumetti di genere poliziesco e fantascientifico, ambientato in un mondo avveniristico. Il protagonista \u00e8 un detective di nome Bogey Nicolson.\nIl fumetto, scritto da Antonio Segura e disegnato da Leopoldo S\u00e1nchez, \u00e8 stato pubblicato la prima volta in Spagna da S\u00e1nchez stesso e, in seguito, nelle riviste Cimoc e K. O. Comics tra il 1981 e il 1991. In Italia \u00e8 stato pubblicato nella rivista \"Skorpio\", numeri 22 e 48 nel 1987."}
{"id": "3734075", "revid": "1372005", "url": "https://it.wikipedia.org/wiki?curid=3734075", "title": "Weistum", "text": "Weistum \u00e8 una storica fonte del diritto, diffusa nelle aree di lingua tedesca nel medioevo e nella prima et\u00e0 moderna, che di solito era tramandata oralmente o registrata dopo trattative.\nJakob Grimm definisce \"dichiarazione collettiva legale di uomini sulla legge esistente\", che qui, in primo luogo, si intende la sentenza e non la forma scritta. \nIl \"Weistum\" diventa una parte dei diritti tribali, per i Norvegesi le attribuzioni del Thing.\nIl Weistum.\nLa parola \"Weisungen\" indicava, nelle regioni tedesche nel basso medioevo, le assemblee delle comunit\u00e0 locali convocate dal signore o, pi\u00f9 frequentemente, dai suoi agenti, in cui alcuni portavoce contadini dichiaravano pubblicamente le consuetudini locali, poi registrati su alcuni documenti denominati \"Weist\u00fcmer\". Solo apparentemente per\u00f2 \u00e8 una inversione sociale e cerimoniale in cui non era il signore a rendere legittima la norma, ma la comunit\u00e0 contadina sottoposta: nella realt\u00e0 dei fatti, il \"Weisungen\" era riunito e controllato dal signore (dunque non era un'assemblea spontanea ed endogena della comunit\u00e0) e le norme da essa dichiarate dovevano fattualmente avere la rettifica del signore.\nPropriet\u00e0 e significato.\nIl Weistum (da Wistuom \"saggezza\"; e Wisen \"insegnare\") comprende nel suo significato di base, le conoscenze legali che hanno e forniscono uomini qualificati in merito alla legge. La visione medievale era che nessuna legge fosse detenuta negli statuti, legge promulgata, ma derivata e creata dal diritto consuetudinario attraverso l'esercizio della stessa all'interno di una comunit\u00e0. La legge applicabile in una causa legale era creata dalla giuria formata dagli Sch\u00f6ffe (da \"schaffen\", \"creare\" o \"fare\", \"ordine\") dalla tradizione legale (consuetudine) \"gesch\u00f6pft\" - (it: \"scavato\", estratto o tratto da) e \u201egewiesen\u201c (da \"weisen\", \"indicare\", trovare)."}
{"id": "3734078", "revid": "599013", "url": "https://it.wikipedia.org/wiki?curid=3734078", "title": "Saulius Kleiza", "text": ""}
{"id": "3734083", "revid": "287204", "url": "https://it.wikipedia.org/wiki?curid=3734083", "title": "Sbalzo di colore", "text": "Sbalzo di colore \u00e8 un brano musicale interpretato della cantante romana Syria, primo estratto dal suo album \"Scrivere al futuro\", pubblicato dalla Sony nel maggio del 2011. \u00c8 stato scritto da Mario Gardini, Giovanni Paolo Fontana e Roberto de Luca."}
{"id": "3734110", "revid": "729019", "url": "https://it.wikipedia.org/wiki?curid=3734110", "title": "Gran Premio di Monaco di Formula 3 1988", "text": "Il Gran Premio di Monaco di Formula 3 1988 (\"XXX Prix de Monte Carlo 1988\") fu una gara automobilistica riservata a vetture di Formula 3 che si tenne sul Circuito di Montecarlo il 14 maggio 1988, a supporto del Gran Premio di Formula 1, terza prova del campionato mondiale del .\nLa vittoria and\u00f2 al pilota italiano Enrico Bertaggia, della Forti Corse, al volante di una Dallara F388-Alfa Romeo.\nLa gara venne disputata su 24 giri, pari da 79,872\u00a0km.\nQualifiche.\nAlle qualifiche presero parte 37 piloti sui 39 iscritti, ma solo 26 si qualificarono alla gara.\nRisultati.\nI risultati delle qualifiche furono i seguenti:\nGara.\nResoconto.\nL'italiano Enrico Bertaggia s'impose in gara, con solo mezzo secondo di margine sul francese \u00c9rik Comas. Joachim Winkelhock fu protagonista di grandi sorpassi ma venne eliminato da una collisione con Mauro Martini.\nRisultati.\nI risultati della gara furono i seguenti:"}
{"id": "3734115", "revid": "729019", "url": "https://it.wikipedia.org/wiki?curid=3734115", "title": "Spada sasanide", "text": "\u0160m\u0161yl \u00e8 il vocabolo di lingua pahlavi, poi trasformato in \"shamshir\" in lingua farsi, che indicava l'arma bianca manesca del tipo spada in uso alle forze di cavalleria pesante dell'Impero sasanide, i catafratti. Aveva lunga lama diritta ed impugnatura ad una mano, realizzata, come molte altre spade dell'Antichit\u00e0, spesso interamente in metallo (manico, lama e fodero). Nata con lo scopo precipuo di armare forze di cavalleria professionista, svilupp\u00f2 molti degli accorgimenti tecnico-tattici poi convolati, secoli dopo, nella sciabola occidentale: l'impugnatura ergonomica ed il fodero a due punti di sospensione. Gli esemplari giunti sino a noi, appartenuti alla nobilt\u00e0 sasanide, sono tutti oggetti lussuosissimi, in oro, argento o platino incrostati di preziosi.\nStoria.\nLa costituzione dell'impero di Ardashir I pass\u00f2 attraverso una massiccia riorganizzazione dell'esercito del vecchio Impero partico. Il nuovo esercito persiano, l'esercito sasanide, impostato sul modello professionistico dell'esercito romano, mantenne per\u00f2 quale sua unit\u00e0 d'\u00e9lite la cavalleria pesante dei catafratti: una leva di guerrieri appartenenti alla nobilt\u00e0 feudale dell'impero coperti d'acciaio ed armati di spada, lancia, mazza ferrata ed arco composito. Data la loro alta estrazione sociale, i catafratti si garantirono sempre il meglio della produzione metallurgica imperiale per ci\u00f2 che concernette l'armamento personale.\nL'evoluzione della spada sasanide, \"\u0161m\u0161yl\" in lingua pahlavi (\"shamshir\" in lingua farsi), fu quindi improntata sulla ricerca di continue migliorie tecnico-tattiche con le quali i guerrieri persiani vennero in contatto grazie agli scambi ed agli scontri con le civilt\u00e0 gravitanti intorno all'impero: Impero romano, Impero cinese e popolazioni nomadi della steppa eurasiatica (es. Sarmati).\nAl tempo di Ardashir I (224-241), fondatore della dinastia, la spada in uso ai cavalieri del nuovo impero dimostrava evidenti similitudini con modelli orientali: la Cina della Dinastia Han ed il regno di Kushan. Sarebbero infatti da ricercare nel lontano oriente e non presso i nomadi Sarmati i modelli di riferimento per la spada lunga e snella, con pomo e guardia massicci, evidenti nel rilievo raffigurante l'\"Incoronazione di Ardashir I\" a Naqsh-e Rostam. Il regno di Sapore I (241-272), erede di Ardashir impegnato in continue, vittoriose guerre espansionistiche in Occidente (v. Campagne siriano-mesopotamiche di Sapore I), port\u00f2 nuove evoluzioni. La spada sasanide torn\u00f2 a presentare stilemi tipici della spada partica (impugnatura a due mani, pomello fungiforme a volte lavorato in forma di testa di rapace) ma mantenne la guardia orientale ed anzi intensific\u00f2 la contaminazione dall'arte Kushan adottando foderi con vertice inferiore arrotondato. Invariata durante il regno di Bahram I (regno 273-276), figlio di Sapore I, la foggia della spada sasanide torn\u00f2 a mutare con il nipote del grande conquistatore, Bahram II (276-293), sotto il cui regno si diffuse la moda di pomoli decorati e, stando alle evidenze monumentali, il ricorso ad armi dotate di ricasso. Durante il regno di Cosroe II (590-628) avvenne la pi\u00f9 rivoluzionaria delle evoluzioni: i sasanidi furono il primo grande impero del mondo antico ad adottare il fodero a due punti di sospensione, un'innovazione tecnologica loro veicolata dagli Eftaliti ma quasi certamente sviluppata dalle popolazioni della steppa asiatica.\nSviluppi etimologici.\nA partire dal X-XI secolo, la sempre pi\u00f9 massiccia ingerenza sulla Persia di popolazioni di razza mongoloide, turchi e mongoli, port\u00f2 al diffondersi di spade a lama ricurva, appositamente studiate per favorire lo schermidore in sella: le \"kilij\", archetipo della scimitarra. Queste spade ricurve, inizialmente indicate in lingua pahlavi con il nome di \"qalachuri\", vennero poi semplicisticamente indicate come \"shamshir\" in lingua farsi. Involontario fautore della traslitterazione fu il grande poeta Ferdowsi (935-1020), traduttore in lingua farsi dello \"Sh\u0101h-N\u0101meh\" (\"Libro dei Re\"), antico testo pahlavi narrante l'epopea della Persia dal 5000 a.C. alla conquista araba. Scrivendo di spade con l'arcaico vocabolo \"shamshir\" per un uditorio di cavalieri ormai armati di scimitarra, Ferdowsi, la cui opera ebbe straordinario successo nel mondo culturale persiano per quasi un millennio, spinse i suoi connazionali ad utilizzare la parola \"shamshir\" e non pi\u00f9 \"qalachuri\" per indicare la loro arma manesca d'elezione, derivata dal \"kilij\" turco."}
{"id": "3734120", "revid": "148107", "url": "https://it.wikipedia.org/wiki?curid=3734120", "title": "Ferriossalato di potassio", "text": "Il ferriossalato di potassio \u00e8 il composto chimico con formula K3[Fe(C2O4)3]\u00b73H2O. La formula \u00e8 spesso abbreviata come K3[Fe(ox)3]\u00b73H2O. Il ferro \u00e8 nello stato di ossidazione +3, ed \u00e8 al centro di un complesso ottaedrico, con tre anioni ossalato che fungono da leganti bidentati. Il potassio funge da controione e bilancia la carica 3\u2013 dello ione complesso. In condizioni normali \u00e8 un solido cristallino di colore verde chiaro. In soluzione il solido si scioglie liberando l'anione ferriossalato [Fe(C2O4)3]3\u2013 di colore verde chiaro. Il ferriossalato di potassio \u00e8 spesso usato come attinometro chimico.\nSintesi.\nIl composto si pu\u00f2 sintetizzare per reazione tra solfato di ferro(III), ossalato di bario e ossalato di potassio:\nSi sciolgono i reagenti in acqua e si scalda per circa 1,5 ore. Il solfato di bario (BaSO4) precipita mentre il complesso formato resta in soluzione; dopo aver filtrato per eliminarlo, si raffredda la soluzione e il complesso cristallizza.\nPu\u00f2 essere sintetizzato anche partendo da cloruro ferrico ed ossalato di potassio:\nIl ferriossalato di potassio pu\u00f2 essere quindi fatto precipitare raffreddando la soluzione in un bagno di ghiaccio e poi filtrandola.\nIsomeria.\nLo ione complesso ferriossalato mostra isomeria ottica perch\u00e9 sono possibili due forme speculari non sovrapponibili. In accordo con le regole IUPAC, all'isomero con elicit\u00e0 sinistrorsa \u00e8 assegnato il simbolo greco \u039b (lambda maiuscolo). La sua immagine speculare con elicit\u00e0 destrorsa \u00e8 contraddistinta dal simbolo greco \u0394 (delta maiuscolo).\nReattivit\u00e0.\nIn soluzione il complesso ferriossalato \u00e8 stabile al buio, ma in presenza di luce subisce una reazione di riduzione. Il complesso assorbe un fotone e si decompone formando Fe(C2O4)22\u2013 e CO2. La stechiometria complessiva della reazione \u00e8:\nNella reazione il ferro viene ridotto da +3 a +2 e lo ione ossalato viene ossidato a diossido di carbonio. Questa reazione \u00e8 alla base dell'uso del ferriossalato di potassio come attinometro.\nIndicazioni di sicurezza.\nIl ferriossalato di potassio \u00e8 considerato nocivo: \u00e8 pericoloso per contatto con la pelle e gli occhi, e per ingestione."}
{"id": "3734121", "revid": "287204", "url": "https://it.wikipedia.org/wiki?curid=3734121", "title": "Svetla Bo\u017ekova", "text": ""}
{"id": "3734123", "revid": "984922", "url": "https://it.wikipedia.org/wiki?curid=3734123", "title": "Mowgli's Brothers", "text": "Mowgli's Brothers \u00e8 un cortometraggio di animazione statunitense per la televisione, realizzato da Chuck Jones nel 1977, basato sull'omonimo racconto di Rudyard Kipling.\nLo speciale \u00e8 stato poi distribuito in VHS dalla Family Home Entertainment nel 1985 e nel 1999, e in DVD dalla Lionsgate.\nDifferenze rispetto al racconto.\nBench\u00e9 sia una versione abbastanza fedele all'originale vi sono alcune differenze, come il fatto che Shere Khan sia bianco e che Mowgli si fabbrichi dei pantaloni dopo aver visto degli uomini indossare dei vestiti."}
{"id": "3734134", "revid": "287204", "url": "https://it.wikipedia.org/wiki?curid=3734134", "title": "Coppa dell'Imperatore 1964", "text": "La Coppa dell'Imperatore 1964 \u00e8 stata la quarantaquattresima edizione della coppa nazionale giapponese di calcio. La coppa \u00e8 stata vinta dallo Yawata Steel e dal Furukawa Electric.\nFormula.\nLe dieci squadre partecipanti alla manifestazione vengono ripartite in due gironi all'italiana: le prime disputeranno l'incontro di finale, mentre le seconde si contenderanno il terzo posto.\nSquadre partecipanti.\nGruppo A\nGruppo B"}
{"id": "3734135", "revid": "767487", "url": "https://it.wikipedia.org/wiki?curid=3734135", "title": "Liga Leumit 1956-1957", "text": "La Liga Leumit 1956-1957 \u00e8 stata la 17\u00aa edizione della massima serie del campionato israeliano di calcio.\nPresero parte al torneo 10 squadre, dopo la riduzione, decisa nella stagione precedente.\nVenne confermata la formula del girone all'italiana con partite di andata e ritorno. Per ogni vittoria si assegnavano due punti e per il pareggio un punto.\nPoich\u00e9 l'IFA decise, per il campionato 1957-1958, di riportare il numero delle squadre partecipanti alla Liga Leumit a 12, non furono previste retrocessioni in Liga Alef, mentre da quest'ultima furono promosse due squadre.\nIl titolo nazionale fu vinto dall'Hapoel Tel Aviv, alla sua quarta vittoria, la prima dopo l'indipendenza del Paese.\nCapocannoniere del torneo fu Avraham Ginzburg, dell'Hapoel Haifa, con 16 goal."}
{"id": "3734137", "revid": "287204", "url": "https://it.wikipedia.org/wiki?curid=3734137", "title": "I fratelli di Mowgli", "text": "I fratelli di Mowgli (\"Mowgli's Brothers\") \u00e8 un racconto dello scrittore inglese Rudyard Kipling, finito di scrivere nel dicembre 1892 e pubblicato per la prima volta nel gennaio 1894 sul \"St. Nicholas Magazine\".\nSuccessivamente \u00e8 stato ristampato nella raccolta \"Il libro della giungla\" nello stesso anno, e in seguito anche singolarmente.\nSi tratta del primo racconto delle storie di Mowgli contenute ne \"I libri della giungla\", nonostante Kipling avesse scritto prima \"Nel rukh\" (che cronologicamente \u00e8 l'ultimo racconto, dipingendo Mowgli come un adulto, e che non compare nei Libri della giungla ma solo nella raccolta \"All the Mowgli Stories\").\nTrama.\nIl racconto narra di Mowgli, bambino ritrovato nella giungla da due lupi (Babbo Lupo e Raksha) che lo salvano dalla feroce tigre Shere Khan, la quale voleva ucciderlo. Al Consiglio della rupe, davanti a tutto il Popolo libero, viene deciso di tenere il cucciolo d'uomo come parte del branco, grazie anche all'intervento di Baloo (l'orso) e Bagheera (la pantera) che parlano in suo favore e si prendono l'impegno di crescerlo ed educarlo.\nQuando Mowgli ha ormai 11-12 anni viene a conoscenza del piano di Shere Khan di sobillare i giovani lupi del branco contro Akela, ormai vecchio e non pi\u00f9 in grado di governare. Una notte i giovani lupi impediscono ad Akela di cacciare la sua preda, e al Consiglio della rupe seguente Shere Khan chiede che Akela venga ucciso e il piccolo d'uomo consegnato a lui. Mowgli nel frattempo aveva rubato in un villaggio vicino dei carboni ardenti, con i quali appicca fuoco ad un ramo e riesce a scacciare la tigre e i suoi alleati, sancendo di fatto lo scioglimento del branco. Pieno di tristezza si rende conto di dover lasciare il branco e tornare al villaggio degli uomini, ma giura di tornare un giorno per posare la pelle di Shere Khan sulla rupe del Consiglio.\nAdattamenti.\nLa storia del ritrovamento di Mowgli da parte di Babbo Lupo e Raksha \u00e8 stata descritta in quasi tutte le trasposizioni del Libro della giungla.\nIn particolare, il racconto \u00e8 stato trasposto in versione animata con un cortometraggio per la televisione omonimo del 1977 realizzato da Chuck Jones. In esso Roddy McDowall presta la voce al narratore e a Mowgli. La versione di Jones \u00e8 pi\u00f9 fedele all'originale rispetto a quella disneyana (nella quale ad esempio non compaiono Baloo, Shere Khan e Tabaqui, e Akela incarica Bagheera di riportare Mowgli al villaggio degli uomini); ciononostante ci sono alcune differenze, come il fatto che Shere Khan sia bianco e che Mowgli si fabbrichi dei pantaloni dopo aver visto degli uomini indossare dei vestiti.\nUso nello scautismo.\nAll'interno della branca dei lupetti dello scautismo, tale racconto assume un'importanza primaria all'inizio dell'anno, al momento cio\u00e8 dell'entrata dei cuccioli in branco. Nelle \"Storie di Mowgli\" utilizzate dai capi in Italia, inoltre, il racconto viene diviso in due parti: la prima (\"I fratelli di Mowgli\") fino al momento dell'accettazione di Mowgli da parte del branco; la seconda (\"Il fiore rosso\"), che parte dal punto in cui si era interrotta la prima e che \u00e8 collocato come quarto racconto, dopo \"Come venne la paura\".\nLo stesso Baden-Powell, fondatore dello scautismo, inizia il suo \"Manuale dei lupetti\" con un riassunto della prima parte del racconto (fino all'accettazione di Mowgli da parte del branco) e si ricollega ad esso per introdurre e spiegare cos'\u00e8 un lupetto e cosa fa. Nello stesso capitolo, inoltre, propone un gioco basato sul salvataggio di Mowgli da Shere Khan. Infine, partendo da tale racconto introduce la descrizione delle caratteristiche dei singoli personaggi, il loro ruolo e il concetto di Vecchio lupo per i capi."}
{"id": "3734143", "revid": "1337443", "url": "https://it.wikipedia.org/wiki?curid=3734143", "title": "Luigi de Margherita", "text": "Biografia.\nNacque a Torino nel 1783 da Giovanni Francesco e da Benedetta De Caroli. Rimasto orfano da bambino, fu cresciuto dallo zio paterno Andrea, colonnello d'artiglieria nell'esercito sardo.\nLaureatosi in Giurisprudenza nel 1802 all'Universit\u00e0 di Torino, si dedic\u00f2 subito all'insegnamento. Reggente la cattedra di Istituzioni canoniche nel 1817, nel 1819 ne divenne titolare, insieme a quella di Istituzioni civili; dal 1822 fu anche professore di Diritto civile. Condusse in parallelo una brillante attivit\u00e0 forense, che lo vide diventare anche Avvocato patrimoniale della regina Maria Teresa e Consulente del regio patrimonio.\nRitiratosi dall'insegnamento nel 1844 in seguito a una lite con il preside della facolt\u00e0, comp\u00ec una rapida ascesa negli incarichi pubblici e ministeriali.\nNominato Barone dal Re Carlo Alberto il 18 luglio 1844, divenne senatore del Regno di Sardegna il 19 dicembre 1848; dopo appena dodici giorni divent\u00f2 il primo sindaco di Torino eletto dal popolo. Prest\u00f2 giuramento il 1\u00ba gennaio 1849 e annunci\u00f2 come linee principali del proprio programma l'istruzione elementare estesa alle femmine, il soccorso alle \u00abclassi meno agiate\u00bb, la \u00abpolizia urbana\u00bb e l'igiene \u00abdell'abitato\u00bb. Dopo soli tre mesi fu chiamato a reggere il ministero di Grazia, Giustizia e Culti nel Governo de Launay e dovette cedere la poltrona di sindaco a Carlo Pinchia. Nel frattempo era divenuto anche Consigliere del Magistrato di cassazione (poi Corte di cassazione) di Torino nel 1847 e Presidente di classe della Corte di Cassazione nel 1849.\nMa il suo lascito pi\u00f9 importante di guardasigilli \u00e8 il disegno di legge di cui incaric\u00f2 Siccardi con l'obiettivo di favorire l'autonomia della magistratura dal potere esecutivo. Questo disegno di legge fu inizialmente bocciato, ma entr\u00f2 in vigore il 19 maggio 1851, quando De Margherita non era pi\u00f9 ministro da tempo.\nCome ministro della giustizia, tent\u00f2 di avviare riforme che adeguassero l'organizzazione del Regno di Sardegna ai principi dello Statuto albertino (per esempio l'abolizione dei diritti di primogenitura), ma dovette ritirarle per l'opposizione dell'ala pi\u00f9 conservatrice del Parlamento subalpino. Affid\u00f2 al consigliere Giuseppe Siccardi l'incarico di risolvere un contenzioso con il Papa sulle diocesi di Torino e di Asti, ma anche questa missione si concluse con un insuccesso.\nLa sua carriera politica si interruppe bruscamente in seguito a uno scandalo. Aveva concesso la legittimazione di una figlia naturale del defunto marchese Giovanni Battista Serra, che si era poi fidanzata con suo figlio. Il sospetto di avere agito per interesse personale, dato che la legittimazione comportava una consistente eredit\u00e0, lo costrinse alle dimissioni il 18 dicembre 1849. Non si ritir\u00f2 tuttavia dalla vita pubblica, rimanendo consulente della famiglia reale e relatore di numerosi progetti di legge, tra i quali quelli per la riforma del foro ecclesiastico e per l'istituzione del matrimonio civile.\nSi spense a Torino il 20 maggio 1856.\nIncarichi di Governo.\nRegno di Sardegna post 4 marzo 1848 - Regno d'Italia:\nBibliografia.\nDario Poto, \"Giuristi subalpini tra avvocatura e politica. Studi per una storia dell'avvocatura piemontese dell'Otto e Novecento\", Torino, Alpina, 2006, pp. 16-24"}
{"id": "3734147", "revid": "599013", "url": "https://it.wikipedia.org/wiki?curid=3734147", "title": "Giovanni Castagnola", "text": "Carriera.\nConta una presenza con l'Andrea Doria nel campionato di Serie A 1945-1946, esordendo il 14 ottobre 1945 in -Andrea Doria (2-0). Milit\u00f2 inoltre in Serie C con Entella e Torrese ed in Serie B nelle file della ."}
{"id": "3734149", "revid": "216537", "url": "https://it.wikipedia.org/wiki?curid=3734149", "title": "Campionato del mondo vetture di produzione", "text": ""}
{"id": "3734153", "revid": "371529", "url": "https://it.wikipedia.org/wiki?curid=3734153", "title": "Newport '63", "text": " Newport '63 \u00e8 un album live del musicista jazz John Coltrane pubblicato postumo dalla Impulse! Records nel 1993.\nIl disco contiene la registrazione del concerto tenuto dal sassofonista nel 1963 al Newport Jazz Festival con l'aggiunta di un brano proveniente da un'esibizione al Club Village Vanguard del 1961.\nTracce.\nTutti i brani sono opera di John Coltrane eccetto dove indicato."}
{"id": "3734154", "revid": "1494169", "url": "https://it.wikipedia.org/wiki?curid=3734154", "title": "Divizia B 1992-1993", "text": "Le vincitrici di ogni gruppo vennero promosse, mentre le ultime due classificate vennero retrocesse."}
{"id": "3734156", "revid": "287204", "url": "https://it.wikipedia.org/wiki?curid=3734156", "title": "Vai\u015b\u0101l\u012b", "text": "Vai\u015b\u0101l\u012b (devanagari: \u0935\u0948\u0936\u093e\u0932\u0940) fu la capitale di Licchavi, una delle prime repubbliche esistite, della confederazione Vajji (Vrijji) \"mahajanapadas\", attorno al VI secolo a.C. Fu qui che nel 599 a.C. il 24\u00b0 giain Tirthamkara, Bhagwan Mahavira, nacque e fu portato a Kundalagrama nella repubblica di Vai\u015b\u0101l\u012b, il che lo rende meta di pellegrinaggio per i giainisti. Anche Gautama Buddha predic\u00f2 il suo ultimo sermone qui nel 483 a.C., e nel 383 a.C. il secondo concilio buddhista fu convocato qui da re Kalasoka, per cui \u00e8 anche un importante centro buddhista.\nAl tempo del Buddha, Vai\u015b\u0101l\u012b, che egli visit\u00f2 in numerose occasioni, era una grande citt\u00e0, ricca e prospera, affollata di persone e con abbondante cibo. Una sua cortigiana, Amrapali, era famosa per la sua bellezza, ed aiut\u00f2 parecchio a rendere prospera la citt\u00e0. La citt\u00e0 aveva tre cinte di mura, ognuna delle quali ad un g\u0101vuta di distanza dall'altro, e in ognuna di essere si aprivano tre porte munite di torri d'avvistamento. Fuori dalla citt\u00e0 si estendeva ininterrottamente fino all'Himalaya la vasta foresta di Mahavana. Nelle vicinanze c'erano altre foreste, come ad esempio Gosingalas\u0101la.\nLa citt\u00e0 viene citata negli appunti di viaggio degli esploratori cinesi, F\u01cexi\u01cen (IV secolo) e Xu\u00e1nz\u00e0ng (VII secolo), che furono poi usati nel 1861 dall'archeologo britannico Alexander Cunningham per identificare Vai\u015b\u0101l\u012b con l'attuale villaggio di Basrah nel distretto di Vaishali, in Bihar.\nEtimologia.\nVai\u015b\u0101l\u012b prende il nome da re Vishal di epoca mah\u0101bh\u0101rata. La citt\u00e0 viene anche chiamata Vis\u0101l\u0101. Buddhaghosa, studioso e storico indiano buddhista del V secolo, diceva che Vesali prendeva il nome dal fatto che era grande o \"vishal\".\nStoria.\nAnche prima dell'avvento del Buddhismo e del Giainismo, Vai\u015b\u0101l\u012b era la capitale dello stato di Licchavi. In quel periodo Vai\u015b\u0101l\u012b era un'antica metropoli nonch\u00e9 capitale della repubblica di Vai\u015b\u0101l\u012b, che occupava buona parte della regione himalayana del Gange dove oggi si trova lo stato del Bihar (India). Si conosce molto poco dell'antica storia di Vai\u015b\u0101l\u012b. Il Vishnu Purana registra 34 re di Vai\u015b\u0101l\u012b di cui si crede che il primo, \"Nabhaga\", abbia abdicato il trono per un problema di diritti umani, e si crede che abbia dichiarato: \"Io sono ora un libero coltivatore del terreno, re del mo acro\". L'ultimo dei 34 re fu \"Sumati\", considerato contemporaneo di Dasaratha, padre del dio hindu R\u0101ma.\nNella repubblica di Vai\u015b\u0101l\u012b nacque Mahavira. Il Gautama Buddha predic\u00f2 il proprio ultimo sermone a Vai\u015b\u0101l\u012b e vi annunci\u00f2 il suo Parinirvana. Vai\u015b\u0101l\u012b \u00e8 anche famosa come la terra di Amrapali (scritto anche Ambapali), la famosa cortigiana indiana che appare in numerose storie di folclore e nella letteratura buddhista. Amrapali divenne poi discepola del Buddha.\nA un chilometro di distanza si trova \"Abhishek Pushkarini\", il luogo dell'incoronazione. Le acque sacre di questo luogo ungevano i rappresentanti eletti di Vai\u015b\u0101l\u012b. Nelle sue vicinanzesi trovano il tempio giapponese e lo stupa Vishwa Shanti (Pagoda della pace mondiale) costruiti dalla setta giapponese Nipponzan-Myohoji.\nNei pressi del luogo di incoronazione si trova lo stupa 1, o stupa reliquiario. Qui gli abitanti di Lichchavi seppellirono una delle otto parti delle reliquie del Maestro, che ricevettero dopo il Mahaparinirvana. Dopo il suo ultimo discorso, il Risvegliato part\u00ec per Kushinagar, e gli abitanti di Licchavi continuarono a seguirlo. Buddha diede loro la sua ciotola per le elemosine, ma essi si rifiutarono ancora di tornare. Il Maestro cre\u00f2 l'illusione di un fiume in piena che li costrinse a tornare. Il sito pu\u00f2 essere identificato con Deora, nell'attuale villaggio di Kesariya, dove in seguito Ashoka costru\u00ec uno stupa.\nVisite del Buddha a Vai\u015b\u0101l\u012b.\nIl Buddha visit\u00f2 per la prima volta Vai\u015b\u0101l\u012b nel quinto anno dopo la sua Illuminazione, e vi pass\u00f2 la stagione delle piogge. I Commentari del Buddhismo Theravada forniscono descrizioni dettagliate delle circostanze di questa visita. Ves\u0101ai era abitta da settemila persone e sette raja, ognuno dei quali aveva grandi propriet\u00e0, numerosi palazzi e luoghi di piacere. Vi fu una carenza nella fornitura di cibo dovuta alla siccit\u00e0, e le persone morirono in gran numero. L'odore dei corpi in putrefazione attir\u00f2 gli spiriti maligni, e molti abitanti furono presi da malattie intestinali. Gli abitanti si lamentarono col principe regnante, ed egli convoc\u00f2 un'assemblea generale in cui si decise, dopo numerose discussioni, di invitare in citt\u00e0 il Buddha. Dato che il Buddha si trovava allora a Veluvana in R\u0101jag\u1e5bha, Mah\u0101li di Licchavi, amico di re Bimbis\u0101ra e figlio del cappellano di Vesali, fu inviato da Bimbisara con la richiesta di convincere il Buddha a recarsi a Vai\u015b\u0101l\u012b.\nBimbis\u0101ra riport\u00f2 la richiesta al Buddha che, dopo aver ascoltato la storia di Mah\u0101li, accett\u00f2 il viaggio. Il Buddha inizi\u00f2 il viaggio con 500 monaci. Bimbis\u0101ra addobb\u00f2 la strada da R\u0101jag\u1e5bha al Gange, una distanza di cinque leghe, fornendo tutti i comfort possibili. Accompagn\u00f2 il Buddha, ed il Gange fu raggiunto in cinque giorni. Le navi, ornate con splendore, erano pronte per il Buddha ed i suoi monaci, e ci viene detto che Bimbis\u0101ra segu\u00ec il Buddha finch\u00e9 l'acqua non gli arriv\u00f2 al collo. Il Buddha fu ricevuto sulla riva opposta dai Licchavi, con onori ancora maggiori di quelli tributatigli da Bimbis\u0101ra. Non appena il Buddha mise piede in territorio Vajji, vi fu una tempesta e cadde una pioggia torrenziale. La distanza tra il Gange e Vai\u015b\u0101l\u012b era di tre leghe; quando Buddha giunse a Vai\u015b\u0101l\u012b, Sakka giunse a ringraziarlo, e, alla vista del deva, tutti gli spiriti cattivi fuggirono impauriti. Alla sera il Buddha insegn\u00f2 ad \u0100nanda il Ratana Sutta, ed ordin\u00f2 che avrebbe dovuto essere recitato all'interno delle tre mura della citt\u00e0, con il contorno della citt\u00e0 fatto di principi di Licchavi. Il Buddha stesso recit\u00f2 il Ratana Sutta all'assemblea, ed 84\u00a0000 persone si convertirono. Dopo aver ripetuto il rituale per sette giorni consecutivi, il Buddha lasci\u00f2 Vai\u015b\u0101l\u012b. Secondo il DhA. il Buddha rimase solo sette giorni a Vai\u015b\u0101l\u012b, mentre KhA parla di due settimane. I Licchavi lo accompagnarono al Gange con i dovuti onori. Sulla riva opposta Bimbis\u0101ra ne attendeva l'arrivo per ricondurlo a R\u0101jag\u1e5bha. Al suo ritorno qui, il Buddha recit\u00f2 il Sankha J\u0101taka.\nNon \u00e8 possibile sapere quante volte il Buddha visit\u00f2 Vai\u015b\u0101l\u012b, ma i libri ci portano a credere che avvenne numerose volte. Varie regole Vinaya vengono citate come relative a Vai\u015b\u0101l\u012b. La visita descritta sopra sembra essere stat la pi\u00f9 lunga. Altre regole Vinaya furono scritte a Vai\u015b\u0101l\u012b. Fu durante una visita a Vai\u015b\u0101l\u012b, dove si era recato partendo da Kapilavatthu, che Mah\u0101praj\u0101pat\u012b Gautam\u012b segu\u00ec il Buddha con 500 altre donne Sakya, e, con l'aiuto di \u0100nanda, ottenne per le donne il permesso di entrare a far parte dell'Ordine sotto certe condizioni.\nIl libro descrive l'ultima visita del Buddha a Vesali lungo la strada per Kusinara. L'ultimo giorno della visita, dopo il pasto, si rec\u00f2 con \u0100nanda a C\u0101p\u0101la cetiya per la siesta e, durante la conversazione, parl\u00f2 ad \u0100nanda delle bellezze di Vai\u015b\u0101l\u012b: l'Udena cetiya, il Gotamaka cetiya, il Sattambaka cetiya, il Bahuputta cetiya ed il S\u0101randada cetiya, e viene menzionato anche un Kapinayha-cetiya. Tutti questi erano un tempo santuari dedicati a varie divinit\u00e0 locali, ma che dopo la visita del Buddha a Vai\u015b\u0101l\u012b furono convertiti in luoghi del culto buddhista. Vengono citati altri monasteri, a Vai\u015b\u0101l\u012b o nelle sue vinanze (ad esempio P\u0101tik\u0101r\u0101ma, V\u0101lik\u0101r\u0101ma).\nGeneralmente il Buddha soggiornava presso il Kutagarasala durante le sue visite a Vai\u015b\u0101l\u012b, ma sembra che a volte abbia abitato in altri ssantuari. Durante l'ultima visita al C\u0101p\u0101la cetiya decise di morire entro tre mesi, ed inform\u00f2 M\u0101ra e, in seguito, \u0100nanda, della sua decisione. Il giorno successivo lasci\u00f2 Vai\u015b\u0101l\u012b per Bhandagama, dopo aver dato un ultimo sguardo alla citt\u00e0, \"girando il suo corpo rotondo, come un elefante\". Durante la stagione delle piogge che aveva preceduto questo avvenimento, il Buddha visse a Beluvagama, un sobborgo di Vai\u015b\u0101l\u012b, mentre i monaci abitarono a Vai\u015b\u0101l\u012b o nei dintorni. Il giorno prima di entrare in vassa, Ambap\u0101li invit\u00f2 il Buddha ed i monaci a pranzo, alla fine del quale concesse all'Ordine l'uso del suo Ambavana.\nTra gli importanti sutta recitati a Vai\u015b\u0101l\u012b vi sono il Mah\u0101li, il Mah\u0101s\u00edhan\u0101da, il C\u00fala Saccaka, il Mah\u0101 Saccaka, il Tevijja, il Vacchagotta, il Sunakkhatta ed il Ratana. Dopo la morte del Buddha una parte di reliquie fu sepolta in citt\u00e0.\nGiainismo a Vai\u015b\u0101l\u012b.\nSecondo lo svetambara, l'ultimo Tirthamkara, Mahavira, \u00e8 nato e cresciuto nel distretto di Kshatriyakund, Vai\u015b\u0101l\u012b, da re Siddhartha e dalla regina Trishila. Vai\u015b\u0101l\u012b era una roccaforte dei Nirgrantha (giainisti), e si dice che delle 42 stagioni delle piogge dell'ultima parte della vita scetica di Mahavira, egli ne visse dodici a Vai\u015b\u0101l\u012b. Vai\u015b\u0101l\u012b era anche la residenza di Kandaramasuka e P\u0101tikaputta. Tra gli eminenti seguaci del Buddha che vissero a Vai\u015b\u0101l\u012b, vanno citati Ugga, Pingiyani, Karanapali, Siha, Vasettha, e vari altri Licchavi.\nFamosi siti buddhisti a Vai\u015b\u0101l\u012b.\nKutagarasala Vihara.\nKutagarasala Vihara \u00e8 il monastero in cui Buddha viveva spesso durante le visite a Vai\u015b\u0101l\u012b. Si trova a 3 chilometri dallo stupa reliquiario, e sul pavimento si pu\u00f2 trovare lo stupa di Ananda, con una colonna Ashoka in ottime condizioni (forse l'unica Ashoka completa rimasta), ed un antico stagno.\nLuogo dell'incoronazione.\nA poche centinaia di metri dallo stupa reliquiario si trova l'Abhishek Pushkarini, il luogo dell'incoronazione. Le sue acque sacre ungevano i rappresentanti eletti di Vai\u015b\u0101l\u012b.\nPagoda della pace mondiale.\nVicino al luogo dell'incoronazione si trova un tempio giapponese e lo \"stupa Vi\u015bv\u0101 \u015a\u0101nti\" (Pagoda della pace mondiale) costruiti dalla setta nichiren giapponese Nipponzan-Myohoji. Una piccola parte delle reliquie del Buddha trovate a Vai\u015b\u0101l\u012b sono state sepolte nelle fondamenta e nel chhatra di questo stupa."}
{"id": "3734160", "revid": "984922", "url": "https://it.wikipedia.org/wiki?curid=3734160", "title": "The White Seal", "text": "The White Seal \u00e8 un cortometraggio di animazione statunitense per la televisione realizzato da Chuck Jones nel 1975, basato sull'omonimo racconto di Rudyard Kipling."}
{"id": "3734163", "revid": "110157", "url": "https://it.wikipedia.org/wiki?curid=3734163", "title": "Centelles (famiglia)", "text": "I Centelles, Centeglies, Centellas, Cantalles, Cintillis o Centelly sono una famiglia nobile spagnola di stirpe ducale che ebbe diramazioni, oggi quasi estinte, in Sicilia. I Centelles (divenuti poi Centelli, Centella, o Santiglia in lingua sicula) giunsero in Sicilia successivamente ai moti dei famosi Vespri Siciliani, assieme ad altre due iniziali casate i Carafa ed i Sorianos (divenuti poi in Sicilia Suriano), tutte imparentate con la casa reale d'Aragona. Fu infatti Pietro III d'Aragona a conferire a ciascuna casata il \"penzones\", ossia il Drappo Reale raffigurante l'Arma di battaglia del sovrano e nel capo destro dello stendardo l'Arma accollata della Casata inviata in Sicilia in soccorso della popolazione e per difendere le pretese del re d'Aragona sul trono di Trinacria. \nI Centelles hanno come capostipite Cataldo di Craon, uno dei nove cavalieri franchi che accompagn\u00f2 Carlo Magno nella liberazione dal dominio arabo della Catalogna; apparteneva inoltre al casato dei duchi di Borgogna. Fu signore di Centelles, dal quale feudo trasse il cognome.\nUn Bernardo Centeglies fu cortigiano di Martino I di Sicilia; un Gilberto Centelles fu vicer\u00e9 di Sicilia e di Valencia per Alfonso V d'Aragona, per il matrimonio con Costanza Ventimiglia Moncada, figlia di Antonio, ebbe il titolo di conte di Collesano; un Giuliano fu strategoto di Messina; un Almerico fu pretore di Palermo; un Giuseppe Centelles fu vicer\u00e9 di Sicilia per Ferdinando II di Aragona; molto importante storicamente fu Antonio Centelles, conte di Collesano, marchese di Cotrone e conte di Catanzaro e Belcastro, protagonista tra il 1437 e il 1465 della vita politica del Regno di Napoli.\nComplessivamente la famiglia possedette tre marchesati, un ducato, sette contee e trentanove baronie; contrasse parentele, tra le altre, con i Del Balzo, i Cardona, i Moncada, i Ruffo, i Ventimiglia e gli Zuniga; fu aggregata al seggio di Nilo dei sedili di Napoli."}
{"id": "3734174", "revid": "1522738", "url": "https://it.wikipedia.org/wiki?curid=3734174", "title": "World Union of National Socialists", "text": "La World Union of National Socialists (WUNS; \"Unione Mondiale dei Nazionalsocialisti\", \"UMN\") \u00e8 un'organizzazione internazionale fondata nel 1962 per riunire tutti i movimenti neonazisti del mondo.\nStoria.\nL'associazione ebbe inizio quando George Lincoln Rockwell, leader del American Nazi Party (ANP), incontr\u00f2 in Inghilterra Colin Jordan, capo del Movimento Nazional Socialista. Questo primo accordo port\u00f2 poi alla Dichiarazione di Cotswold sul \"potere bianco\" e alla adesione di un primo nucleo di movimenti. Con la morte nel 1967 di Rockwell al vertice and\u00f2 Matt Koehl, con il danese Povl Riis-Knudsen come segretario generale, che spinse verso un \"nazi-misticismo\" religioso. Dal 2006 al 2019 ne \u00e8 stato leader Jeff Schoep, guida del Movimento Nazionale Socialista che poi ha abbandonato il movimento ed ha rinnegato gli ideali prima da lui supportati.\nIn Italia ne fanno parte il Movimento Fascismo e Libert\u00e0 - Partito Socialista Nazionale e la Comunit\u00e0 politica di Avanguardia.\nMembri.\nQuesti i movimenti e i partiti membri oggi:"}
{"id": "3734175", "revid": "767487", "url": "https://it.wikipedia.org/wiki?curid=3734175", "title": "Liga Leumit 1957-1958", "text": "La Liga Leumit 1957-1958 \u00e8 stata la 18\u00aa edizione della massima serie del campionato israeliano di calcio.\nPresero parte al torneo 12 squadre, dopo l'ampliamento deciso nella stagione precedente dall'IFA.\nVenne confermata la formula del girone all'italiana con partite di andata e ritorno. Per ogni vittoria si assegnavano due punti e per il pareggio un punto.\nNella stagione 1957-1958 non ebbero luogo n\u00e9 promozioni n\u00e9 retrocessioni.\nIl titolo nazionale fu vinto, per la nona volta, dal Maccabi Tel Aviv.\nAlla stessa squadra apparteneva il \ncapocannoniere del torneo, Rafi Levi, con 14 goal."}
{"id": "3734176", "revid": "290948", "url": "https://it.wikipedia.org/wiki?curid=3734176", "title": "Grado di penetrazione", "text": "Il test del grado di penetrazione \u00e8 una prova standard eseguita sul bitume per valutarne le caratteristiche fisiche e prestazionali. Trattandosi di una prova empirica, le condizioni di esecuzione sono esattamente definite dalle agenzie nazionali di standardizzazione.\nIn questo test un campione di bitume mantenuto a 25\u00b10,1 \u00b0C viene penetrato da un ago di diametro definito sotto un carico di 100 grammi per 5 secondi.\nIl grado di penetrazione \u00e8 il valore della distanza penetrata dall'ago nel campione, espressa in decimi di millimetro (dmm).\nAnzich\u00e9 un ago, pu\u00f2 essere impiegato un cono, oppure un particolare ago con sommit\u00e0 ogivale.\nLo strumento che consente di eseguire questi test \u00e8 il penetrometro."}
{"id": "3734178", "revid": "287204", "url": "https://it.wikipedia.org/wiki?curid=3734178", "title": "Henry de Bracton", "text": "\u00c8 famoso per i suoi scritti di giurisprudenza, in particolare \"De legibus et consuetudinibus Angliae\" (\"Leggi e costumi inglesi\") e le sue idee sulla \"mens rea\", o intenti criminali.\nSecondo Bracton, era solo attraverso l'esame combinato di azione e intenzione che poteva essere stabilita l'effettivit\u00e0 di un atto criminale.\nScrisse anche sulla monarchia, sostenendo che un sovrano deve essere chiamato solo 're', se ha ottenuto ed esercitato il potere in modo legittimo.\nNei suoi scritti Bracton coerentemente riesce ad occuparsi del diritto delle corti reali (tribunali) attraverso il suo uso di categorie derivate dal diritto romano, incorporando cos\u00ec nel diritto inglese diversi sviluppi del diritto romano medievale.\nBiografia.\nPlucknett descrive Bracton in questo modo: \"Due generazioni dopo Ranulf de Glanvill arriviamo al fior fiore e all'apice della giurisprudenza inglese - Bracton.\" Bracton era nato attorno al 1210 nel Devon ed aveva un grado avanzato nella gerarchia della Chiesa. \nProveniva da Bratton Fleming o Bratton Clovelly. Entrambi i villaggi sono nel Devon. \nFu solo dopo la sua morte che il nome della famiglia appare come \"Bracton\"; durante la sua vita, era conosciuto come Bratton, o Bretton. Questa origine potrebbe essere stata Bradton, che significa \"Citt\u00e0 vasta\".\nBracton appare la prima volta come giudice nel 1245. Dal 1248 sino alla morte nel 1268 \u00e8 stato costantemente impegnato come giudice di Corte d'assise nelle contee, specialmente Somerset, Devon e Cornwall. \nFu membro del \"coram rege\", chiamato anche \"coram ipso rege\", in seguito divenuta corte del Re. \nSi \u00e8 ritirato da questa nel 1257, poco prima della riunione del Parliament nel 1258 a Oxford. \nNon \u00e8 noto se il suo ritiro era legato alla politica. Il suo ritiro coincide con la famigerata Seconda guerra dei baroni nel 1264. A quel tempo a Bracton fu ordinato di restituire al Tesoro il grande deposito dei plea rolls (registrazioni delle sentenze da cause precedenti) che era stato in suo possesso.\n\u00c8 stato anche costretto a cedere il gran numero di rotoli di pergamena dei suoi predecessori Martin Pateshull e William Raleigh, conosciuto anche come William de Raley. \nNon \u00e8 possibile stabilire se si \u00e8 opposto al Re o ai baroni in questa vicenda, ma si suppone che sia stato coinvolto in intrighi politici.\nIl risultato pratico \u00e8 stato che la sua opera principale, \"De Legibus et Consuetudinibus Angliae\" (\"Delle Leggi e Consuetudini inglesi\"), \u00e8 rimasta incompiuta. Anche cos\u00ec oggi esiste in quattro grandi volumi. \nHa continuato a seguire le assise nel sud-ovest fino al 1267.\nNell'ultimo anno della sua vita ha ricoperto un altro ruolo importante, come membro di una commissione di prelati, magnati e giudici nominati per ascoltare le rimostranze dei \"diseredati\" - coloro che avevano parteggiato per Simone V di Montfort, Conte di Leicester contro re Enrico III.\nBracton a quanto pare ha avuto accesso ai gradi pi\u00f9 alti degli incarichi tra Chiesa e Stato. Egli fu un ecclesiastico. \nNel 1259 divenne rettore della parrocchia del Devonshire di Combe-in-Teignhead e nel 1261, rettore di Bideford. \nIn 1264 fu nominato arcidiacono di Barnstaple e nello stesso anno, cancelliere della Cattedrale di Exeter. \nNel 1245 ha goduto di una dispensa che gli consente di mantenere tre benefici ecclesiastici. \nFu sepolto nella navata centrale della Cattedrale di Exeter, di fronte a un altare che porta il suo nome. \nHa creato un chantry (un fondo per alimentare una serie continua di preghiere in perpetuo) per la sua anima che era alimentato dalle rendite del maniero di Thorverton.\nBracton si \u00e8 descritto cos\u00ec: \"Ius dicitur ars boni et aequi, cuius merito quis nos sacerdotes appellat: iusticiam namque colimus et sacra iura ministramus.\" Bracton si sentiva un sacerdote della legge, un sacerdote in eterno secondo l'ordine di Eneo Domizio Ulpiano. Domitus Ulpianus (da cui sono prese queste parole - Digesto 1.1.1) fu un giurista latino di diritto Romano di grande fama nel Medioevo. L'analogia con il sacerdote biblico Melchizedek, il sacerdozio di Melchizedek, \u00e8 chiara.\nInfluenze su Bracton - Pateshull e Raleigh.\nDue giuristi predecessori influenzano direttamente Bracton. Il primo fu Martin de Pateshull, uno dei copisti amanuensi di Giovanni d'Inghilterra, che divenne giudice del Tribunale nel 1217, e nel 1224 fu uno dei \"giustiziari\" itineranti che affront\u00f2 Falkes de Breaute. \nBracton stimava molto Pateshull, e osserv\u00f2, \"In qualsiasi elenco di giudici regolari, il nome di Pateshull cos\u00ec costantemente precede tutti gli altri che egli deve aver goduto di qualche preminenza, anche se forse non di natura definitiva.\" Pateshull fu arcidiacono della Cattedrale di Norwich e decano della St. Paul's Cathedral a Londra. \nLa sua capacit\u00e0 per il duro lavoro era tale che un confratello di giustizia ha chiesto al Conte Hubert de Burgh di scusarlo per non andare sul circuito giudiziario itinerante con Pateshull per il motivo che portava fuori i suoi colleghi con la sua incessante attivit\u00e0.\nDelle sue capacit\u00e0 come avvocato, citazioni riconoscenti di Bracton ne parlano eloquentemente. Egli sembra aver guadagnato la sua reputazione come avvocato, soltanto per quello. Mor\u00ec nel 1229.\nL'altra persona che ha avuto grande influenza sul pensiero di Bracton \u00e8 stato William Raleigh, conosciuto anche come William de Raley, nativo di Devon. Egli era residente nei dintorni di Bratton Fleming nel 1212, quando Bracton vi nacque. Raleigh era un giudice di tribunale nel 1228. Nel 1234 ha pronunciato sentenza di inversione del giudizio nei confronti di Hubert de Burgh, 1 \u00b0 Conte di Kent, come fosse un fuorilegge. Anche se non era un \"justicier\", fu considerato come il capo tra giudici. Nel 1237 venne nominato tesoriere della Cattedrale di Exeter. Fu eletto alla sede di Winchester nel 1238 e pass\u00f2 dalla storia del diritto. Alla sua elezione a questa posizione si opponeva violentemente il Re che preferivano William de Valence, I conte di Pembroke. Nel 1239 Raleigh fu eletto alla sede di Norwich. Nel 1244 fu eletto per la seconda volta alla sede di Winchester. Mor\u00ec nel 1250. Aveva molto a che fare con il percorso dello Statuto di Merton. Raleigh ha difeso il rifiuto dei baroni di cambiare la legge della bastardaggine e legittimazione. Ha inventato il writ \"Quare ejecit infra terminum\" e influenz\u00f2 la stesura di diversi altri nuovi mandati. \u00c8 da Bracton che otteniamo la maggior parte della storia della legge in questo momento. Bracton pensa di aver avuto un'agenda con 2000 casi da Pateshull e Raleigh.\nRaleigh concesse terre a Bracton in \"Flemmings\" (Fiamminghi) di Bratton, che la ottennero attraverso la famiglia della moglie. Il suo nome era Beaupre. Raleigh fu alle dipendenze di Pateshull. Bracton divenne in seguito collaboratore di Raleigh.\nBracton: prospettive cosmopolite.\nBracton ha influenzato le corti di giustizia del suo tempo con un'ampia prospettiva continentale o cosmopolita. L'incorporazione del diritto romano \u00e8 iniziata con Ranulf de Glanvill 140 anni prima. Questo \u00e8 dimostrato dal \"Leges Henrici Primi\" (leggi di Enrico I). Ci sono alcune controversie circa la vera natura del romanismo di Bracton. Henry Sumner Maine ha considerato Bracton come un imbroglione, che ha cercato di far passare diritto romano puro come legittimo diritto inglese. Per questo, a suo avviso, Bracton dovrebbe essere completamente liquidato come non una figura di sostanza nella formazione del diritto inglese. Frederic William Maitland ha mantenuto la tesi opposta, postulando che Bracton non aveva una reale conoscenza del diritto romano, e la parte che ha fatto proclamare come romana era incompleta e poco approfondita. Questi sono stati del parere che la maggior parte, se non tutta la \"romanit\u00e0\" di Bracton \u00e8 derivata direttamente da Azzone da Bologna, scritta prima del 1211. Questo ha dimostrato che \u00e8 difficile individuare l'esatta natura del \"romanismo\" in Bracton.\nQuando l'Inghilterra fu conquistata dai Normanni nel 1066, pass\u00f2 sotto l'influenza del sistema pi\u00f9 progressista e meglio governato d'Europa. Ha anche portato una connessione con l'intera vita intellettuale del continente che era stata assente nel periodo anglosassone. Gli stranieri sono venuti a studiare in Inghilterra. La giovent\u00f9 inglese frequent\u00f2 le Universit\u00e0 europee. L'unico Papa inglese della storia, papa Adriano IV fu eletto nel 1154. Questo pu\u00f2 essere attribuito alla influenza normanna. Sul continente nei secoli XII e XIII, c'\u00e8 stata una rinascita in tutti gli studi, soprattutto nei concetti giuridici e nella scrittura. In Europa, Irnerio, i Quattro Dottori e Accursio ripresero lo studio del diritto civile. Questi fondarono la scuola dei glossatori (autori e scrittori di una descrizione \"glossa\" o breve del caso, un commento). Graziano ha sistematizzato il diritto canonico.\nL'Antica legge germanica (Libri Feudorum) ed il francese Beaumanoir hanno condensato e messo ordine in qualche modo al diritto consuetudinario feudale d'Europa. Ranulf de Glanvill e Bracton hanno fatto la stessa cosa per l'Inghilterra, seguendo lo spirito del continente.\nBracton \u00e8 stato influenzato da uno dei primi codici legali del XII secolo, intitolato \"Leges Edwardi Confessoris\". \u00c8 una raccolta che presumibilmente ha registrato le leggi e costumi correnti al tempo di Edoardo il Confessore per volere del suo successore Guglielmo il Conquistatore.\nGuglielmo il Conquistatore riorganizz\u00f2 l'organizzazione della propriet\u00e0 terriera gradualmente, in modo frammentario, seguendo la riduzione dell'opposizione in varie parti dell'Inghilterra. Ai suoi principali vassalli sono stati concessi nuovi feudi territoriali. Ma la struttura giuridica antica sassone \u00e8 stata lasciata in gran parte intatta, compreso il tradizionale sceriffo (reeve shire) e i tribunali di contea (shire) e le suddivisioni territoriali delle Corti. Maitland \u00e8 del parere che la legislazione di Guglielmo I e i suoi successori era sbilanciata in favore di tutte quelle del \"sassone occidentale\" (Wessex) e della Chiesa, pur evitando di denigrare tutte le cose riferibili al Danelaw. Bracton mescol\u00f2 liberamente l'antica terminologia sassone come sac (amore), soc (soke), pedaggio e durata, \"infangthef\", \"utfangthef\", thegn, \"dreng\", \"sochemannus\", nascondere, \"geld\", centena, \"wapentake\", \"bote\", \"wite\" e \"wer\" con termini normanno - francesi come barone, \"comes\" (conte), visconte, vavassore, villano, feudal relief, omaggio feudale, \"feudum manerium\".\nOpere.\nLa sua opera scritta, \"De Legibus et Consuetudinibus Angliae\" (\"Le Leggi e i Costumi dell'Inghilterra\"), \u00e8 stata composta principalmente prima del 1235. \nLa maggior parte del testo fu probabilmente scritta da William di Raleigh e poi ripassata insieme a Bracton, che era il suo copista. Il contributo di Bracton fu in gran parte quello di aggiornare il testo da includere, ad esempio, le modifiche apportate nelle disposizioni di Merton nel 1236. \nLa vera natura del lavoro di Bracton, tuttavia, non \u00e8 chiara. Pollock, Maitland, e Plucknett danno maggiormente credito al lavoro di Bracton e meno all'influenza di Raleigh. Questi studiosi datano il lavoro in un secondo tempo, pi\u00f9 vicino al 1260. Il lavoro non fu mai completato. Secondo i questi autori, la Seconda guerra dei baroni ne fece terminare la scrittura. \nBracton aveva accesso (o effettivo possesso di) molti rotoli (rolls) di pergamena contenenti casi giuridici e sentenze registrate al Tribunale del Re. Questi sono stati chiamati \"plea rolls\" \"(rotoli delle cause)\" e non erano di solito disponibili pubblicamente. \u00c8 probabile che fu costretto a cederli prima che il suo libro fosse finito.\nAnche nel suo stato incompiuto, \u00e8 il pi\u00f9 completo libro inglese diritto medievale. \nHa probabilmente avuto accesso anche alle cause di Martin Pateshull e William Raleigh, suoi mentori nella legge. Un'agenda contenente 2000 casi di Pateshull e Raleigh \u00e8 stata ritenuta essere di Bracton. Questo libro contiene note scritte a margine che sono scritte con la calligrafia di Bracton. Ha incorporato le informazioni da queste cause nel suo libro. Bracton ha studiato anche le note (commentari) del giurista italiano Azzone da Bologna.\nConosceva il \"Corpus iuris civilis\" (Corpo delle leggi civili [in Latino]), il Decretum Gratiani e il Decretale, come pure i lavori dello studioso di diritto canonico Tancredi da Bologna.\nHa avuto modo di conoscere e ne divenne un fautore del concetto latino di legge universale o legge morale naturale, basato sulla sua lettura di queste fonti. Bracton avrebbe avuto familiarit\u00e0 con la descrizione della legge morale naturale applicata nel Decretale: \"La legge naturale risale alla creazione della creatura razionale. Essa non varia con il tempo, ma rimane immutabile.\" \nEbbe familiarit\u00e0 con Isidoro di Siviglia o \"Isidorus Hispalensis\" (c. 570-636) che ha scritto della legge: \"Nel determinare la natura del diritto, ci devono esserci tre condizioni: la promozione della religione, in quanto \u00e8 proporzionata alla legge divina; che \u00e8 utile per la disciplina, in quanto \u00e8 proporzionata alla legge naturale; e che \u00e8 ulteriormente per il bene comune, in quanto \u00e8 proporzionata all'utilit\u00e0 del genere umano\". Bracton ha usato queste opere come base per la sua filosofia del diritto. Certi termini latini, come \"corpus et animus\" (corpo e anima) essendo necessari per il possesso della conoscenza della legge, sono cos\u00ec visti da Bracton come origine ecclesiastica.\nSulla base delle note e degli scritti di Bracton, Pollock e Maitland credono che egli non fosse n\u00e9 un cortigiano n\u00e9 un fautore della monarchia assoluta. Altre volte, pu\u00f2 essere accusato di distorsione dei concetti: \"Sed et quod Principi placuit\".\nIl lavoro di Bracton divenne la base per la dottrina giuridica di Edoardo I d'Inghilterra. Gilbert Thornton, il capo dei giudici (chief justice) del tribunale del Re, ha fatto un'epitome di esso. Questo \u00e8 stato perso.\nLa prima menzione del diritto romano nel diritto comune d'Inghilterra si trova nel 1237-1238, in una causa riguardante un Palatinato; se poteva essere suddiviso tra i coeredi. I giudici non potevano trovare nessun precedente per una cosa del genere nel diritto inglese, n\u00e9 nella Magna Carta, n\u00e9 nel diritto romano (in iure scripto), quindi, apposero (in ritardo) la loro decisione. Al tempo di Bracton, era stato stabilito che l'imperatore del Sacro Romano Impero era considerato soggetto al Re d'Inghilterra, mentre era in Inghilterra: Ricardus Rex Alemanniae (Rex Romanorum semper augustus) fu coinvolto in un insolito sequestro.\nBracton ha studiato la forma dei writ (mandati, citazioni) originali. Si procur\u00f2, per proprio uso, le trascrizioni complete degli atti processuali in casi selezionati. Questi sono stati utilizzati per scrivere il suo trattato sulla legge. \u00c8 stato anche il primo ad offrire il commentario sui casi che scrisse. In questo senso Bracton era moderno, ha criticato e lodato varie sentenze. Chiam\u00f2 quelli che erano una generazione prima di lui, i suoi \"maestri\". I casi di cui scrisse erano almeno vent'anni posteriori rispetto a un suo libro. I suoi scritti non sono come un trattato giuridico moderno confrontando le sentenze per il caso. Non esiste il concetto di giurisprudenza, come si potrebbe trovare in un libro di testo moderno. Ha selezionato i casi e ha scritto una descrizione generale di ci\u00f2 che la legge dovrebbe essere in un dato insieme di circostanze. Non c'era una vera stare decisis. Ha dato le descrizioni di quelle che dovrebbero essere le decisione in situazioni di fatto ipotetiche, senza menzione di casi reali. Ha incluso anche molti esempi di citazioni per varie situazioni. Bracton ha scelto i casi basandosi sulla sua ammirazione per i giudici coinvolti, e voleva fare modelli di esempio della loro logica. L'inclusione della giurisprudenza era importante, perch\u00e9 era la prima volta che questo era avvenuto nella dottrina legale inglese. Gli avvocati per due secoli (XIII e XIV secolo) sono stati introdotti al concetto di giurisprudenza e di logica giuridica dal libro di Bracton. Un corso nuovo e moderno era stato impostato.\nI manuali successivi, basati sugli esempi di Bracton contenevano la giurisprudenza sul caso attuale, con i titoli rimossi. La capacit\u00e0 di interpretare casi concreti e le decisioni, cos\u00ec come la logica che c'era dietro di loro era rivoluzionaria ai tempi di Bracton. I rotoli di pergamena (rolls) del tribunale di corte non erano disponibili per essere esaminati da chiunque. Il suo trattato ha cambiato questo, per sempre. La possibilit\u00e0 di leggere i casi giudiziari, anche se erano di pi\u00f9 di venti anni prima, si dimostr\u00f2 molto popolare, conducendo direttamente alla pubblicazione degli Year Books Il primo \"Year Book\" (raccolta dei casi giudiziari dell'anno) esistente \u00e8 stato pubblicato l'anno in cui mor\u00ec Bracton, 1268.\nBracton su Chiesa e Stato.\nCommon law (Diritto comune) e tribunali ecclesiastici.\nAi tempi di Bracton la common law era separata dal diritto canonico della Chiesa. Il diritto comune riguardava tutto ci\u00f2 che non era eccezionale o speciale. \u00c8 stato distinto dal diritto della Chiesa, come pure da peculiari usanze locali e decreti reali e ha rappresentato la legge generale del paese. C'erano alcuni atti legislativi, come lo Statuto di Merton (1236) e lo Statuto di Marlborough (1267), tuttavia la quantit\u00e0 della nuova legge introdotta durante il Regno di Enrico III d'Inghilterra, consisteva nella creazione di nuovi writ e nuove forme di azione inventate nella Court of Chancery e sanzionate dai tribunali di \"diritto comune\". Bracton conosceva molti ordini di comparizione davanti al giudice emessi dal Re (writ) che erano sconosciuti a Ranulf de Glanvill. Era generalmente percepito che ci doveva essere una limitazione del numero di nuovi mandati di comparizione in uscita dalla cancelleria, o il re sarebbe diventato un incontrollabile legislatore. La Cancelleria era sotto il controllo della Chiesa e avvocati ecclesiastici.\nWrits - Mandati per chiamare i membri della Chiesa alle corti reali.\nFin dai tempi della conquista normanna, la relazione tra Stato e Chiesa \u00e8 sempre stata tendenziosa o sbilanciata. C'erano due sistemi giuridici paralleli, uno sotto l'egida della chiesa, l'altro sotto la corona, che continuamente gareggiavano per la competenza e il potere. Bracton ha creato schemi di atti procedurali che potevano essere utilizzati nel caso di un vescovo recalcitrante che si rifiuti di produrre una testimonianza per il \"diritto comune\" o il tribunale del Re. Questo indica difficolt\u00e0 nel definire le competenze, cos\u00ec come la riluttanza da parte dei funzionari della Chiesa a partecipare nelle questioni di diritto civile e diritto comune al di fuori della struttura del Tribunale ecclesiastico.\nEsempio 1: \"Enrico per grazia di Dio, ecc. al venerabile Padre in Cristo \"B\", per la stessa grazia Vescovo di Londra, saluto. Vi ordiniamo di intervenire prima davanti ai nostri giudici ecc. in giornata, come un arcidiacono, per rispondere [alle domande proposte in] \"C\", in rispetto a una citazione [come indicato in precedenza], ecc. E poi lasciare che a questa clausola sia aggiunto: \"per i quali il nostro sceriffo del Middlesex mand\u00f2 a dire ai nostri giudici di cui sopra che l'arcidiacono di cui sopra (o altro scrivano) ha rifiutato di prendersi impegni e non ha da occuparsi di imposta dalla quale possa essere distolto. E hanno questa citazione [portata con voi]. Testimoni hanno firmato, ecc. Se il vescovo non fa nulla per quanto riguarda l'ordine del Re, che l'iscrizione a ruolo della cancelleria quindi sia come segue: 'A' si offr\u00ec di comparire nel quarto giorno contro 'B' per rispetto a tale citazione, e 'B' non \u00e8 venuto, e successivamente lo sceriffo ha ordinato di prenderlo, e lo sceriffo mand\u00f2 a dire che egli era scrivano, ecc., al che come un vescovo fu ordinato di indurlo a venire e inviare la citazione, che non ha fatto nulla in essa (che non contiene nessun'accusa in essa). Perci\u00f2 che il vescovo sia convocato a comparire in un giorno e per avere l\u00ec il suddetto 'B' a rispondere del suddetto 'A' sul motivo per cui ecc. come descritto nella citazione originale e offrire una spiegazione del perch\u00e9 ha ignorato l'ordine originale di comparizione.\"\nEsempio 2: \"Il re allo sceriffo, saluto. Cito 'F' vescovo di Londra per essere ben convocato davanti al giudici suddetti in un giorno, ecc. E mostrare perch\u00e9 non era indotto a farsi avanti [in ottemperanza con l'ordine nella citazione precedente].\"\nEsempio 3: \"Il re allo sceriffo, saluto, Ordiniamo di pignorare 'F', vescovo di Londra, delle terre che detiene in baronia nel vostra contea, a comparire dinanzi ai giudici, ecc., cos\u00ec in un giorno e di avere l\u00ec uno scrivano per rispondere ad uno rispetto a una tale giustificazione ecc., e anche di ascoltare il suo motivo perch\u00e9 non aveva il suddetto scrivano quel giorno, come gli fu ordinato. E l'abbiano, ecc. Se n\u00e9 il vescovo n\u00e9 lo scrivano non si presentano in quel giorno, sia intrapresa azione contro il vescovo per oltraggio, da un avvocato della Corte e, per timore che i misfatti rimangano impuniti, lasciare che il re, sull'inadempienza del vescovo, eserciti il suo potere, in virt\u00f9 della sua competenza, che lo scrivano possa essere arrestato e tenuto fino a quando il vescovo non lo reclami, che egli sia stato consegnato a lui o rimanga in arresto, n\u00e9 lo sceriffo o suoi balivi incorrer\u00e0 alcuna penalit\u00e0 per questo motivo dato che l'esecuzione della legge non comporta errori. Perch\u00e9 anche un vescovo e i suoi superiori possono essere arrestati per lesioni e crimini. Un vescovo potrebbe espellere impunemente un ladro che era fuggito in una chiesa e non essere colpevole di irregolarit\u00e0, se il ladro ha rifiutato di uscire e sottostare al giudizio del re e del Regno. La spada dovrebbe aiutare la spada, e quindi ci sono due spade, quella spirituale e quella temporale.\"\nBracton sul Re d'Inghilterra.\nBracton sul re d'Inghilterra: \"il re non ha eguali nel suo regno. I sudditi non possono essere al pari del sovrano, perch\u00e9 in tal modo egli perderebbe il governo, poich\u00e9 un uguale non pu\u00f2 avere alcuna autorit\u00e0 su un uguale, non a maggior ragione su un superiore, perch\u00e9 sarebbe quindi soggetto a quelli sottoposti a lui. Il Re non deve essere sotto l'uomo ma sotto a Dio e sottoposto alla legge, perch\u00e9 la legge fa il re... per questo non c'\u00e8 nessun re dove vi siano regole piuttosto che leggi. Poich\u00e9 egli \u00e8 il vicario di Ges\u00f9 Cristo, di cui \u00e8 il vice reggente sulla terra... \"\nQuest'ultimo scritto \u00e8 interessante, nel senso che il re \u00e8 visto come quasi simile al Papa d'Inghilterra, che sta adempiendo al ruolo di Ges\u00f9 Cristo in Inghilterra. Questo parere, che probabilmente non era limitato a Bracton, n\u00e9 insolito in lui e faceva presagire John Wyclif almeno di un secolo e Enrico VIII d'Inghilterra di 250 anni.\nAffermazione della supremazia del Papa.\nPapa Innocenzo III ha rappresentato l'apice assoluto del potere papale nel Medioevo. Tra le molte riforme stabil\u00ec il divieto di qualsiasi ecclesiastico di avere rendite da pi\u00f9 di una chiesa o parrocchia. Bracton aveva ricevuto una dispensa per ricevere i proventi da tre. Questo indica la sua particolare posizione all'interno della struttura politica della Chiesa. Innocenzo III ha esercitato pi\u00f9 potere di uno qualsiasi dei suoi predecessori, o dei suoi successori. Egli notoriamente mise il Regno d'Inghilterra sotto interdetto nel 1207 durante il Regno di Giovanni senza terra. Durante e dopo il Quarto Concilio Lateranense, Innocenzo III proclam\u00f2 che tutte le decime dovute alla Chiesa dovevano prevalere sulle eventuali tasse imposte da uno Stato. Questo \u00e8 stato messo in discussione. Egli ha anche escluso ogni interferenza dei laici (comprese le questioni di diritto civile e penale). Ha affermato il diritto di Roma di esaminare tutte le importanti cause legali. Questo ha fatto dell'appello al Papa pi\u00f9 interessante e facile da ottenere rispetto alle generazioni precedenti. Egli ha dato alla cancelleria un'organizzazione migliore e pi\u00f9 efficiente. Tutto questo si \u00e8 verificato nella generazione prima di Bracton e si mantenne ancora l'ostilit\u00e0 per ci\u00f2 nel suo periodo.\nSi \u00e8 discusso ed \u00e8 ancora incerto se ogni uomo di Chiesa inglese nel XIII secolo avrebbe contestato il fatto che il Papa era il capo della Chiesa universale. \u00c8 stato ammesso che il diritto canonico dei grandi concili era vincolante per tutti i membri della Chiesa. Bracton, essendo sia un avvocato che un chierico, ha scritto del Papa \"in spiritualibus super omnibus habet ordinariam jurisdictionem\" (in cose spirituali ha una competenza ordinaria su tutti gli uomini nel suo reame). Non solo il Papa era un legislatore, ma era anche un giudice, e nella sua Curia, poteva far valere i suoi decreti. La legislazione papale fu definita e circoscritta come \"ius divinium et naturale\" - Legge divina e naturale.\nMorente nullatenente.\nLa questione del morente intestato (senza volont\u00e0 testamentaria) ha attirato l'attenzione di Bracton. La Chiesa aveva da tempo affermato il ruolo di interprete delle ultime volont\u00e0. Se una persona muore senza fare testamento, era equivalente a morire senza fare un'ultima confessione. Bracton ha scritto: \"nullam enim meretur poenam quis, quamvis decedat intestatus.\" C'era un concetto che morendo senza una volont\u00e0, mentre non \u00e8 esattamente un peccato, era spesso giudizio di Dio sul peccato. Morire intestato era morire non confessato. La legge sui \"beni personali\" per questo si distacc\u00f2 dalla legge sui \"beni immobili\", ed \u00e8 rimasta cos\u00ec fino ad oggi.\nContratto e l'atto (writ) di divieto.\nLo sviluppo del diritto contrattuale inizi\u00f2 nei tribunali della Chiesa, seguendo il diritto romano. Questi tribunali hanno sostenuto (con qualche validit\u00e0) di far rispettare tutte le promesse fatte da giuramento o da \"pegno di fede\". L'uomo che impegna la sua fede, o la sua anima, probabilmente ha dato in pegno la sua anima, e cos\u00ec facendo, ha lasciato la sua salvezza nelle mani di un altro. Enrico II d'Inghilterra ha affermato la sua giurisdizione su tali casi. Thomas Becket ha rivendicato la competenza concorrente per la Chiesa. Enrico ha vinto. Da quel momento in poi, la corte reale era sempre pronta a vietare i giudici ecclesiastici considerando una violazione della fede, a meno che entrambe le parti siano stati scrivani di una chiesa (chierici) o la materia legislativa sia al di fuori del regno del temporale, riguardi cio\u00e8 lo spirituale.\nIl metodo \u00e8 stato quello di emettere un writ di divieto, che vieta alla Corte della Chiesa di giudicare e sentenziare sul caso. La prassi si \u00e8 sviluppata in modo in cui un appaltatore poteva cercare una facilitazione in un tribunale della chiesa e rinunciare a ogni diritto di un writ di divieto. A volte al dante causa succedeva non ricevere la decisione che desiderava dal Tribunale ecclesiastico, e poi rinunciava alla sua garanzia (pegno) per cercare di ottenere un writ di divieto dalla Corte di common law (diritto comune). Bracton ha spiegato che era un peccato terribile cercare di ottenere un writ di divieto quando uno aveva promesso di non cercarlo. Questo era un crimine che meritava la prigionia. La competenza su tali questioni, come pure sui matrimoni e i testamenti rimase contesa ai tempi di Bracton.\nFrankalmoign e l'atto di divieto.\nAi tempi di Bracton, la questione \u00e8 sorta frequentemente su terra tenuta in frankalmoign (terreno donato alla Chiesa). Erano comuni i writ di divieto che vietavano ai tribunali della Chiesa l'ingerenza nel titolo di possesso della terra, anche se tenuta in frankalmoign. La questione verteva sulla \"Lay Fee\" (tassa del laico), che era l'equivalente delle \"terre secolari\" (dei laici), anche se essa poteva essere tenuta senza vincoli, in carit\u00e0 pura e perpetua. Bracton ha postulato che ci\u00f2 che \u00e8 sacro sul terreno (alloggi delle Chiese e simili) era all'interno della giurisdizione della Chiesa. A questo potevano essere aggiunte le terre donate sotto forma di Morgengabio. Un esame dei plea rolls (pergamene arrotolate) dimostra che questi erano pieni di mandati di divieti diretti a giudici ecclesiastici in una battaglia continua per la competenza sulla giurisdizione delle terre della Chiesa.\nNonostante questi problemi, Pollock e Maitland chiosano che alla fine del Regno di Enrico III d'Inghilterra, i tribunali del Re e le corti della Chiesa hanno funzionato in relativa armonia, nonostante alcune dispute sulle competenze.\nLa responsabilit\u00e0 moderna evolutasi attraverso Bracton.\nIl concetto moderno di \"responsabilit\u00e0\" pu\u00f2 essere tracciato originandolo dall'antico diritto anglosassone evolutosi attraverso il periodo di Bracton. Da Alfredo il Grande: \"Un uomo agisce a suo rischio e pericolo. Se un uomo ha una lancia sopra la sua spalla, e qualsiasi uomo scommetta se stesso sopra questo, che l'uomo paghi (di persona) \"wer\" ma non la \"wite\".. se \u00e8 accusato di dolo o premeditazione nell'atto, lasciare che si discolpi conformemente alla pena prevista (wite) e, con questo, che la pena si estingua. \nE che questo sia: se il punto \u00e8 tre dita sopra la parte finale dell'albero; se sono entrambi allo stesso livello, il punto della parte finale dell'albero, non sono in pericolo. Se un uomo muove le braccia su, e un altro li fa cadere in modo da uccidere o ferire un uomo, il proprietario \u00e8 responsabile. Se un uomo presta il suo cavallo a un altro e chi lo prende in prestito \u00e8 ferito, il prestatore \u00e8 responsabile\". Questo \u00e8 simile al moderno concetto di responsabilit\u00e0 oggettiva per \"tort\" (torto). La responsabilit\u00e0, a quel tempo, non era dipendente da negligenza, ma dall'atto.\nUn \"Borough Customs\" (Usanza del Borgo) proclam\u00f2 che l'imputato deve prestare giuramento che non aveva fatto nulla per una persona uccisa che lui aveva messo \"pi\u00f9 vicino alla morte che alla vita.\"\nL'antica legge medioevale non poteva discutere la materia dell'intenzionalit\u00e0 perch\u00e9 non aveva alcun meccanismo per farlo. Reati che non erano crimini potevano essere il terreno per una causa di omicidio, se poteva essere accampato di aver condotto, sia pure indirettamente, alla morte. Questa idea persistette nel periodo di Bracton. Un giuramento era richiesto da un uomo accusato di omicidio.\nIl giudice Brian ha scritto nel 1466 (200 anni dopo Bracton): \"A mio parere, se un uomo fa una cosa egli \u00e8 considerato in modo tale che con il suo atto nessun pregiudizio o danno viene inflitto agli altri. Come nel caso in cui si costruisca un edificio, e quando il legname \u00e8 stato eretto un pezzo di esso cada sulla casa del mio vicino e danneggi la sua casa, egli avr\u00e0 un'azione di ristoro, e questo, anche se l'erezione della mia casa era legittima e il legname cadde senza mio intento.\nAnalogamente, se un uomo commette un assalto contro di me e non posso evitare lui se vuole colpire me, e io alzo il bastone per legittima difesa per evitare lui, e c'\u00e8 un uomo dietro di me, anche se il sollevamento del mio bastone era lecito per difendere me stesso e ho ferito lui senza intenzione [avrebbe avuto una causa di azione intentata contro di me].\"\nNelle leggi di Canuto il Grande \u00e8 stato detto che, per quanto riguarda i beni rubati, un bambino era colpevole se avesse l'et\u00e0 del giudizio. Sotto Enrico I d'Inghilterra, \"l'uomo il cui comportamento ha causato solo lontanamente la morte o lesioni \u00e8 responsabile, \u00e8 vero, ma 'in hiis et similibus, ubi homo aliud intendit et aliud evenit, ubi opus accusatur non voluntas, venialem pocius emendacionem, et honrificenciam judices statuant, sicut acciderit'\" L'uomo che ha ucciso per incidente o per legittima difesa \u00e8 tenuto a pagare il \"wer\" (personalmente) ma il suo torto \u00e8 emendabile.\nSotto Enrico I d'Inghilterra \"chi pecca involontariamente deve consapevolmente fare ammenda\" per\u00f2 il pazzo e l'infante non erano responsabili in atti criminali, il che \u00e8 stato un cambiamento dal diritto anglosassone. Bracton ha scritto sull'omicidio, \"il reato di omicidio, sia esso o accidentale o volontaria, non consente di subire la stessa pena, perch\u00e9 su un caso dovrebbe essere ottenuta la pena completa e in altro ci sarebbe dovuta essere misericordia.\" Si tratta dei primi segnali di discernimento nella legge che porta allo sviluppo del concetto di mens rea (una mente colpevole sia necessaria per essere colpevole di un crimine). Bracton ha sottolineato l'\"animus furendi\" nel furto, che \u00e8 l'intenzione di rubare. La Fellonia (Crimine) \u00e8 secondo l'intenzione, un concetto che ha le sue fondamenta in Bracton.\nAltri esempi dal libro di Bracton.\nSantuario e abiura.\nSe un criminale potesse andare in una chiesa, gli \u00e8 dato il Santuario. Questo \u00e8 stato un riconoscimento del fatto che la Chiesa fosse una giurisdizione separata. Alcune leggi hanno consentito al criminale di essere ospitato e nutrito dal clero per sette giorni. Bracton raccomanda 40 giorni. Dopo questo, il \"reeve\" (primo giudice) avrebbe bussato alla porta della Chiesa e domanda che il criminale si arrenda a lui o prenda la strada pi\u00f9 breve per una citt\u00e0 portuale e lasci l'Inghilterra senza tornare mai pi\u00f9. Se egli non ha lasciato la Chiesa, doveva essere lasciato morire di fame.\nSe il criminale rimaneva sulla strada per il porto, doveva essere lasciato incolume. Se lui \u00e8 andato fuori strada, poteva essere ucciso dalla popolazione in generale. Ai criminali condannati e quelli che si trovano con beni rubati non doveva essere dato il \"santuario\". La moglie di questi veniva dichiarata una vedova e tutte le terre di propriet\u00e0 di esso erano cedute alla Corona.\nBracton sulla citazione di appello.\nIn ogni fatto criminale, che riguardi un fellone, [il writ] (la citazione) deve menzionare sul ricorso l'anno, il luogo, il giorno e l'ora in cui viene presentata l'azione. Egli [l'imputato] deve parlare di sua spontanea volont\u00e0, e vedere e udire, e deve essere coerente in quello che dice e in tutti i dettagli circostanziali. [Deve essere scritto in questo modo]: \"A\" accusi formalmente \"B\", con tali parole per la morte del fratello e nel caso venisse meno, da un tale e cos\u00ec via, in modo che ci siano diversi interessati ad esso e allo stesso titolo.\nEquity (Criteri).\nBracton ha scritto sull'Equity (circa 1258) che essa richiede nelle cause uguali una giustizia imparziale e una vera parit\u00e0 in tutte le cose. Questo sembra sia stato preso direttamente dalle \"Glosse del diritto romano\" di Azzone.\nL'esecutore [testamentario] di una propriet\u00e0.\nL'esecutore testamentario di una tenuta non poteva che fare citazione in giudizio solo nei tribunali ecclesiastici. Stando alla legge era l'erede che doveva essere citato in giudizio. Questo \u00e8 stato cambiato nel periodo di Edoardo I d'Inghilterra. Dopo di che, l'erede poteva agire in giudizio presso i tribunali di diritto comune.\nMulte per omicidio.\nLa ragione per concepire l'ammenda per omicidio \u00e8 stata questa: nel periodo di Canuto il Grande, re dei danesi, quando su preghiera dei baroni inglesi mand\u00f2 il suo esercito indietro in Danimarca dopo aver conquistato e pacificato Inghilterra, i baroni di Inghilterra si sono offerti personalmente come garanti al predetto re Canuto in modo che, qualunque sia stata la forza armata del Re rimasta con lui in Inghilterra avrebbero mantenuto la pace in tutte le maniere in modo tale che, se qualcuno degli inglesi dovesse uccidere uno qualsiasi degli uomini che il re ha tenuto con lui e che l'uomo imputato non potesse fare la sua difesa contro l'accusa usando la sentenza di Dio (l'Ordalia), che \u00e8 dell'acqua e del ferro, la giustizia sarebbe stata fatta su di lui.\nSe \u00e8 fuggito via e non poteva essere arrestato che pagassero a suo nome 66 marchi, da raccogliere nel villaggio dove \u00e8 stato ucciso lui, perch\u00e9 gli abitanti non hanno consegnato l'uccisore. E se i marchi non potevano essere raccolti a causa della povert\u00e0, ne sarebbero raccolti cento per il deposito nel tesoro del re. Si tratta di un anacronismo curioso, dal momento che l'ordalia (\"acqua e ferro\") era stata messa fuori legge in Inghilterra dal Concilio Lateranense IV del 1215. [Vedi subpoena ad testificandum (mandato di comparizione) per i dettagli.]\nInfluenza di Bracton.\nIl regno di Giovanni d'Inghilterra (1199\u20131216) fu un periodo di grande fermento che ha prodotto, tra le altre cose, la Magna Carta e l'interdetto papale di Papa Innocenzo III contro re Giovanni. Enrico III d'Inghilterra (1272) era un bambino di nove anni quando ascese al trono. Pochi grandi nobili, incoraggiati da Papa Onorio III (1216\u20131227), risparmiarono alla nazione le turbolenze che ci si sarebbero aspettate quando un bambino diventa re. Henry de Bracton risult\u00f2 come uno dei giudici pi\u00f9 grandi di tutti i tempi durante la parte centrale del Regno di Enrico III. I suoi libri sulla giurisprudenza avrebbero presto sminuito anche il grande lavoro di Rainulfo di Glanvill per quantit\u00e0 e la qualit\u00e0.\nLa Guerra dei baroni contro Re Enrico III inizi\u00f2 nel 1258 con doglianze simili come la precedente rivolta contro Re Giovanni nel 1215. I baroni miravano a ridurre il potere del Re, ma non ci sono riusciti come avevano invece fatto nel 1215. Un risultato indiretto di questa guerra fu che Bracton non \u00e8 riuscito a completare il suo grande trattato legale. Le forme di azione giudiziaria per sconfinamento \"vi et armis\", tra le altre forme di procedimenti in violazione di domicilio e di propriet\u00e0 sono stati sviluppati in questo momento. Era la frase di Simone V di Montfort, sesto Conte di Leicester, \"Le guerre sono il risultato di angustie extragiudiziali\". Questa \u00e8 un'osservazione importante per capire i tempi di Bracton. L'uso della guerra era un altro strumento, accanto allo stato di diritto, dei potenti per raggiungere i loro fini. Le rimostranze dei Baroni hanno conseguito Lo statuto di Marlborough nel 1267.\nPlucknett scrive \"Sono stati i medievalisti in Inghilterra, evolutisi con Bracton e gli Year Books che hanno fatto cessare il modo di governare degli Stuart. La Costituzione degli Stati Uniti \u00e8 stata scritta da uomini che avevano la Magna Carta e Bracton e Edward Coke e Thomas de Littleton davanti ai loro occhi. Potrebbe esserci qualcosa di pi\u00f9 medievale che l'idea di Certezza del diritto o l'inserimento in uno strumento di governo di una clausola di contratto? 'Pacta sunt servanda\" (I Patti devono essere rispettati) divenne un motto di Re Edoardo I. Il risultato pu\u00f2 essere fatto risalire direttamente al lavoro e agli scritti di Bracton.\n\u00c8 stato Machiavelli che ci ha dato la parola moderna \"stato\" e sviluppato la nostra attuale concezione di essa. Ai tempi di Bracton uno Stato era definito da un re, in base alle regole della legge, che in ultima analisi deve terminare e condurre alla volont\u00e0 di Dio. Questo oggi \u00e8 diverso. Il diritto si basa sulla volont\u00e0 dello Stato.\nBracton era popolare ai suoi tempi. Diverse copie del suo libro dell'epoca sono ancora esistenti. Tuttavia, diversi studiosi, tra cui Plucknett e Holdsworth sono convinti che pochi abbiano effettivamente seguito la dottrina di Bracton come definita dai suoi scritti. La crescita della procedura ha sopraffatto la visione generale (e geniale) e la vasta dottrina di Bracton. Per un certo tempo, \u00e8 caduta completamente in disgrazia. Le macchine da stampa hanno rimesso Bracton in risalto nella letteratura giuridica inglese. L'edizione pubblicata nel 1569 fu descritta da Plucknett come \"... forse il miglior libro di legge stampato che abbiamo mai avuto.\" Il lavoro di Bracton apparve in un momento importante durante il Regno della Regina Elisabetta.\nL'interpretazione liberale di Bracton della legge (come espresso in porzioni del suo libro) \u00e8 stata lenta nel prendere radice nel diritto inglese. Il declino dell'influenza di Bracton nella met\u00e0 del secolo XIV coincide con le prime affermazioni dei poteri del Parlamento. Gi\u00e0 era divenuto per essere il principale e il solo organo legislativo, e l'interesse dominante in esso era quello degli avvocati di \"common law\". Questa era diventata una professione ristretta. La Corona ha adottato la pratica di nominare i giudici dai principali esperti nella professione forense. Questi controllavano anche la formazione giuridica. Non c'era nessuna prospettiva liberale sulla legge. A questi, il trattato di Bracton deve essere sembrato poco pratico ed accademico. La giustizia divenne pi\u00f9 centralizzata.\nPrima di Bracton c'era poco uso dello stare decisis. Questo \u00e8 successo perch\u00e9 i rolls (rotoli di pergamena) contenenti i verbali dei tribunali non erano in gran parte disponibili per l'esame, anche dai giudici seduti sullo scranno. L'uso di Bracton dei rolls ha portato alla promulgazione dei casi registrati in forma di una glossa (nota esplicativa). Questa era stata un'importante innovazione basata sulla pratica dei glossatori dal continente. La disponibilit\u00e0 di precedenti decisioni, anche se di 20 o pi\u00f9 anni prima, ha dimostrato di essere di grande interesse per quasi tutti i professionisti della legge. Questo port\u00f2 direttamente agli Year Books. Un'unica singola decisione non ha precedenti. La consuetudine cominci\u00f2 a dettare legge quando diversi casi di procedimenti di fatto simili sono stati decisi da tribunali diversi nello stesso modo. Questo fu l'inizio dello \"stare decisis\".\nSir Thomas Smith, il Segretario di Stato per la Regina Elisabetta ha scritto \"De Republica Anglorum\" nel 1583. In esso individu\u00f2 i poteri che facevano veramente timore della Corona e del Parlamento, che possono fare e disfare la legge, cambiano i diritti ed i possedimenti dei privati, legittimare bastardi, stabilire le religioni, condannare o assolvere (per \"attainders\" - perdita dei beni e dei diritti civili) chiunque vuole il Principe. Smith non \u00e8 stato in nessun caso sostenitore della tirannia, ma si divertiva chiaramente a enumerare un'imponente lista dei poteri dello Stato dei Tudor. In Bracton, d'altro canto, l'accento non era posto sul potere della corona, ma nella responsabilit\u00e0. Il monarca era soggetto a Dio, alla legge della sua terra, e alla sua corte feudale. \nIn Bracton, il re aveva il dovere di prendersi la responsabilit\u00e0 di ascoltare i suoi lords (signori della corte). (Ricordiamo che Bracton aveva osservato e sperimentato le turbolenze della guerra dei baroni e vissuto le ripercussioni dei problemi avuti da Giovanni Senza Terra). Gli scritti di Bracton divennero un rimedio \"de facto\" contro l'assolutismo dei Tudor e degli Stuart. Bracton ha portato chiarezza, dal suo studio dell'ordinamento romano, nella confusione che segu\u00ec allo Scisma anglicano. La ripubblicazione anonima dell'opera di Bracton lo propone come degno di emulazione, dato che gli altri libri del tempo erano \"indigesta confusio\". La legge sotto Elisabetta I era medievale. La tendenza del tempo era verso il ritorno al papismo (Chiesa Cattolica romana). Bracton era popolare nel periodo di Elisabetta I, perch\u00e9 egli era conosciuto attraverso la stampa del tempo. Nei periodi successivi egli \u00e8 stato letto perch\u00e9 era cattolico romano. Era popolare perch\u00e9 era medievale, un uomo del suo tempo."}
{"id": "3734182", "revid": "599013", "url": "https://it.wikipedia.org/wiki?curid=3734182", "title": "Elsa Cenci", "text": "Carriera.\nHa vinto la medaglia d'oro al Campionato europeo del 1938."}
{"id": "3734184", "revid": "1982", "url": "https://it.wikipedia.org/wiki?curid=3734184", "title": "Supercell (gruppo musicale)", "text": "I Supercell sono un gruppo musicale giapponese composto da 11 membri, guidato dal compositore ryo, formatosi nel 2007 come gruppo di musica d\u014djin. Sono conosciuti soprattutto per le loro canzoni inserite negli anime.\nStoria.\nI Supercell hanno iniziato con l'utilizzo del sintetizzatore Vocaloid con la voce di Hatsune Miku componendo canzoni presentate al Nico Nico Douga video sharing website. La popolarit\u00e0 delle canzoni ha portato il gruppo a presentare un album proprio, intitolato \"Supercell,\" al Comiket 74 nell'agosto del 2008.\nI Supercell fecero il loro maggior debutto con l'uscita ufficiale del loro album \"Supercell\" nel marzo del 2009, aggiornato con pi\u00f9 brani ed un DVD.\nIl gruppo pubblic\u00f2 il suo primo singolo, \"Kimi no Shiranai Monogatari\", nell'agosto del 2009 con la voce di Nagi Yanagi, anche lei una cantante conosciuta soprattutto per la sua carica nel Nico Nico Douga sotto il nome di Gazelle.\n\"Kimi no Shiranai Monogatari\" \u00e8 stato il primo brano del gruppo composto senza l'utilizzo del sintetizzatore vocale Hatsune Miku ed \u00e8 stato usato come sigla finale per l'anime del 2009 \"Bakemonogatari\".\nI Supercell hanno pubblicato altri 3 singoli nel 2010 e il loro secondo album \"Today Is a Beautiful Day\" nel marzo 2011."}
{"id": "3734189", "revid": "1494169", "url": "https://it.wikipedia.org/wiki?curid=3734189", "title": "Divizia B 1993-1994", "text": "Nella Divizia B 1993-1994 le vincitrici di ogni gruppo vennero promosse, mentre le ultime due classificate vennero retrocesse.\nSeria I.\nG = Partite giocate; V = Vittorie; N = Nulle/Pareggi; P = Perse; GF = Goal fatti; GS = Goal subiti; DR = Differenza reti.\nSeria II.\nG = Partite giocate; V = Vittorie; N = Nulle/Pareggi; P = Perse; GF = Goal fatti; GS = Goal subiti; DR = Differenza reti."}
{"id": "3734196", "revid": "486946", "url": "https://it.wikipedia.org/wiki?curid=3734196", "title": "Steaua Mizil", "text": ""}
{"id": "3734197", "revid": "124123", "url": "https://it.wikipedia.org/wiki?curid=3734197", "title": "Vittoria Ceriana Mayneri", "text": "Carriera.\nHa vinto la medaglia d'oro al Campionato europeo del 1938."}
{"id": "3734198", "revid": "205250", "url": "https://it.wikipedia.org/wiki?curid=3734198", "title": "Pietro Ceccato", "text": "Biografia.\nGli studi e le passioni.\nFiglio di Alessandro Ceccato (1865-1933), farmacista di Montecchio Maggiore (Vicenza) e di Tullia Balestro (1867-1951), maestra elementare, Pietro Ceccato nacque a Montecchio Maggiore il 17 febbraio 1905.\nDopo aver completato studi dell'obbligo e superiori presso istituti religiosi, si spost\u00f2 all'Universit\u00e0 di Padova, dove nel 1933 consegu\u00ec la laurea in Chimica e Farmaceutica. Nell'agosto dello stesso anno si spos\u00f2 con Maria Schenardi, collega dell'universit\u00e0 di origine trevigiana, con cui ebbe due figlie, Adriana - nel 1934 - e Alessandra - nel 1937.\nSin dalla giovinezza coltiv\u00f2 contemporaneamente agli studi numerose passioni, che lo accompagnarono fino all'ultimo giorno di vita: la musica, il motociclismo e la meccanica.\nLe aspirazioni imprenditoriali.\nNonostante sembrasse destinato a subentrare al padre nella gestione della farmacia di famiglia, le diverse aspirazioni professionali condussero ben presto Pietro Ceccato a intraprendere la carriera imprenditoriale e la conduzione della farmacia venne affidata alla moglie.\nNumerose furono le sue scommesse imprenditoriali: dagli inizi dell'attivit\u00e0 in un vecchio capannone sito in Montecchio Maggiore, alla costituzione della sua prima societ\u00e0 F.I.P.A. (Fabbrica Italiana Pistole e Aerografi), divenuta nel 1938 M.A.P.A. (Macchine e Attrezzature per Autofficine), che produceva pistole per verniciatura a spruzzo, per grassaggio e lubrificazione; fino alla fondazione nel 1938 della Ceccato &amp; C. S.p.A. ad Alte di Montecchio Maggiore.\nLa Ceccato &amp; C. S.p.A..\nFondata nel 1938 in un'area al tempo agricola ma potenzialmente strategica (oggi in questa zona si incrociano le due Strade Statali Verona-Vicenza e Valdagno-Lonigo), la Ceccato S.p.A. inizialmente produceva bruciatori per forni, compressori d'aria, ponti elevatori per autovetture ed accessori per autofficine.\nIn breve tempo intorno all'azienda cominciarono a sorgere case, palazzi, negozi e la chiesa e, grazie all'impulso dato dalla Ceccato, un'area di campagna quasi deserta si trasform\u00f2 in una \u201ccittadella del lavoro\u201d, a cui il Consiglio Comunale nel 1953 diede il nome di Alte Ceccato. Proprio intorno agli anni cinquanta inoltre l'imprenditore favor\u00ec la fondazione in paese della Scuola di Disegno Professionale e Addestramento \u201cDon Giuseppe Smittarello\u201d. Poco prima della malattia l'imprenditore aveva progettato la costruzione di una stazione del treno per collegare Alte al territorio, un ospedale unico, un campo da golf e un nuovo stadio.\nLa morte.\nVerso la met\u00e0 del 1955 Ceccato avvert\u00ec i primi sintomi del male e gli fu diagnosticato un tumore alla prostata. Nonostante i numerosi tentativi volti a porre un freno all'incalzare del male, il 6 gennaio 1956 mor\u00ec in una clinica di Padova."}
{"id": "3734210", "revid": "287204", "url": "https://it.wikipedia.org/wiki?curid=3734210", "title": "Flaminia Theodoli", "text": "Carriera.\nHa vinto la medaglia d'oro al Campionato europeo del 1938."}
{"id": "3734217", "revid": "1543377", "url": "https://it.wikipedia.org/wiki?curid=3734217", "title": "Druga slovenska nogometna liga 1991-1992", "text": "Il campionato inizi\u00f2 il 25 agosto 1991 e fin\u00ec il 14 giugno 1992."}
{"id": "3734218", "revid": "729019", "url": "https://it.wikipedia.org/wiki?curid=3734218", "title": "Park Royal &amp; Twyford Abbey (metropolitana di Londra)", "text": "Park Royal &amp; Twyford Abbey \u00e8 una stazione fantasma della metropolitana di Londra della District line, ubicata sul tracciato dell'odierna Piccadilly line. La fermata, chiusa il 5 luglio 1931, si affacciava su Twyford Abbey Road, leggermente a nord della stazione di Park Royal tuttora aperta.\nLa stazione di Park Royal &amp; Twyford Abbey venne inaugurata il 23 giugno 1903 dalla \"Metropolitan District Railway\" (l'odierna District Line); faceva parte di una nuova diramazione che correva da South Harrow a Rayners Lane, creata allo scopo di collegare la fiera della nascente \"Royal Agricultural Society\" a Park Royal. Tuttavia, nonostante la cospicua vicinanza all'area fieristica, lo scalo ebbe sempre un movimento passeggeri minimo e per questa ragione venne chiuso dopo pochi anni. La seconda parte della denominazione, inoltre, deriva dalla vicinanza alla Twyford Abbey.\nL'attuale stazione di Park Royal fu aperta, in sostituzione della stazione chiusa, il 6 luglio 1931, nell'ambito dei lavori di estensione della Piccadilly Line da Hammersmith verso South Harrow; fu costruita pi\u00f9 a sud in modo da permettere l'interscambio con la vicina Western Avenue (A40), che fu costruita e inaugurata nel 1920.\nSebbene il sito di Park Royal &amp; Twyford Abbey si trovi oggi sul tracciato della Piccadilly line, va notato che la stazione non fu mai servita dai treni della Piccadilly in quanto questo tratto di linea pass\u00f2 dalla gestione della District line alla Piccadilly line il 4 luglio 1932, quasi un anno dopo la chiusura della stazione stessa.\nLa stazione era costruita prevalentemente in legno e quindi dopo la chiusura si deterior\u00f2 rapidamente. Il ponte ferroviario accanto al quale era ubicata \u00e8 stato a sua volta ricostruito, e oggi della stazione non rimane alcuna traccia."}
{"id": "3734219", "revid": "767487", "url": "https://it.wikipedia.org/wiki?curid=3734219", "title": "Liga Leumit 1958-1959", "text": "La Liga Leumit 1958-1959 \u00e8 stata la 19\u00aa edizione della massima serie del campionato israeliano di calcio.\nPresero parte al torneo 12 squadre, che si affrontarono in un girone all'italiana con partite di andata e ritorno. Per ogni vittoria si assegnavano due punti e per il pareggio un punto.\nL'ultima classificata sarebbe stata retrocessa in Liga Alef, mentre da quest'ultima sarebbe stata promossa la prima classificata.\nLa vittoria arrise all'Hapoel Petah Tiqwa, che, dopo tre secondi posti consecutivi, riusc\u00ec a bissare il successo del 1954-1955.\nCapocannoniere del torneo fu Aharon Amar, del Maccabi Haifa, con 17 goal."}
{"id": "3734220", "revid": "254401", "url": "https://it.wikipedia.org/wiki?curid=3734220", "title": "Antero Maria Micone", "text": "Biografia.\nFu un frate sestrese dell'ordine degli agostiniani scalzi che si distinse per l'assistenza durante la pestilenza che colp\u00ec la citt\u00e0 di Genova e il suo circondario tra il 1656 e il 1657.\nNato in un'agiata famiglia di mercanti, studi\u00f2 presso i frati agostiniani scalzi di Sestri Ponente e fu ordinato sacerdote col nome di Padre Antero Maria da San Bonaventura. Divenne in breve uno dei pi\u00f9 noti predicatori genovesi; durante la pestilenza del 1656-1657, si adoper\u00f2 nell'assistenza ai malati presso il \"Lazzaretto della Consolazione\". Colpito dalla malattia, riusc\u00ec a guarire e ritorn\u00f2 al proprio compito assistenziale dirigendo il \"Lazzaretto dalla Foce\".\nGi\u00e0 autore di vari scritti di carattere religioso, al termine della pestilenza scrisse il libro \"Li lazaretti della citt\u00e0 e riviere di Genova del MDCLVII\", drammatica testimonianza dell'epidemia genovese.\nPoco prima della morte, ebbe ancora occasione di distinguersi nell'assistenza medica, soccorrendo i feriti del bombardamento navale francese del maggio 1684.\nA Sestri Ponente, sua citt\u00e0 natale, oggi quartiere di Genova, gli \u00e8 stato intitolato il locale ospedale."}
{"id": "3734222", "revid": "729019", "url": "https://it.wikipedia.org/wiki?curid=3734222", "title": "Raffaello Cortesini", "text": "\u00c8 il primo in Italia ad aver eseguito il trapianto di rene da donatore vivente (1967), il trapianto simultaneo di rene e pancreas (1981), il trapianto di fegato (1982) ed il primo trapianto multiorgano fegato-pancreas-intestino (1989). Attualmente \u00e8 Professore di Patologia Clinica e Trapianti presso il Dipartimento di Patologia della Columbia University di New York, USA.\nFormazione.\nNel 1956 ottenne la Laurea con lode in Medicina e Chirurgia presso l'Universit\u00e0 degli Studi di Roma \"La Sapienza\".\nIl Prof. Cortesini ha conseguito le seguenti specializzazioni:\nIncarichi.\nIl Prof. Cortesini ha ricoperto numerose cariche accademiche ed assistenziali, non elencate per esteso.\nAttivit\u00e0 accademica.\nDal 1962 si dedica anche alla ricerca sperimentale e clinica nel campo della depurazione extrarenale e della chirurgia dei trapianti d'organo, approfondendo la sua esperienza con numerosi soggiorni di studio all'estero, in Europa e negli Stati Uniti d'America\nCon la scuola trapiantologica dell'Universit\u00e0 degli Studi di Roma \"La Sapienza\" il Prof. Cortesini stabilisce numerosi primati italiani.\nInoltre, nel 1982 portano a termine gli studi previsti dal Ministero della Salute per la registrazione della Ciclosporina come farmaco immunosoppressore di scelta nel trapianto d'organi.\nVicende giudiziarie.\nNel 1994 Cortesini viene prosciolto con formula piena in un procedimento per sospetto traffico d'organi.\nNel 1999 - a margine di un procedimento per estorsione alla Ferrero - viene svolta un'inchiesta parallela su un sospetto traffico d'organi e Cortesini viene di nuovo indagato, inizialmente dalla Procura di Torino, che poi trasferisce gli atti a quella di Roma: il procedimento viene archiviato. Nel 2004, una causa civile davanti al Tribunale di Roma si conclude con la condanna dell'Universit\u00e0 di Roma \"La Sapienza\" a versare un risarcimento di 782.603\u20ac al \"donatore\".\nContrariato per queste vicende e ritenendo l'ambiente italiano sfavorevole alla ricerca scientifica, il 29 ottobre 2000 Cortesini lascia i suoi incarichi all'Universit\u00e0 di Roma \"La Sapienza\" e si trasferisce negli USA, dove, dal 2000 \u00e8 Professore di Patologia Clinica alla Columbia University.\nPremi.\nDurante la sua carriera, il Prof. Cortesini ha ottenuto numerosi premi, tra cui si elencano:"}
{"id": "3734224", "revid": "11959", "url": "https://it.wikipedia.org/wiki?curid=3734224", "title": "Principio d'autorit\u00e0", "text": ""}
{"id": "3734231", "revid": "46936", "url": "https://it.wikipedia.org/wiki?curid=3734231", "title": "Caribbean Championship 1990", "text": ""}
{"id": "3734239", "revid": "1543377", "url": "https://it.wikipedia.org/wiki?curid=3734239", "title": "Concavenator corcovatus", "text": "Concavenator (il cui nome significa \"cacciatore di Cuenca\") \u00e8 un genere estinto di dinosauro teropode carcharodontosauride vissuto nel Cretaceo inferiore, circa 130 milioni di anni fa (Barremiano), in quella che oggi \u00e8 la formazione Las Hoyas, vicino alla citt\u00e0 di Cuenca, Spagna. Il genere contiene una singola specie, ossia \"C. corcovatus\", il cui nome completo significa \"cacciatore gobbuto di Cuenca\". Il fossile fu rinvenuto dai paleontologi Jos\u00e9 Luis Sanz, Francisco Ortega e Fernando Escaso dell'Universit\u00e0 Autonoma di Madrid e dell'Universidad Nacional de Educaci\u00f3n a Distancia.\nDescrizione.\nIl \"Concavenator\" era un primitivo carcharodontosauro di medie dimensioni, di circa 6 metri di lunghezza, con diverse caratteristiche uniche. Due vertebre estremamente alte dinanzi ai fianchi formavano una cresta alta ma stretta e appuntita (che probabilmente supportava una gobba o una vela) sulla schiena dell'animale. La funzione di tale cresta \u00e8 attualmente sconosciuta. Il paleontologo Roger Benson dell'Universit\u00e0 di Cambridge ha ipotizzato che questa struttura potrebbe \"l'analogo delle creste craniche di altri dinosauri utilizzate come display\", sebbene gli scienziati spagnoli che lo hanno scoperto hanno fatto notare che potrebbe rappresentare anche uno strumento per la termoregolazione.\nInoltre, gli arti anteriori (ulna) di \"Concavenator\" conservano la prova di ci\u00f2 che potrebbe essere una rachide o una struttura omologa, una caratteristica anatomica finora nota solo in animali dotati di grandi papille ulnari e piume sugli arti anteriori. Nessun altro rivestimento tegumentario si \u00e8 conservato sugli arti anteriori, anche se numerose impronte di scaglie si sono conservate nella parte inferiore della coda, nella parte superiore dei piedi (in questo caso erano simili alle grandi scaglie degli uccelli attuali) e nella parte inferiore delle dita, sotto forma di cuscinetti carnosi.\nTegumento.\nIl \"Concavenator\" possiede delle curiose strutture sull'avambraccio simili a papille ulnari, una caratteristica conosciuta solo negli uccelli e in altri teropodi piumati, come il \"Velociraptor\". Le papille sono create da legamenti che si attaccano al follicolo delle piume, e poich\u00e9 le squame non si formano dai follicoli, gli autori escludono la possibilit\u00e0 che possano indicare la presenza di lunghe scaglie sulle braccia. Si \u00e8 piuttosto ipotizzato che le papille, probabilmente, ancoravano strutture pi\u00f9 semplici, vuote, simili a una penna. Tali strutture sono conosciute sia nei coelurosauri come \"Dilong\", che in alcuni ornitischi come \"Tianyulong\" e \"Psittacosaurus\". Se le penne ornithischiane fossero omologhe alle piume degli uccelli, ci si aspetterebbe la loro presenza in un allosauroide come \"Concavenator\". Tuttavia, se le setole degli ornithischi non sono legate alle penne, la presenza di queste strutture in \"Concavenator\" dimostrerebbero che le piume erano un carattere arcaico dei dinosauri, ben prima della comparsa dei coelurosauri. Piume o strutture correlate sarebbero, probabilmente, presenti nei primi membri del \"clade\" Neotetanurae, vissute nel Giurassico medio. Nessuna impronta di alcun tipo di tegumento \u00e8 stata ritrovata vicino al braccio di \"Concavenator\", sebbene ampie impressioni di scaglie siano state ritrovate su altre parti del corpo, incluse ampie zone ricoperte di squame rettangolari sul lato inferiore della coda, scaglie simili a quelle dei piedi degli uccelli sulle zampe posteriori, e nella parte inferiore delle dita, sotto forma di cuscinetti carnosi.\nTuttavia, tra gli esperti si \u00e8 sollevata un'ondata di scetticismo sulla validit\u00e0 dell'interpretazione secondo la quale le protuberanze ulnari rappresentino della papille ulnari. Darren Naish, del blog \"Tetrapod Zoology\", ha notato che queste presunte papille sono fin troppo distanti e irregolarmente distanziate tra loro per essere papille d'attaccamento per le piume. Ha inoltre sottolineato che molti animali hanno strutture simili lungo le linee intermuscolari, che agiscono come punti di attacco per i tendini. Questa interpretazione \u00e8 stata supportata da Christian Foth e altri, nel 2014.\nL'ipotesi che queste protuberanze lungo l'ulna rappresentino punti di inserimento per i muscoli o creste muscolari \u00e8 stata successivamente esaminata, ed i risultati sono stati presentati nel 2015, durante la riunione della Societ\u00e0 di paleontologia dei vertebrati. Elana Cuesta, insieme a due dei ricercatori che inizialmente hanno descritto \"Concavenator\" (Ortega e Sanz), ha tentato di ricostruire la muscolatura dell'avambraccio dell'animale per determinare se i dossi ulnari supportassero effettivamente i muscoli come creste inter-muscolari. Identificarono il punto di inserimento per i principali muscoli del braccio e determinarono che la fila di protuberanze non poteva essere localizzata tra nessuno di essi. Scoprirono che l'unica possibilit\u00e0 fosse che i dossi potessero essere una cicatrice da attaccamento per il muscolo \"M. anconeus\", ma ci\u00f2 \u00e8 improbabile, poich\u00e9 questo muscolo si attacca normalmente a una superficie liscia senza segni o protuberanze sull'osso sottostante. Pertanto, Cuesta sostenne che la spiegazione pi\u00f9 probabile fosse che la funzione dei dossi fosse quella proposta inizialmente, ossia come punto di aggancio per le rachide delle penne. Tuttavia, gli stessi autori hanno ammesso che \u00e8 piuttosto insolito che le rachidi delle piume si formino lungo la superficie posterolaterale dell'osso, ma hanno anche notato che la stessa disposizione si trova anche in alcuni uccelli moderni, come le gallinelle d'acqua.\nAlcuni paleontologi hanno tuttavia espresso scetticismo alle conclusioni di Cuesta, Ortega e Sanz. Mickey Mortimer ha sottolineato che i dossi ulnari sembrano effettivamente posti sulla superficie anterolaterale dell'osso, piuttosto che sul posterolaterale come affermato da Cuesta \"et al.\", e che i coccodrilli sono un riferimento migliore degli uccelli per ricostruire i muscoli di \"Concavenator\" e di altri teropodi non-maniraptori. Mortimer sostiene che i dossi ulnari sono probabilmente parte di una linea intermuscolare. Il paleontologo italiano Andrea Cau ha confrontato l'avambraccio di \"Concavenator\" con gli avambracci articolati di \"Allosaurus\" e \"Acrocanthosaurus\" e ha dimostrato che l'avambraccio di \"Concavenator\" \u00e8 dislocato e le protuberanze ulnari si trovano sulla superficie anteriore dell'ulna e non sulla superficie postero-laterale. Cau ha inoltre fatto notare che ci\u00f2 significa che a causa del non essere sulla stessa parte dell'ulna, i dossi ulnari non sono omologhi alle papille ulnari dei paraviani come affermato sia nella descrizione originale del 2010, che nei risultati del 2015 di Cuesta \"et al.\". \nCau sostiene che ci sono anche altri elementi che contraddicono l'ipotesi che le protuberanze ulnari siano papille ulnari: i dossi ulnari di \"Concavenator\" sono collegati da una cresta d'osso mentre le manopole dei paraviani sono separate l'una dall'altra e le protuberanze ulnari di \"Concavenator\" sono distanziati in modo irregolare mentre le papille paraviane sono distanziate uniformemente. Cau ha aggiunto che la filogenetica rende anche improbabile che un allosauroide come il \"Concavenator\" possa avere papille ulnari e penne. Infine, ha concluso che la sua interpretazione dei dossi ulnari fosse che facessero parte della cresta sul lato anteriore dell'ulna forse per l'inserimento della muscolatura che collegava l'ulna e il radio, sottolineando che il \"Balaur\" presenta una cresta sul lato anteriore dell'ulna che \u00e8 omologo a quella di \"Concavenator\" e non ha alcuna relazione con le penne remiganti.\nTuttavia, nel 2018 Cuesta Fidalgo pubblic\u00f2 la sua tesi di dottorato sull'anatomia di \"Concavenator\", sostenendo che l'ulna era conservata in vista laterale, il che significa che i dossi ulnari erano posizionati posterolateralmente anzich\u00e9 anterolateralmente, come affermavano Cau e Mortimer. Cuesta Fidalgo ha osservato che la parte prossimale dell'ulna \u00e8 interessata da fratture e abrasioni e che alcune caratteristiche si sarebbero spostate rispetto alla loro posizione originale. Ad esempio, nel fossile, il processo laterale dell'ulna \u00e8 posizionato pi\u00f9 posteriormente rispetto ai dossi ulnari. In \"Allosaurus\" e \"Acrocanthosaurus\", il processo laterale si trova sulla parte laterale (piuttosto che posteriore) dell'osso, il che sembrerebbe supportare i dossi ulnari essendo anterolaterali in posizione se il processo laterale fosse veramente preservato nell'orientamento laterale in \"Concavenator\". Tuttavia, Cuesta Fidalgo ha descritto come il processo laterale fosse distorto posteriormente rispetto ai dossi e non era una prova valida per l'affermazione che l'ulna si fosse spostata in vista anteriore. La distorsione dell'ulna (cos\u00ec come le proporzioni specifiche del genere) indica che confronti precisi con \"Allosaurus\" e \"Acrocanthosaurus\" sarebbero fuorvianti. Come hanno spiegato Cuesta Fidalgo e i suoi colleghi nel 2015, i dossi ulnari non potrebbero essere una linea intermuscolare se l'osso fosse conservato in vista laterale. Inoltre, Matt Martyniuk ha notato che l'ipotesi che le piume delle ali si fossero gi\u00e0 evolute negli allosauroidi non \u00e8 cos\u00ec improbabile come affermato da Cau. Cau ha usato esempi di dinosauri piumati privi di penne remiganti sulle braccia, come \"Dilong\" e i compsognathidi per sostenere l'idea che le piume delle ali fossero coinvolte solo all'interno di Paraves. Tuttavia, Martyniuk ha osservato che la loro assenza in \"Dilong\" e nei compsognathidi potrebbero essere stata una reversione indipendente correlata con le zampe anteriori ridotte in quei lignaggi, similmente al caso di molti moderni uccelli incapaci di volare.\nClassificazione.\nIl \"Concavenator\" venne descritto per la prima volta nel 2010, da parte dei paleontologi Jos\u00e9 Luis Sanz, Francisco Ortega e Fernando Escaso. Malgrado le insolite caratteristiche, questo animale possedeva alcuni tratti (soprattutto nel cranio) tipici dei carcarodontosauridi, una famiglia di carnosauri che include alcuni fra i pi\u00f9 grandi dinosauri carnivori, come \"Carcharodontosaurus\" e \"Giganotosaurus\". All'interno della famiglia, sembra che il \"Concavenator\" fosse una forma relativamente basale, forse affine all' \"Eocarcharia\".\nIl seguente cladogramma segue gli studi di Novas \"et al.\", (2013):"}
{"id": "3734245", "revid": "22356", "url": "https://it.wikipedia.org/wiki?curid=3734245", "title": "Concavenator", "text": ""}
{"id": "3734247", "revid": "399", "url": "https://it.wikipedia.org/wiki?curid=3734247", "title": "Donald Siegel", "text": ""}
{"id": "3734249", "revid": "767487", "url": "https://it.wikipedia.org/wiki?curid=3734249", "title": "Liga Leumit 1959-1960", "text": "La Liga Leumit 1959-1960 \u00e8 stata la 20\u00aa edizione della massima serie del campionato israeliano di calcio.\nPresero parte al torneo 12 squadre, che si affrontarono in un girone all'italiana con partite di andata e ritorno. Per ogni vittoria si assegnavano due punti e per il pareggio un punto.\nL'ultima classificata sarebbe stata retrocessa in Liga Alef, mentre da quest'ultima sarebbe stata promossa la prima classificata.\nL'Hapoel Petah Tiqwa si conferm\u00f2 campione nazionale, vincendo il titolo per la terza volta, la seconda consecutiva.\nCapocannoniere del torneo fu Rafi Levi, del Maccabi Tel Aviv, con 19 goal."}
{"id": "3734255", "revid": "46936", "url": "https://it.wikipedia.org/wiki?curid=3734255", "title": "Caribbean Cup", "text": ""}
{"id": "3734261", "revid": "729019", "url": "https://it.wikipedia.org/wiki?curid=3734261", "title": "PPF Group", "text": "PPF Group \u00e8 una holding di partecipazioni con sede a Praga, nella Repubblica Ceca.\nStoria.\nNel settembre 1991 Petr Kellner, laureato all'Universit\u00e0 di Economia di Praga, ha fondato la societ\u00e0 Prvn\u00ed privatiza\u010dn\u00ed fond (primo fondo di privatizzazione) con sede a Teplice. La societ\u00e0 ha partecipato attivamente al processo di privatizzazione in Repubblica Ceca.\nNell'ottobre 1993 il PPF ha creato altri due fondi di investimento per il secondo turno del processo di privatizzazione. Nell'agosto 1994 \u00e8 stata effettuata la fusione dei tre fondi in uno solo e nel giugno 1996 questo \u00e8 stato trasformato nella holding PPF s.p.a.\nNel 1996 PPF ha acquistato sul mercato il 20% delle azioni di \u010cesk\u00e1 poji\u0161\u0165ovna(la pi\u00f9 grande compagnia assicurativa del paese) e cos\u00ec ha ottenuto un posto nel Consiglio di Sorveglianza della societ\u00e0. PPF ha poi continuato ad aumentare la sua influenza nella \u010cesk\u00e1 poji\u0161\u0165ovna fino a diventarne nel 2001 il maggiore azionista grazie anche all'acquisto dell'ultima quota in mano allo Stato. Nel 2008 PPF insieme alla compagnia italiana Assicurazioni Generali ha creato una joint-venture in cui entrambe le compagnie hanno fatto confluire le proprie attivit\u00e0 assicurative dell'Europa Centrorientale.\nNel 2011 il gruppo PPF \u00e8 arrivato a possedere attivit\u00e0 per un valore pari a 12,4 miliardi di euro che spaziano dal settore bancario, a quello delle assicurazioni, degli investimenti immobiliari, dell'agricoltura, del settore minerario, fino alla pi\u00f9 grande catena russa di negozi di elettronica. PPF svolge la sua attivit\u00e0 nei paesi dell'Europa Centrale e dell'Est e attraverso la Russia arriva fino all'Asia.\nStruttura.\nLa sede gestionale del gruppo PPF si trova nei Paesi Bassi. La pi\u00f9 importante societ\u00e0 del gruppo \u00e8 la PPF Group N.V. con sede ad Amsterdam, la quale prende le principali decisioni strategiche per tutto il gruppo. Questa societ\u00e0 possiede il 100% della societ\u00e0 Home Credit B.V. (holding del gruppo Home Credit che si occupa del credito al consumo per l'Europa centrorientale) e il 100% della societ\u00e0 Home Credit Asia N.V. (holding che raggruppa le attivit\u00e0 di credito al consumo per l'Asia).\nIl PPF Group N.V. \u00e8 anche azionista al 100% della societ\u00e0 PPF Real Estate Holding B.V., che \u00e8 specializzata negli investimenti immobiliari, ed \u00e8 poi azionista di maggioranza di PPF Banca s.p.a e PPF s.p.a, la societ\u00e0 di consulenza per tutto il gruppo. PPF Group N.V controlla anche il 72,5% di PPF Partners Limited, societ\u00e0 gestionale del gruppo PPF Partners, che \u00e8 una struttura di private equity, la cui attivit\u00e0 \u00e8 focalizzata sugli investimenti nell'Europa Centrorientale e nei paesi dell'ex-Unione Sovietica."}
{"id": "3734268", "revid": "1543377", "url": "https://it.wikipedia.org/wiki?curid=3734268", "title": "Curzio Massart", "text": "Biografia.\nNacque da Alfredo, di antiche origini belghe valloni, e da Antonietta Vanni Desideri. Dopo la laurea in medicina all'Universit\u00e0 di Pisa nel 1930, rimase all'istituto di Anatomia umana normale diretto da Giovanni Vitali. Ottenuta la libera docenza nel 1942 e vincitore della cattedra a Sassari nel 1948, fu nominato nello stesso anno direttore dell'istituto di anatomia a Pisa. Sotto la sua guida, oltre al miglioramento dell'efficienza della didattica e delle risorse scientifiche, vennero tenuti presenti anche gli aspetti storici e artistici. Vennero restaurate, per esempio, le tavole anatomiche di Paolo Mascagni. Massart fu infatti anche un eccellente pittore autore, oltre che di tavole anatomiche, di paesaggi. Gli furono conferiti i premi \"Faro d'oro\", al concorso nazionale di pittura Citt\u00e0 di Desenzano del Garda del 1969, e il premio \"Bonanno Pisano\" nel 1982.\nMassart svolse anche una imponente attivit\u00e0 di ricerca che interess\u00f2 anche l'organogenesi e l'anatomia comparata. I suoi studi pi\u00f9 numerosi e importanti furono dedicati alla morfologia e allo sviluppo di alcuni organi dei Chirotteri. Tra gli altri numerosi lavori meritano di essere ricordate le ricerche sulla mucosa del bacinetto renale e dell'uretere di varie specie animali il (cavallo, il ratto albino ma non l'uomo)."}
{"id": "3734269", "revid": "1543377", "url": "https://it.wikipedia.org/wiki?curid=3734269", "title": "Robert la Bambola", "text": "Robert la Bambola, noto anche come la bambola fantasma o la bambola incantata, \u00e8 una bambola di pezza a grandezza naturale, somigliante ad un ufficiale della marina americana di inizio XX secolo, appartenuta a Robert Eugene Otto, pittore e autore di Key West.\nSecondo la leggenda la bambola sarebbe posseduta da spiriti maligni.\nStoria.\nNel 1906 a Key West, in Florida, Robert Eugene Otto (che all'epoca dei fatti aveva cinque anni) ricevette in regalo per il suo compleanno una bambola da un servo, originario delle Bahamas. Secondo la leggenda, tale servo era un praticante di magia nera e del voodoo e don\u00f2 la bambola al bambino per lanciargli una maledizione; d'altronde la famiglia Otto era nota nella zona per la sua severit\u00e0 nei confronti della servit\u00f9, e di conseguenza il servo avrebbe maledetto la bambola per vendicarsi. Il primo nome di Eugene era Robert ma il bambino preferiva usare il suo secondo nome, mentre Robert divenne il nome scelto per la bambola. Nel corso del tempo Eugene si affezion\u00f2 moltissimo a Robert, tanto da trattarlo come se fosse una sorta di fratello minore. In seguito avvennero degli strani ed inquietanti episodi: pareva infatti che diverse stanze della casa venissero trovate in disordine e quando gli Otto chiedevano spiegazioni a Eugene questi rispondeva che era stato Robert. Anche i servi notarono cose strane come voci infantili nella notte e, in particolare, sentivano Eugene conversare con qualcuno quando questi si trovava nelle sue stanze. I vicini e i passanti, inoltre, erano sicuri di aver visto la bambola muoversi per la casa da una delle finestre quando gli Otto erano assenti.\nDopo la morte dei genitori e una volta cresciuto, Eugene si spos\u00f2 con Anne, una ragazza conosciuta durante gli studi a Parigi, e fin da subito la nuova signora Otto percep\u00ec qualcosa di malvagio in Robert e convinse il marito (il quale aveva addirittura fatto costruire una stanza per la bambola) a rinchiuderlo in soffitta. Quando Eugene mor\u00ec nel 1974, Anne abbandon\u00f2 la casa poco tempo dopo, trasferendosi a Boston, lasciando Robert da solo.\nLa bambola rimase in soffitta fino a quando la casa non venne acquistata da un'altra famiglia. La nuova famiglia aveva una bambina di dieci anni, che trov\u00f2 la bambola girovagando per la casa e la tenne per s\u00e9. Una notte la bimba grid\u00f2 e afferm\u00f2 ai suoi genitori che la bambola l'aveva aggredita, nel tentativo di assassinarla. Ancora oggi, da adulta, continua a sostenere la presunta vitalit\u00e0 di Robert.\nOggi la bambola si trova in un museo locale chiamato East Fort Martello Museum, dove desta ancora oggi molta curiosit\u00e0 e divenendo la maggiore attrazione della citt\u00e0. Infatti, secondo le varie testimonianze dei visitatori, i poteri paranormali della bambola sono ancora attivi. Sembra che se un visitatore vuole fare una foto alla bambola, debba prima chiederle educatamente il permesso; quelli che non lo fanno sostengono che la foto appaia sfocata e che la bambola assuma strane posizioni della testa nell'immagine. Altri, non credendo ai poteri paranormali della bambola, sostengono di aver subito un malfunzionamento della macchina fotografica da quel momento, malfunzionamento che svanisce nel momento stesso in cui lasciano il museo. Secondo vari studi, i capelli della bambola non sono affatto veri come molti credono, svelando che in verit\u00e0 sono un filato di lana sintetica che li fa sembrare tali."}
{"id": "3734284", "revid": "287204", "url": "https://it.wikipedia.org/wiki?curid=3734284", "title": "Giuseppe Dalla Torre (giurista)", "text": "Biografia.\nDiscendeva da un'antica famiglia comitale trevigiana poi trasferitasi a Roma, da sempre legata alla Santa Sede; suo nonno Giuseppe fu direttore de \"L'Osservatore Romano\", mentre suo fratello Giacomo fu gran maestro del Sovrano Militare Ordine di Malta.\nDopo gli anni del liceo si dedic\u00f2 agli studi giuridici, svolti presso l'Universit\u00e0 di Roma La Sapienza, dove consegu\u00ec la laurea in Giurisprudenza nel 1967, e presso la Pontificia Universit\u00e0 Lateranense, dove approfond\u00ec la conoscenza del Diritto canonico con un dottorato (1968). Dalla Torre intraprese la propria carriera accademica presso l'Universit\u00e0 di Modena, divenendo poi assistente ordinario nell'Universit\u00e0 di Bologna. Qui nel 1980 vinse un concorso per diventare professore ordinario. L'Ateneo bolognese lo chiam\u00f2 all'insegnamento nella Facolt\u00e0 di Giurisprudenza, dove tenne corsi di Diritto ecclesiastico dal 1980 al 1990 e di Diritto costituzionale dal 1987 al 1990.\nL'approfondita conoscenza dell\"'utroque iure\" ebbe peso rilevante nella nomina di Dalla Torre quale segretario della delegazione governativa italiana che partecip\u00f2 con la delegazione vaticana ai lavori della Commissione paritetica per la revisione del Concordato lateranense (1976-1983).\nDal 1997 al 2019 fu presidente del Tribunale dello Stato della Citt\u00e0 del Vaticano. Fu consultore di alcuni dicasteri pontifici. Il rapporto tra Chiesa e Comunit\u00e0 politica \u00e8 un tema che Giuseppe Dalla Torre svilupp\u00f2 nei corsi tenuti in diverse Universit\u00e0 Pontificie di Roma (Universit\u00e0 Lateranense, Urbaniana, Angelicum).\nGi\u00e0 rettore dell'Universit\u00e0 LUMSA, fino al 2014 quando gli succedette Francesco Bonini, vi insegn\u00f2 diritto canonico, dopo avervi tenuto per lungo tempo corsi di diritto pubblico e diritto ecclesiastico. In ambito accademico rivest\u00ec gli incarichi di vice presidente del Coordinamento Regionale delle Universit\u00e0 del Lazio (CRUL) e di vice presidente della Conferenza dei Rettori delle Universit\u00e0 Italiane (CRUI).\nGiurista cattolico, Giuseppe Dalla Torre fece parte dell'Unione Giuristi Cattolici Italiani, di cui fu anche Presidente Nazionale. Fu membro del Comitato Nazionale per la Bioetica, istituito presso la Presidenza del Consiglio dei ministri.\nDalla Torre fu Governatore Generale dell'Ordine Equestre del Santo Sepolcro di Gerusalemme dal 2011 al 2017. \n\u00c8 morto a Roma il 3 dicembre 2020 all'et\u00e0 di 77 anni, per complicazioni da Covid-19. Le esequie sono state celebrate il 5 dicembre, presso l'altare della Cattedra della Basilica di San Pietro in Vaticano, dal cardinale Segretario di Stato Pietro Parolin."}
{"id": "3734285", "revid": "282094", "url": "https://it.wikipedia.org/wiki?curid=3734285", "title": "Aleksandr Israel Helphand", "text": ""}
{"id": "3734289", "revid": "1962406", "url": "https://it.wikipedia.org/wiki?curid=3734289", "title": "Bonelle", "text": "Bonelle \u00e8 una frazione del comune di Pistoia.\nStoria.\nIl paese nasce storicamente a cavallo dell'argine del Torrente Ombrone Pistoiese e le sue prime tracce risalgono al 1200, quando sorse il piccolo borgo rurale proprio sul fianco in affaccio alla citt\u00e0 di Pistoia dell'argine a ridosso del ponte che permetteva all'antica via di Montalbano di unire la citt\u00e0 principale ai feudi posti sulle colline del Montalbano (monte) sino alla citt\u00e0 di Empoli.\nIl piccolo borgo vista la sua posizione strategica venne difeso da Pistoia ardentemente sino alla resa della citt\u00e0 in seguito all'assedio Fiorentino e Lucchese del 1305.\nOggi del vecchio borgo e dell'antico ponte non restano pi\u00f9 tracce se non per la conformit\u00e0 disordinata ed ultrapopolare del borgo vecchio.\nNel 1600 nel paese venne eretto un chiesino oggi completamente demolito per il passaggio di una strada di accesso.\nL'area circostante, gi\u00e0 paludosa, venne ben presto bonificata ed utilizzata per grandi coltivazioni. Nel 1700 il contado di Bonelle era ben organizzato con proprietari terrieri e mezzadri che lavoravano detti terreni per la produzione principalmente di grano.\nNel 1800 il paese era ormai un ampio agglomerato ultrapopolare tanto che nel borgo regnava prevalentemente la miseria con contadini sottoposti a padroni e piccole botteghe, senza contare la presenza di numerose case chiuse che regalarono a Bonelle il nome di \"Bordello\" Pistoiese.\nDurante l'epoca fascista venne eretta una casa del fascio primo grande punto di ritrovo dei Bonellini e degli abitanti circostanti oggi sostituita da una nuova (anche nella struttura) casa del Popolo.\nAgli inizi del 1950 Bonelle si ampli\u00f2 notevolmente con l'inizio delle attivit\u00e0 vivaistiche e di quelle manifatturiere.\nNel 1980 termina l'espansione del paese con la realizzazione di un villaggio popolare di pregevole fattura e ben circondato da verde.\nOggi la zona \u00e8 completamente riqualificata e vive di tutt'altra fama rispetto a quella del passato."}
{"id": "3734290", "revid": "1543377", "url": "https://it.wikipedia.org/wiki?curid=3734290", "title": "Constance McLaughlin Green", "text": "Opere.\nGreen scrisse una serie di opere sull'urbanizzazione degli Stati Uniti; tra queste vi sono:\nTra le altre opere della storica rientrano:"}
{"id": "3734292", "revid": "221245", "url": "https://it.wikipedia.org/wiki?curid=3734292", "title": "Intellegenti pauca", "text": ""}
{"id": "3734296", "revid": "767487", "url": "https://it.wikipedia.org/wiki?curid=3734296", "title": "Jakob Ammann", "text": "Biografia.\nJakob Ammann \u00e8 considerato il fondatore della comunit\u00e0 Amish. Le notizie sulla sua vita personale sono estremamente frammentate, di lui si sa che era sarto, come suo padre Michael. Nacque a Erlenbach, nella Simmental, Canton Berna, attorno al 1644. Nel 1655 si trasfer\u00ec con la famiglia a Oberhofen, sul Lago di Thun. Di famiglia riformata, a circa trentacinque anni entr\u00f2 a far parte della comunit\u00e0 anabattista e ne divenne in seguito decano. Nel 1693 la sua rigida applicazione della regola e \u2013 di fatto \u2013 il rifiuto della modernit\u00e0, gener\u00f2 uno scisma all'interno della comunit\u00e0 anabattista svizzera (guidata da Hans Reist). Ammann e i suoi seguaci si rifugiarono in Alsazia: prima a Heidolsheim (dal 1693 al 1695) poi a Markirch (dal 1695 al 1712) e infine a Zellwiller. Poco prima della sua morte, nel 1720, parte degli anabattisti alsaziani, chiamati \u201cAmische\u201d (forse da una deformazione alsaziana di \u201cAmmann\u201d) o \u201cAmish\u201d in inglese, abbandon\u00f2 l'Europa e si rifugi\u00f2 in Pennsylvania. A partire dal XIX secolo le comunit\u00e0 amish presero parte alla colonizzazione del Midwest."}
{"id": "3734299", "revid": "119160805", "url": "https://it.wikipedia.org/wiki?curid=3734299", "title": "This Must Be the Place (Naive Melody)", "text": "This Must Be the Place (Naive Melody) \u00e8 il secondo singolo estratto dall'album \"Speaking in Tongues\" dei Talking Heads. "}
{"id": "3734301", "revid": "757396", "url": "https://it.wikipedia.org/wiki?curid=3734301", "title": "Pallacanestro Olimpia Milano 2011-2012", "text": "Questa voce raccoglie le informazioni riguardanti la Pallacanestro Olimpia Milano nelle competizioni ufficiali della stagione 2011-2012.\nVerdetti stagionali.\nCompetizioni nazionali\nCompetizioni europee\nStagione.\nLa stagione 2011-2012 dell'Olimpia Milano, sponsorizzata EA7 Emporio Armani, \u00e8 la 79\u00aa in Serie A e prende parte all'Euroleague Basketball 2011-2012.\nA giugno 2011 viene nominato coach Sergio Scariolo, commissario tecnico della Nazionale spagnola di pallacanestro. Con il roster ampiamente rinnovato vengono affrontate le competizioni internazionali e nazionali. In Euroleague Milano supera la regular season ed approda alle Top16, ma non supera il turno.\nNella final eight di Coppa Italia disputata a Torino viene eliminata in semifinale da Siena che poi vincer\u00e0 il trofeo che la sar\u00e0 comunque revocato.\nIn campionato giunge seconda nella regular season dietro Siena. Nei play off elimina Venezia e Pesaro e disputa la 3\u00aa finale in 4 anni, sempre contro Siena, venendo sconfitta per 4-1.\nIl titolo vinto dalla squadra toscana \u00e8 stato in seguito revocato dal tribunale federale della FIP il 7 ottobre 2016..\nNella stagione vengono schierati due importanti giocatori per la storia della societ\u00e0: a seguito del Lockout NBA Danilo Gallinari torna a vestire la maglia milanese per alcune partite fra ottobre e novembre 2011 mentre a gennaio 2012, proveniente da Treviso, si aggiunge al roster il futuro capitano Alessandro Gentile.\nRoster.\n \n \n "}
{"id": "3734306", "revid": "547034", "url": "https://it.wikipedia.org/wiki?curid=3734306", "title": "Papadopoulos", "text": ""}
{"id": "3734308", "revid": "44555235", "url": "https://it.wikipedia.org/wiki?curid=3734308", "title": "Papadopulos", "text": ""}
{"id": "3734320", "revid": "80598", "url": "https://it.wikipedia.org/wiki?curid=3734320", "title": "Ciribiribin", "text": "Ciribiribin \u00e8 una canzone piemontese, conosciuta a livello internazionale.\nLa canzone.\n\"Ciribiribin\" fu scritta nel 1898 da Carlo Tiochet per il testo, in piemontese, e da Alberto Pestalozza per la musica, edita dalle edizioni musicali Carisch e lanciata dalla soubrette austriaca Mitzi Kirchner.\nIl brano ebbe subito molto successo: ne venne preparata anche una versione col testo in italiano e, nel corso degli anni successivi, \u00e8 stata tradotta in tante altre lingue (inglese, francese, spagnolo, giapponese etc.) e incisa sia da artisti italiani (Trio Lescano, Renato Carosone, Carlo Pierangeli, Claudio Villa, Mario Lanza, Miranda Martino), che stranieri (Glenn Miller, Benny Goodman, Grace Moore, Frank Sinatra, Franck Pourcel, Duke Ellington).\nAll'estero il titolo \u00e8 stato talvolta trascritto come \"Chiribiribin\".\nLa canzone \u00e8 di pubblico dominio dal 2005, essendo passati pi\u00f9 di settant'anni dalla morte degli autori (Tiochet mor\u00ec nel 1912 e Pestalozza nel 1934).\nIl testo.\nLe parole della canzone raccontano di un amore clandestino tra due giovani torinesi.\nMusica.\nSia la strofa che il ritornello sono in origine a tempo di valzer; tuttavia negli anni il brano \u00e8 stato reinciso anche con arrangiamenti di altro tipo (ad es. swing).\nCinema.\nLa canzone costituisce il perno del primo episodio del film \"Gli assi della risata\", del 1943, diretto da Giuseppe Spirito e interpretato da Tisa Flora, Lajos Onodi, Enzo Gainotti e Liana Del Balzo. Nella pellicola si immagina una fantasia sul motivo di questo brano, che abbraccia tre epoche: il 1870, il 1910 e il 1999.\nLa melodia di Ciribiribin viene suonata col sax soprano da Warren Beatty nel film Il Paradiso pu\u00f2 attendere (1978)."}
{"id": "3734324", "revid": "54647007", "url": "https://it.wikipedia.org/wiki?curid=3734324", "title": "Lucrezia Dondi Dall'Orologio Obizzi", "text": ""}
{"id": "3734329", "revid": "716642", "url": "https://it.wikipedia.org/wiki?curid=3734329", "title": "Moadon Kaduregel Shimshon Tel Aviv", "text": "Il Moadon Kaduregel Shimshon Tel Aviv , noto semplicemente come Shimshon Tel Aviv, \u00e8 una societ\u00e0 calcistica di Tel Aviv (Israele). Milita attualmente in Liga Bet, la quarta serie del campionato israeliano di calcio.\nStoria.\nIl club fu fondato nel 1949 e fu cos\u00ec chiamato in onore del calciatore israeliano Shimshon Douri, caduto nella Guerra arabo-israeliana del 1948.\nDopo il primo decennio trascorso nelle serie minori, lo Shimshon vinse il campionato di Liga Alef (all'epoca, la seconda divisione) 1959-1960, guadagnando la promozione in Liga Leumit.\nNella massima serie, lo Shimshon milit\u00f2 per dodici stagioni consecutive, cogliendo due quarti posti nel 1962-1963 e nel 1969-1970, nonch\u00e9 un secondo posto nel campionato 1970-1971.\nProtagonista di quegli anni fu l'attaccante Moshe Romano, capocannoniere nelle stagioni 1965-1966 e 1969-1970.\nRetrocesso al termine della stagione 1972-1973, lo Shimshon riconquist\u00f2 subito la promozione in prima divisione, ove rimase per 17 stagioni consecutive. Nello stesso periodo, conquist\u00f2 due terzi posti (nel 1979-1980 e nel 1984-1985), nonch\u00e9 un nuovo secondo posto nella stagione 1982-1983.\nAl termine del campionato 1989-1990, lo Shimshon lasci\u00f2 definitivamente la prima divisione.\nNel 2000, il club si fuse con il Beitar Tel Aviv, formando il Beitar Shimshon Tel Aviv.\nTuttavia, nel 2014, alcuni uomini d'affari di Tel Aviv hanno ricostituito il club. \nNella stagione 2015-2016, lo Shimshon ha vinto il girone del Distretto di Tel Aviv della Liga Gimel, la quinta serie del campionato israeliano (da cui era ripartito), conquistando la promozione in Liga Bet, ove milita tutt'oggi."}
{"id": "3734331", "revid": "1186766", "url": "https://it.wikipedia.org/wiki?curid=3734331", "title": "Chiesa di Santa Maria (Carbonia)", "text": "La chiesa di Santa Maria \u00e8 un edificio religioso situato sopra una piccola altura in localit\u00e0 Flumentepido, frazione di Carbonia, nella provincia del Sud Sardegna. La titolazione della chiesa, cos\u00ec come il nome del villaggio, derivano dal \"rio Flumentepido\" (l'antico \"Flumen Tepidus\" dei Romani), che scorre nella vallata sottostante.\nStoria e descrizione.\nLa chiesetta di \"Santa Maria di Flumentepido\", oggi sconsacrata, fu edificata nell'XI secolo in stile architettonico romanico con un semplice impianto \"a capanna\", a navata unica senza abside e con facciata sormontata da un piccolo campanile a vela.\nQuesta chiesa divenne propriet\u00e0 dei monaci benedettini di Montecassino nel 1066 quando, con altre chiese sulcitane, fu donata loro dal giudice di Cagliari, Orzocco Torchitorio I. I monaci fecero delle modifiche all'impianto originale e costruirono anche il monastero, di cui restano pochissime e labili tracce ricoperte dalla vegetazione, nei pressi della chiesa, a poche centinaia di metri verso est.\nNel XVII secolo la piccola chiesa fu arricchita con un portico che ha conservato, fra le sue colonne, alcuni miliari romani provenienti dai dintorni e relativi all'antica Via Sulcitana che collegava Karalis (Cagliari) a Sulki (Sant'Antioco): tre di essi, ancora in situ, conservano le originali iscrizioni romane.\nAll'interno la chiesa conserva elementi originali, come la muratura in conci di trachite rossa; l'altare, insieme al fonte battesimale, costituito da una semplice conca di forma irregolare, \u00e8 stato asportato dalla sede originaria dell'edificio. I muri laterali presentano ognuno una piccola finestra modanata, la copertura \u00e8 a capriate, con tetto di legno.\nL'edificio \u00e8 stato recentemente restaurato ed \u00e8 stato inserito nel circuito della manifestazione \"Monumenti Aperti\"."}
{"id": "3734347", "revid": "46936", "url": "https://it.wikipedia.org/wiki?curid=3734347", "title": "Caribbean Cup 1991", "text": ""}
{"id": "3734354", "revid": "46936", "url": "https://it.wikipedia.org/wiki?curid=3734354", "title": "Caribbean Cup 1993", "text": ""}
{"id": "3734356", "revid": "599013", "url": "https://it.wikipedia.org/wiki?curid=3734356", "title": "Greg Bell", "text": "Biografia.\nAi Giochi della XVI Olimpiade vinse l'oro nel salto in lungo superando il connazionale John Bennett (medaglia d'argento) e il finlandese Jorma Valkama.\nStudi\u00f2 all'Universit\u00e0 dell'Indiana, una volta terminata la carriera agonistica divenne dentista."}
{"id": "3734362", "revid": "287204", "url": "https://it.wikipedia.org/wiki?curid=3734362", "title": "Massart", "text": "Per Massart si pu\u00f2 intendere:"}
{"id": "3734365", "revid": "46936", "url": "https://it.wikipedia.org/wiki?curid=3734365", "title": "Caribbean Cup 1995", "text": ""}
{"id": "3734367", "revid": "46936", "url": "https://it.wikipedia.org/wiki?curid=3734367", "title": "Caribbean Cup 1997", "text": ""}
{"id": "3734368", "revid": "46936", "url": "https://it.wikipedia.org/wiki?curid=3734368", "title": "Caribbean Cup 1998", "text": ""}
{"id": "3734373", "revid": "521302", "url": "https://it.wikipedia.org/wiki?curid=3734373", "title": "HC Sparta Praga", "text": ""}
{"id": "3734374", "revid": "298229", "url": "https://it.wikipedia.org/wiki?curid=3734374", "title": "Randy Williams", "text": "Biografia.\nNato nello stato della California, ai Giochi della XX Olimpiade vinse l'oro nel salto in lungo superando il tedesco Hans Baumgartner (medaglia d'argento) e lo statunitense Arnie Robinson.\nAi successivi Giochi olimpici, a Montr\u00e9al nel 1976, vinse nella stessa disciplina una medaglia d'argento. Nel 1972 vinse il titolo NCAA."}
{"id": "3734378", "revid": "46936", "url": "https://it.wikipedia.org/wiki?curid=3734378", "title": "Caribbean Cup 2005", "text": ""}
{"id": "3734379", "revid": "46936", "url": "https://it.wikipedia.org/wiki?curid=3734379", "title": "Caribbean Nations Cup 1999", "text": ""}
{"id": "3734380", "revid": "46936", "url": "https://it.wikipedia.org/wiki?curid=3734380", "title": "Caribbean Nations Cup 2001", "text": ""}
{"id": "3734384", "revid": "227211", "url": "https://it.wikipedia.org/wiki?curid=3734384", "title": "Formula dell'area di Gauss", "text": "La formula dell'area di Gauss \u00e8 un algoritmo matematico utilizzato per determinare l'area di un poligono i cui vertici siano descritti in coordinate cartesiane. Il risultato si ottiene moltiplicando in croce le coordinate corrispondenti seguendo uno schema simile a quello dei lacci della scarpa.\nLa formula pu\u00f2 essere rappresentata dall'espressione:\ndove\nOppure, servendosi delle sommatorie:\nformula_6, dove formula_7 e formula_8 indicano rispettivamente formula_9 e formula_10.\nDimostrazione.\nLa dimostrazione della formula si basa sul concetto di forma differenziale: il calcolo dell'area della figura \u00e8 infatti la generalizzazione dell'integrazione utilizzata per il calcolo di una superficie.\nSia formula_11 l'insieme dei punti formula_12 appartenenti al poligono. \nL'area \u00e8 formula_13, dove formula_14 \u00e8 una 2-forma definita come formula_15.\nSia formula_16, con\nGrazie a questa sostituzione,\nma, per il teorema di Green risulter\u00e0:\nIl bordo formula_20 della variet\u00e0 considerata corrisponde all'unione dei segmenti che uniscono i vari punti: formula_21 dove formula_22 \u00e8 il segmento che unisce il punto formula_23 a formula_24.\nPerci\u00f2\nSostituendo per formula_26, sar\u00e0\ne, parametrizzando, \nL'integrazione porta al risultato\nche, semplificato con un po' di algebra elementare \u00e8\nQ.E.D.\nEsempi.\nSi prenda un triangolo con vertici di coordinate formula_31. Si prenda la prima formula_32 e la si moltiplichi per la seconda formula_33 e cos\u00ec via. Si arriver\u00e0 alla formula\ndove formula_35 e formula_36 rappresentano le coordinate di un punto. Ma questo vale solo per i triangoli. Usando la formula, si trova che l'area del triangolo descritto sopra \u00e8 uguale al valore assoluto della met\u00e0 di formula_37, che \u00e8 uguale a formula_38.\nE cos\u00ec l'area del pentagono diventer\u00e0\ne per il quadrilatero sar\u00e0\nSi consideri il poligono di vertici formula_41, formula_42, formula_43, formula_44 e formula_45 illustrato qui sotto:\nL'area del poligono vale:\nUtilizzo con le matrici.\nSe si costruisce una matrice rettangolare dove siano indicate, su ogni riga, le coordinate di ogni vertice, avendo cura di riportare il primo vertice alla fine della lista, l'applicazione della formula risulter\u00e0 notevolmente pi\u00f9 semplice.\nSia il triangolo formula_47, formula_48, formula_49. La matrice da utilizzare sar\u00e0:\nInnanzitutto si disegneranno dei trattini che uniscano, in diagonale i punti da sinistra a destra verso il basso, e viceversa (da destra a sinistra sempre verso il basso)\ne si moltiplicheranno i due numeri connessi dalle linee, poi si calcoler\u00e0 la somma dei prodotti\nLo stesso andr\u00e0 fatto con le diagonali secondarie. \nda cui si ha\nOra i due numeri vanno sottratti tra loro, e va considerato il valore assoluto della differenza (non esistono aree negative!): formula_53. Infine, dimezzando il risultato si ottiene l'area: formula_54.\nDa questo sistema la formula prende il nome del \"laccio di scarpa\": infatti i trattini disegnati sulla matrice sembrano proprio i lacci di una scarpa."}
{"id": "3734392", "revid": "46936", "url": "https://it.wikipedia.org/wiki?curid=3734392", "title": "Qualificazioni alla Caribbean Nations Cup 2010", "text": ""}
{"id": "3734393", "revid": "729019", "url": "https://it.wikipedia.org/wiki?curid=3734393", "title": "Patrick Lambie", "text": "Biografia.\nConseguito il diploma superiore nel 2008, Lambie esord\u00ec in Currie Cup poco meno di un anno dopo con la maglia dei ; l'esordio avvenne contro i .\nNel 2010 giunse anche il debutto in Super Rugby, contro i neozelandesi e successivamente, a fine anno, anche il primo incontro con la maglia degli \"Springbok\", a Dublino contro l'; fece successivamente parte della selezione sudafricana alla in Nuova Zelanda.\nLambie, i cui nonni paterni sono scozzesi (il suo bisnonno \u00e8 Alex Lambie, calciatore del e zio di Jim Brown, calciatore scozzese che gioc\u00f2 per gli al campionato mondiale di calcio del 1930, e prozio di Gordon Brown, internazionale di rugby per e ) e il cui stesso padre, pur sudafricano, \u00e8 nato in Inghilterra, \u00e8 in possesso anche della cittadinanza britannica.\nFu, ancora, presente alla in cui il si classific\u00f2 terzo; dopo la competizione fu designato capitano degli per la stagione di Super Rugby 2016.\nA settembre 2017 gli e la Federazione hanno autorizzato Lambie a lasciare il Sudafrica e a firmare un contratto quadriennale con i francesi del di Parigi.\nIl trasferimento non comprometteva l'eventuale carriera internazionale di Lambie in quanto, in base al regolamento federale della SARU, il giocatore aveva superato il numero minimo di 30 presenze necessario ai sudafricani all'estero per essere convocabile negli \"Springbok\".\nTuttavia ebbe poche occasioni di mettersi in luce nella sua nuova squadra: mai superati del tutto i postumi di un trauma di gioco occorsogli in nazionale nel 2016 contro l'irlandese CJ Stander, si ritir\u00f2 dall'attivit\u00e0 agonistica a gennaio 2019 su consiglio dei neurologi che lo tenevano sotto osservazione, preoccupati degli effetti della commozione cerebrale riportata pi\u00f9 di due anni prima.\nAl momento del ritiro Lambie aveva 28 anni compiuti da pochi mesi."}
{"id": "3734394", "revid": "46936", "url": "https://it.wikipedia.org/wiki?curid=3734394", "title": "Digicel Caribbean Cup 2008", "text": ""}
{"id": "3734396", "revid": "46936", "url": "https://it.wikipedia.org/wiki?curid=3734396", "title": "Caribbean Nations Cup 2010", "text": ""}
{"id": "3734397", "revid": "46936", "url": "https://it.wikipedia.org/wiki?curid=3734397", "title": "Caribbean Nations Cup 2007", "text": ""}
{"id": "3734399", "revid": "1543377", "url": "https://it.wikipedia.org/wiki?curid=3734399", "title": "Teatro nazionale della Grecia", "text": "Il Teatro nazionale della Grecia \u00e8 situato ad Atene.\nStoria.\nIl teatro venne fondato nel 1880 con un fondo istituito da re Giorgio I ed Efstratios Rallis, per realizzare una sede permanente per un teatro nazionale nella capitale.\nLe fondamenta per questo nuovo progetto furono gettate sulla strada dedicata a San Costantino e l'edificio fu progettato dal famoso architetto sassone noto per molti altri edifici pubblici di Atene, Ernst Ziller. Nonostante i problemi, l'edificio venne finito in tempo, completato nel 1890 e nel 1900 Vlachos Angelos ne venne nominato direttore. Fu costruito tra il 1895 e il 1901.\nIl teatro nazionale cominci\u00f2 ad espandere la propria attivit\u00e0 e nel 1901 venne aperta una scuola di teatro. Lo stesso anno, il Teatro Reale aperse le sue porte al pubblico con un monologo tratto da \"Dimitris Verardakis\" e due commedie greche, tra le quali \"La morte di Pericle\". Dopo la prima rappresentazione il teatro cominci\u00f2 ad espandersi crescendo in popolarit\u00e0 tra le classi medio-alte della Grecia e vennero messe in scena pi\u00f9 produzioni. Una delle pi\u00f9 famosi del periodo fu \"Orestea\" di Eschilo, messo in scena in prosa da \"Yorgos Sotiriadis\". Questa produzione suscit\u00f2 un lungo conflitto sulla linguistica, fino ad arrivare a quando un professore classicista, \"Yorgos Mistrioti\", convinse i suoi studenti, del corso di filosofia dell'Universit\u00e0 di Atene, a marciare verso il teatro nel tentativo di fermarne l'esecuzione. Gli eventi che seguirono provocarono un morto e dieci feriti l'8 novembre 1903. Il Teatro Reale occup\u00f2 lo storico edificio neoclassico in via Agiou Konstantinou dal 1901 al 1908, ma fall\u00ec e fu costretto a chiudere.\nNel 1913, dopo l'assassinio di Re Giorgio I di Grecia, il Teatro Reale venne lasciato in eredit\u00e0 al figlio, il principe Nicola di Grecia e Danimarca, che era un pittore e drammaturgo.\nIl teatro entr\u00f2 in un periodo di declino, tanto che fino al 1932 ospitato compagnie teatrali straniere. Rimase chiuso finch\u00e9 non se ne decise la riapertura tramite ad una legge del Parlamento firmata dal ministro dell'istruzione, Giorgos Papandreou, il 30 maggio 1932. Dal 1932 l'edificio \u00e8 stato sede del Teatro centrale della Nazionale. Nel 2009 venne terminata la completa ristrutturazione dell'edificio.\nIl Teatro dei bambini.\nIl teatro \u00e8 situato nel seminterrato del Palazzo Sikiarideio. Venne progettato come una \"music hall\", ma venne presto trasformato in un cinema. Venne rilevato dal Ministero della Cultura nel 1987. Dal 1993 il Teatro Nazionale si \u00e8 occupato di mettere in scena delle produzioni per bambini in questa sede.\nScuola di recitazione.\nLa scuola di recitazione o Drama school venne fondata nel 1930, da quando inizi\u00f2 ad operare in tandem con il Teatro nazionale della Grecia."}
{"id": "3734403", "revid": "117820824", "url": "https://it.wikipedia.org/wiki?curid=3734403", "title": "Monetazione degli Antonini", "text": "Per monetazione degli Antonini si intende l'insieme delle monete emesse da Roma durante il principato dei quattro Imperatori della dinastia degli Antonini, succeduti ad Adriano: Antonino Pio, sotto Marco Aurelio, Lucio Vero e Commodo (dal 138 al 192).\nAntonino Pio.\nAntonino Pio (138-161), capostipite della Dinastia degli Antonini, continu\u00f2 la politica pacifica del predecessore, fu un saggio amministratore e riconferm\u00f2 al senato le prerogative passate, tanto da meritarsi l'appellativo di \"Pio\".\nTematiche principali.\nCampagne militari e politica estera.\nSalito al trono nel 138, Antonino Pio fu costretto a cambiare la politica di contenimento del predecessore Adriano, inviando in Britannia un uomo esperto d'armi come Quinto Lollio Urbico (gi\u00e0 verso la fine di quello stesso anno). Le campagne militari che ne seguirono spostarono i confini imperiali pi\u00f9 a nord, fino in Caledonia (a nord del vallo di Adriano), e durarono dal 139 al 142. Queste operazioni comportarono l'occupazione dei territori poco a nord del vallo Antonino fino al 155/157 e poi ancora dal 158 al 163/164 in due differenti fasi interrotte da un breve periodo di relativa pace.\nNegli anni 155-156 vi fu poi una guerra in Dacia, probabilmente nella pianura della Valacchia.\nRiguardo alla politica estera di alleanze con i vicini regni \"clienti\", vale la pena citare un passo della Historia Augusta per capire quali rapporti avesse Antonino Pio con i numerosi regni \"clienti\" del periodo:\nPose infine sul trono del vicino popolo \"cliente\" dei Quadi, a nord della Pannonia superiore ed inferiore un nuovo re filo-romano, dopo una nuova serie di campagne militari condotte da un certo Tito Aterio Nepote, il quale ottenne gli \"ornamenta triumphalia\" per questi nuovi successi, tanto che attorno al 142, fu emessa una nuova moneta che celebrava \"Rex Quadi datus\".\nDisposizioni amministrative e fiscali.\nAntonino Pio fece dono al popolo ed all'esercito di una somma a noi sconosciuta, oltre a donare alimenti ai fanciulli pi\u00f9 bisognosi, per onorare la moglie Faustina maggiore. E durante un successivo \"congiarium\" (nel 145), furono donati a ciascun abitante di Roma 100 denari (pari a 400 sesterzi), per celebrare il matrimonio tra la figlia Annia Faustina ed il futuro erede al principato, Marco Aurelio. Si racconta che alla morte della moglie Faustina, Antonino la divinizz\u00f2 e le intitol\u00f2 un nuovo \"alimenta\", il \"Puellae Faustinae\", e un tempio nel Foro Romano, diventato dopo la morte dello stesso nel 161, il tempio di Antonino e Faustina.\nOpere pubbliche.\nAntonino Pio eresse, prima in ricordo della moglie Faustina maggiore (morta nel 141), un tempio a lei dedicato nel Foro romano (oggi Chiesa di San Lorenzo in Miranda), e poi in onore del suo predecessore, l'imperatore Adriano (divinizzato dopo la sua morte), un tempio allo stesso dedicato nel 145, oggi in piazza di Pietra, nell'antica regione del Campo Marzio. Nel 147 questo imperatore provvedette alla costruzione di un nuovo ponte sul Tevere (o forse alla ristrutturazione del precedente ponte di Agrippa), prendendo probabilmente i nomi di ponte Aurelio (\"pons Aurelius\") o ponte di Antonino (\"pons Antonini\"), riportati da fonti tarde. Antonino restaur\u00f2 pesantemente anche il Tempio di Augusto.\nNel 161-162 i figli dell'Imperatore appena defunto, Antonino Pio, dedicarono al padre adottivo una colonna onoraria a lui dedicata ed alla moglie Faustina maggiore. Marco Aurelio e Lucio Vero scelsero come zona quella dove si era svolto l'\"Ustrinum Antoninorum\", cio\u00e8 la cremazione del corpo dell'imperatore. La colonna era fatta di granito rosso egiziano, non possedeva decorazioni sulla superficie del fusto e misurava 14.75 m in altezza. Alla sua sommit\u00e0 era posta una statua di Antonino Pio, come mostrato in una moneta con l'effigie dell'imperatore.\nMarco Aurelio e Lucio Vero.\nAlla morte di Antonino Pio gli succedettero i figli adottivi, Marco Aurelio (161-180) e Lucio Vero, morto nel 169. \nIl periodo del regno dell'imperatore filosofo non fu felice come i precedenti: dal 162 al 165 vi fu una guerra contro i Parti, nel 166 scoppi\u00f2 una violenta pestilenza che gener\u00f2 la morte di almeno 1/4 o 1/3 dell'intera popolazione dell'Impero romano, dal 167 al 175 le campagne contro Marcomanni, Quadi e Sarmati e la rivolta di Avidio Cassio in Oriente, misero a dura prova le finanze e l'Impero stesso. I prodromi della crisi che invest\u00ec l'impero romano nel III secolo si fecero maggiormente sentire con la successione al trono di Commodo (180).\nTematiche principali.\nFamiglia imperiale, concordia Augustorum e successione.\nFin dalla sua ascesa al principato, Marco Aurelio ottenne dal Senato che Lucio Vero gli fosse associato su un piano di parit\u00e0, con gli stessi titoli, ad eccezione del pontificato massimo che non si poteva dividere. La formula era innovativa: per la prima volta alla testa dell'impero vi era una collegialit\u00e0. In teoria, i due fratelli avevano gli stessi poteri. In realt\u00e0, Marco Aurelio conserv\u00f2 sempre una preminenza che Vero non contest\u00f2.\nIn seguito alla morte del fratello Lucio (nel 169) e poi del tentativo di usurpazione al trono di Avidio Cassio in Oriente, Marco decise di associare al trono il figlio Commodo (fine del 176), come aveva fatto in precedenza con i fratello, tornando di fatto a formare una diarchia.\nCampagne militari in Oriente (162-166).\nNel 161, con la morte di Antonino Pio, il trono del Regno di Armenia (regno \"cliente\" di Roma) era divenuto vacante. A reclamarlo fu Soemo, un principe di Emesa che era pure senatore romano. Il re Vologase IV reag\u00ec sul finire dell'estate o gli inizi d'autunno, inviando in Armenia la propria cavalleria al comando del generale Osroe (\"Osrow\"), il quale inflisse una sconfitta ai Romani. Soemo fu deposto e dovette fuggire, mentre l'Armenia, in mano partica, ebbe un nuovo sovrano di nome Pacoro.\nIl governatore della Cappadocia, Severiano, si mosse con l'esercito in Armenia, ma fu sconfitto ad \"Elegeia\". Ottenuta l'iniziativa, i Parti attaccarono sia la Cappadocia che la Siria, sconfiggendo le guarnigioni locali, portando distruzione fin sotto le mura di Antiochia, distruggendo un'intera legione (si trattava forse della Legio VIIII \"Hispana\") e conquistando la fortezza frontaliera di Edessa. I Parti furono accolti dalle popolazioni locali siriache e giudee come liberatori.\nLe campagne militari che seguirono, condotte dal fratello di Marco Aurelio, Lucio Vero, portarono per\u00f2 all'annessione del regno all'impero romano insieme alla Mesopotamia settentrionale (162-166).\nCampagne militari lungo il fronte settentrionale (167-180).\nNel 166/167, avvenne il primo scontro lungo le frontiere della Pannonia, ad opera di poche bande di predoni longobardi e osii, che, grazie al pronto intervento delle truppe di confine, furono prontamente respinte. La pace stipulata con le limitrofe popolazioni germaniche a nord del Danubio fu gestita direttamente dagli stessi imperatori, Marco Aurelio e Lucio Vero, ormai diffidenti nei confronti dei barbari aggressori e recatisi per questi motivi fino nella lontana Carnuntum (nel 168). La morte prematura del fratello Lucio (nel 169 poco distante da Aquileia), ed il venir meno ai patti da parte dei barbari (molti dei quali erano stati \"clienti\" fin dall'epoca di Tiberio), port\u00f2 una massa mai vista prima d'allora, a riversarsi in modo devastante nell'Italia settentrionale fin sotto le mura di Aquileia, il cuore della \"Venetia\". Enorme fu l'impressione provocata: era dai tempi di Mario che una popolazione barbarica non assediava dei centri del nord Italia.\nSi racconta che Marco Aurelio combatt\u00e9 una lunga ed estenuante guerra contro le popolazioni barbariche, prima respingendole e \"ripulendo\" i territori della Gallia cisalpina, Norico e Rezia (170-171), poi contrattaccando con una massiccia offensiva in territorio germanico, che richiese diversi anni di scontri, fino al 175. Questi avvenimenti costrinsero lo stesso imperatore a risiedere per numerosi anni lungo il fronte pannonico, senza mai far ritorno a Roma. La tregua apparentemente sottoscritta con queste popolazioni, in particolare Marcomanni, Quadi e Iazigi, dur\u00f2 per\u00f2 solo un paio d'anni. Alla fine del 178 l'imperatore Marco Aurelio era costretto a fare ritorno nel \"castrum\" di Brigetio da dove, nella successiva primavera del 179, fu condotta l'ultima campagna. La morte dell'imperatore romano nel 180 pose presto fine ai piani espansionistici romani e determin\u00f2 l'abbandono dei territori occupati della Marcomannia e la stipula di nuovi trattati con le popolazioni \"clienti\" a nord-est del medio Danubio.\nDisposizioni amministrative, fiscali e \"congiaria\".\nL'Imperatore Marco Aurelio don\u00f2 un \"congiarium\" al popolo, quando diede al figlio Commodo la \"toga virile\" nel 175. Due anni pi\u00f9 tardi nel 177, quando associ\u00f2 al trono il figlio, attribunedogli la \"tribunicia potestas\", organizz\u00f2 un nuovo \"congiarium\" con spettacoli gladiatori. Il figlio Commodo distribu\u00ec un nuovo \"congiarium\" al popolo di ben 725 denarii durante il suo regno (180-192).\nCommodo.\nIl figlio di Marco Aurelio, incrin\u00f2 l'equilibrio istituzionale raggiunto e con il suo atteggiamento dispotico favor\u00ec il malcontento delle province e dell'aristocrazia. Il suo assassinio diede il via ad un periodo di guerre civili che portarono ad un periodo di relativa stabilit\u00e0 sotto la dinastia dei Severi (193-235).\nL'ultimo periodo della \"pax romana\" pu\u00f2 essere considerata l'et\u00e0 pi\u00f9 felice dell'impero romano: tramite la politica di pace instaurata e la prosperit\u00e0 derivatane. Il governo imperiale attir\u00f2 consensi unanimi, tanto che Nerva ed i suoi successori sono anche noti come i \"cinque buoni imperatori\". Lo sviluppo economico e la coesione politica ed ideale, raggiunta anche per l'adesione delle classi colte ellenistiche, che contraddistinsero il secondo secolo, non devono, comunque, trarre in inganno, in quanto da l\u00ec a poco l'impero comincer\u00e0 a mostrare i primi sintomi della decadenza.\nTematiche principali.\nFamiglia imperiale.\nDi importanza notevole sono poi le monete, aurei e denari che celebrano il padre appena scomparso (DIVUS MARCUS).\nCampagne militari: \"Sarmatia e Marcomannia\", Britannia.\nL'offensiva da parte di Commodo in terra sarmata continu\u00f2 (estate del 180). Neppure la morte dell'imperatore ritard\u00f2 la progettata spedizione nella piana del Tisza. I Sarmati Iazigi (nuova \"expeditio sarmatica\"), i suebi Buri (\"expeditio Burica\"), i germani Vandali ed i Daci liberi, furono battuti pi\u00f9 volte negli anni successivi. Commodo, che aveva deciso di abbandonare il teatro delle operazioni militari nell'ottobre del 180, contro il parere del cognato Claudio Pompeiano, lasci\u00f2 che fossero i suoi generali (come Pescennio Nigro, Clodio Albino, il figlio di Tigidio Perenne e Valerio Massimiano per citarne alcuni) a portare a termine le operazioni di guerra, che sembra durarono fino ad almeno il 182.\nPer queste vittorie Commodo ricevette una quarta ed una quinta acclamazione imperiale oltre al titolo onorifico di \"Germanicus et Sarmaticus Maximus\" e, probabilmente, decise l'inizio dei lavori della famosa Colonna di piazza Colonna a Roma per onorare il padre appena scomparso (ma forse era gi\u00e0 stata iniziata nel 176 dopo aver celebrato il trionfo). Ed i lavori terminarono dopo una decina d'anni, poco prima della sua morte.\nAttorno al 181 il vallo di Adriano in Britannia sub\u00ec pesanti attacchi da parte dei Pitti, tanto che il governatore cadde in battaglia. Cassio Dione Cocceiano descrive l'evento come il pi\u00f9 difficile dell'intero regno di Commodo. Il nuovo governatore, Ulpio Marcello, inviato quello stesso anno, dovette combattere per tre lunghi anni fino a quando, al termine del 184 riusc\u00ec a battere definitivamente le trib\u00f9 ribelli del nord della Scozia ed ottenere la pace, turbata per\u00f2 da un ammutinamento delle sue truppe, che avevano eletto come nuovo governatore un certo Prisco, che per\u00f2 rifiut\u00f2 l'incarico.\nLe armate romane della Britannia inviarono allora a Commodo una delegazione in cui si richiedeva l'esecuzione di Tigidio Perenne, prefetto del Pretorio, che in passato aveva loro fatto dei torti. Commodo acconsent\u00ec ma non riusc\u00ec a fermare l'ammutinamento. Venne cos\u00ec inviato il futuro imperatore Pertinace, il quale alla fine ottenne la resa dei capi della rivolta e riport\u00f2 l'ordine nelle armate della provincia.\nSpettacoli gladiatori dell'Ercole romano.\nCommodo aveva la passione per i combattimenti gladiatori e quelli contro le bestie, al punto da scendere egli stesso nell'arena vestito da gladiatore, come l'Ercole romano. Questo era considerato scandaloso dal popolo di Roma, che considerava i gladiatori al rango pi\u00f9 basso della scala sociale. Eredit\u00f2 la passione dalla madre: una leggenda priva di fondamento voleva che non fosse figlio di Marco Aurelio ma di un gladiatore.\nCelebrazione della \"Felicitas\" e della \"Providentia\".\nNella religione romana, la \"Felicitas\" era una divinit\u00e0 dell'abbondanza, della ricchezza e del successo e presiedeva alla buona sorte; la \"Providentia\" era la divinit\u00e0 che sapeva prevedere e provvedere. Il significato che acquista nella monetazione commodiana era di augurio al nuovo imperatore perch\u00e9 fosse in grado di garantire e fornire adeguati benefici per il futuro al \"Populus Romanus\" intero, secondo quanto gli aveva insegnato il padre, Marco, l'Imperatore \"filosofo\"."}
{"id": "3734404", "revid": "124330343", "url": "https://it.wikipedia.org/wiki?curid=3734404", "title": "Campionato d'Europa FICM", "text": "Il Campionato d'Europa FICM, svoltosi dal 1924 al 1948, rappresentava la serie sportiva motociclistica internazionale di maggior livello dell'epoca. A partire dal 1949 prese la denominazione di \"Campionato mondiale di velocit\u00e0\", ovvero l'odierno \"Motomondiale\".\nStoria.\nOriginariamente tale competizione, annualmente indetta dalla Federazione Internazionale dei Club Motociclistici, consisteva in una prova unica denominata Gran Premio d'Europa, da disputarsi su un circuito europeo in concomitanza con uno dei Gran Premi nazionali disputati nella stagione, nel quale veniva assegnato il titolo di \"Campione d'Europa\".\nNei tre campionati disputati sul territorio italiano sono comprese le due prime edizioni del 1924 e 1925, sul Circuito di Monza, e la 9\u00aa edizione del 1932 sul Circuito del Littorio a Roma, tutte in concomitanza con il Gran Premio delle Nazioni.\nNel corso delle edizioni 15\u00aa e 16\u00aa, del 1938 e 1939, fu decisa la sperimentazione del campionato con la sommatoria dei punteggi, conquistati in vari Gran Premi validi per la classifica.\nDopo la sospensione dovuta allo svolgersi della Seconda guerra mondiale, il campionato riprese per le ultime due edizioni, del 1947 e 1948, adottando la tradizionale formula della gara unica, anche per le difficolt\u00e0 organizzative e attuative causate dal periodo bellico.\nCon la trasformazione in \"Campionato mondiale di velocit\u00e0\", superate le restrizioni degli anni precedenti, la formula a punteggio su varie gare divenne definitiva.\nTuttavia, gli esiti del conflitto bellico ebbero importanti ripercussioni anche sul regolamento dei Gran Premi internazionali di motociclismo. Infatti, le nazioni vittoriose, guidate dall'Inghilterra, decisero di introdurre la norma che vietava i motori sovralimentati, allo scopo di annullare il predominio tecnico delle aziende tedesche e italiane che, nel biennio 1938-40, avevano sperimentato con successo tale tipo di motore. In seguito a tale modifica del regolamento, le moto da competizione italiane, riprese e aggiornate nel 1946, come la Moto Guzzi 500 3C, la Gilera 500 Rondine, la Bianchi 500 4C GP, la Benelli 250 4C GP e la Gilera 250 4C GP, furono escluse dalle competizioni internazionali.\nLe classi.\nInizialmente il campionato si articolava sulle classi 250, 350 e 500, cui si aggiunse la Classe 175 nella 2\u00aa edizione. A partire dal 1927 furono annesse le classi 750 e 1000, sostituite l'anno successivo dalle classi Sidecar 350, Sidecar 600 e Sidecar 1000, quest'ultima eliminata nel 1929, forse perch\u00e9 nell'esperimento del 1928 nessun pilota arriv\u00f2 a tagliare il traguardo.\nPer la 7\u00aa edizione del 1930 fu decisa la suddivisione nelle classi 175, 250, 350 e 500, che rest\u00f2 immutata fino al 1933, quando la classe 175 venne tolta, rimessa l'anno successivo e poi definitivamente eliminata. Nel 1937 tornano le classi Sidecars 600 e Sidecars 1000, che riscompaiono nel 1938 e 1939.\nDopo la parentesi bellica, la 17\u00aa edizione del 1947 vede nuovamente l'aggiunta della classe Sidecars 600, per tornare nell'ultima edizione del 1948 all'originario frazionamento di gara adottato nella prima edizione del 1924."}
{"id": "3734405", "revid": "1543377", "url": "https://it.wikipedia.org/wiki?curid=3734405", "title": "Formenti", "text": "Industrie Formenti Italia S.p.A., meglio nota come Formenti o Gruppo Formenti, \u00e8 stata un'azienda italiana a conduzione familiare, con sede a Lissone, in provincia di Monza e della Brianza, produttrice di elettronica di consumo. Fondata nel 1947 a Desio, nel corso degli anni ha operato soprattutto come terzista per conto di altri marchi, fino al 1997, quando ha rilevato le attivit\u00e0 e i marchi della fallita S\u00e8leco, che ha continuato fino al 2004, quando l'azienda \u00e8 stata posta in liquidazione.\nStoria.\nLa \"Carlo Formenti S.a.s.\" fu fondata nel 1947 a Desio, in provincia di Monza e della Brianza, su iniziativa di Carlo Formenti come laboratorio per la costruzione di radio, progettate dallo stesso fondatore, con marchio proprio e in conto terzi per altri marchi.\nLa ditta si espanse rapidamente e apr\u00ec la sua prima fabbrica nel 1953, che impiegava 80 addetti, e nella quale venne avviata la produzione dei primi televisori in bianco e nero, soprattutto come terzista per importanti marchi come Telefunken, Singer e Siemens. Tre anni pi\u00f9 tardi, nel 1956, furono definiti importanti accordi commerciali che portarono alle prime esportazioni verso l'estero, in particolare verso i paesi del Nord Europa, e sempre come terzista, produsse apparecchi con marchi commerciali destinati alle grandi catene di distribuzione europee. \nNel 1961, Formenti rilev\u00f2 lo stabilimento di Concorezzo della statunitense Admiral, che contava 1.000 addetti e una capacit\u00e0 produttiva di 500 pezzi al giorno. L'azienda cambi\u00f2 perci\u00f2 la propria ragione sociale in \"Admiral Formenti &amp; C s.a.s.\", con sede a Milano, che in seguito divenne \"Admiral-Formenti S.p.A.\", e prosegu\u00ec la produzione a marchio Admiral su licenza dell'azienda di Chicago. Grazie a questa operazione, l'azienda lombarda pot\u00e9 affermarsi come una delle pi\u00f9 importanti del settore a livello nazionale. Inoltre, l'attivit\u00e0 fu estesa agli elettrodomestici con l'avvio della produzione delle lavatrici. \nNel 1966, fu costituita la \"Industrie Formenti Italia S.p.A.\", con sede a Lissone, quale nuova societ\u00e0 capogruppo. L'espansione di Formenti prosegu\u00ec nel decennio successivo: nel 1972 venne inaugurato un nuovo stabilimento a Sessa Aurunca, in provincia di Caserta, destinato alla produzione dei televisori a colori con i marchi Admiral, Phoenix, Philco, Televideon e Uranya. Formenti fu infatti tra le prime aziende elettroniche italiane a produrre tali apparecchi, che per\u00f2 fino al 1976 furono commercializzati esclusivamente nei paesi centroeuropei, soprattutto in Francia e Germania, ad opera del dirigente ed amministratore Maraccani, dove da tempo erano gi\u00e0 avviate le trasmissioni a colori.\nDal 1983, il Gruppo Formenti si present\u00f2 sul mercato con un altro marchio, White-Westinghouse, che divenne il pi\u00f9 utilizzato per vendere i televisori, i videoregistratori e gli elettrodomestici prodotti dalla stessa azienda brianzola. Negli anni successivi la societ\u00e0 produsse apparecchi anche con i marchi DuMont e Schaub-Lorenz. Parzialmente colpita dalla crisi generale dell'industria elettronica italiana in quel periodo, nel 1984 la finanziaria pubblica REL istiituita dal Ministero dell'Industria, entr\u00f2 nel capitale di Formenti rilevandone il 27,75% delle quote con un'iniezione di denaro per 7,5 miliardi di lire. Nel 1989, venne avviato l'ammodernamento e l'ampliamento dello stabilimento di Sessa, con l'installazione di catene di montaggio automatizzate e computerizzate, che permise all'azienda di avere un incremento della produttivit\u00e0, che passer\u00e0 da 300 a 2.200 pezzi al giorno nell'arco di un decennio. Lo stabilimento di Concorezzo fu invece destinato ad una nuova produzione di monitor e display professionali per computer e bancomat.\nFormenti fu una delle poche aziende partecipate da REL in grado di attuare un piano di risanamento, conclusosi nel 1990. Nel corso degli anni novanta, l'azienda conobbe una nuova ed importante fase di espansione produttiva e commerciale: il fatturato pass\u00f2 infatti dai 108 miliardi di lire del 1991 ai 310 miliardi del 1999, che fu il valore massimo mai raggiunto. Il Gruppo, nel 1997 aveva rilevato il marchio Imperial, ed attraverso una sua controllata, la Formest, alla fine del medesimo anno acquist\u00f2 all'asta fallimentare lo stabilimento di Pordenone della S\u00e8leco, e con esso i marchi S\u00e8leco, Brionvega e Tandberg, nonch\u00e9 competenze, tecnologie, e la sua partecipazione del 33% nella S\u00e8leco Italtel Multimedia. Nel 1998, Formest divenne \"Formenti-S\u00e8leco S.p.A.\", che fece ripartire la produzione nello stabilimento friulano coi marchi S\u00e8leco e Brionvega, che tra i modelli innovativi vide la Web TV con schermo LCD da 15 pollici ed un modello di televisore al plasma ultrapiatto da 42 pollici, lanciati sul mercato nel 1999.\nFormenti decise in seguito di abbandonare l'elettronica professionale focalizzandosi unicamente nel ramo \"consumer\", e perci\u00f2, nel 2000, fu decisa la chiusura dello stabilimento di Concorezzo e la messa in mobilit\u00e0 dei suoi 130 addetti. L'anno seguente, nel 2001, Formenti-S\u00e8leco acquis\u00ec il marchio Phonola, destinato ai televisori economici del segmento di mercato di fascia bassa.\nIl declino di Formenti ebbe inizio dopo il 2002: i bilanci dell'azienda cominciavano a registrare forti passivit\u00e0 dovute fondamentalmente al calo delle vendite, fattore quest'ultimo causato dall'aggressiva concorrenza nel segmento di fascia bassa esercitata dai produttori cinesi e turchi di televisori, immessi sul mercato a prezzi nettamente competitivi e senza un'adeguata legge anti-dumping da parte dell'Unione europea. Per questa ragione, Formenti assieme al colosso olandese Philips, alla tedesca Grundig e alla spagnola Tecnimagen, aveva costituito un consorzio denominato Producers of European Televisions in Cooperation (POETIC), per chiedere all'UE l'introduzione di norme anti-dumping sui televisori di provenienza turca. In conseguenza delle difficolt\u00e0 finanziarie, l'azienda attuava un drastico piano di ristrutturazione, con cui nel 2003 veniva operata la dismissione dell'unit\u00e0 produttiva di Sessa Aurunca e la messa in cassa integrazione dei suoi 440 addetti, e tutte le attivit\u00e0 industriali venivano concentrate nello stabilimento friulano di Pordenone, dove per\u00f2 il personale occupato si presentava decimato. \nNel settembre 2004, Formenti-S\u00e8leco presentava un piano al CIPI, che prevedeva la riconversione dello stabilimento di Sessa Aurunca in un polo tecnologico, e il rilancio delle attivit\u00e0 produttive a Pordenone, sia per che quel che riguardava la produzione S\u00e8leco che quella della controllata SIM2 (videoproiettori), che riguardava 150 addetti nella prima, e 120 addetti nella seconda. Il CIPI dava parere favorevole al piano elaborato dalla Formenti, che successivamente stabilisce una partnership industriale con la Horizon di Milano, produttrice di componenti elettronici, che avrebbe dovuto portare alla creazione della \"joint-venture\" denominata Adriatek S.p.A. per rilevare le attivit\u00e0 a marchio S\u00e8leco, di cui il Gruppo brianzolo sarebbe stato socio paritario. L'accordo con la Horizon non era andato in porto per il suo mancato rispetto da parte dell'azienda di componentistica, e il 2 novembre 2004, l'amministratore delegato Giovanni Formenti annunciava pubblicamente la messa in liquidazione della societ\u00e0 per problemi economico-finanziari. Un mese pi\u00f9 tardi, a dicembre, il Gruppo Formenti chiedeva ed otteneva dal Tribunale di Monza la sua ammissione all'amministrazione straordinaria come alternativa al fallimento, prevista dalla Legge Marzano.\nLa procedura di amministrazione straordinaria dell'azienda, che il tribunale brianzolo aveva affidato alla gestione commissariale del professor Francesco Fimman\u00f2, viene ufficialmente aperta il 2 febbraio 2005. Un anno pi\u00f9 tardi, a marzo-aprile 2006, viene indetta un'asta pubblica sulla base di 6,3 milioni di euro, dei quali 400.000 per l'attivit\u00e0 S\u00e8leco di Pordenone (esclusi marchi e capannone) e 5,9 per la partecipazione in SIM2 (pari al 66,67% del capitale societario), che per\u00f2 non vede nessun acquirente. Viene prorogata l'amministrazione straordinaria, e nell'agosto 2006, l'attivit\u00e0 di produzione dei televisori di Formenti-S\u00e9leco con i marchi e gli stampi, viene ceduta alla Smart TV dei fratelli Marco e Carlo Asquini con l'impegno ad assumere 75 dei 110 lavoratori nel periodo compreso tra il primo ottobre e il 31 luglio 2007; il 66% di SIM2 viene invece ceduto alla FinSim dell'imprenditore Maurizio Cini.\nInformazioni e dati.\nIndustrie Formenti Italia S.p.A., con sede a Lissone, in provincia di Monza e Brianza, era un'azienda produttrice di elettronica civile e professionale, specializzata in particolare nei televisori per quel che riguardava l'elettronica di consumo. La produzione avveniva negli stabilimenti di Sessa Aurunca, in provincia di Caserta, e a Pordenone attraverso le controllate Formenti-S\u00e8leco S.p.A. e SIM2 Multimedia S.p.A..\nNel 2002, l'azienda realizzava un fatturato di 72,2 milioni di euro ed una perdita d'esercizio di 47.000. Di 703 unit\u00e0 era il numero complessivo di addetti del Gruppo. \nDei circa 500.000 apparecchi televisivi che l'azienda produceva annualmente a Sessa Aurunca, prima della crisi e per conto terzi, l'80% era destinato al mercato estero."}
{"id": "3734412", "revid": "298229", "url": "https://it.wikipedia.org/wiki?curid=3734412", "title": "Trofeo Sant'Agata", "text": "Il Trofeo Sant'Agata era una gara podistica internazionale che aveva luogo a Catania nel corso dei festeggiamenti annuali alla santa patrona. Si svolgeva su un circuito ricavato nelle strade del centro storico il pomeriggio del 3 febbraio.\nStoria.\nL'idea del Trofeo Sant'Agata venne a Marco Mannisi, scomparso il 30 novembre 2018, subito affiancato da Ignazio Marcoccio e Giuseppe Iuppa, presidente della Libertas Catania. La podistica, affacciatasi timidamente alla ribalta nel 1960, si \u00e8 sempre disputata il 3 febbraio, il primo giorno dei festeggiamenti in onore della Santa Patrona di Catania, tranne nel 1975, allora si gareggi\u00f2 il 5, il giorno della festa e nel 2010, anticipata alla domenica precedente la solennit\u00e0 religiosa, il 31 gennaio. Nel 2011 la corsa \u00e8 slittata a \"Sant'Aita di menzaustu\", il 17 agosto, la ricorrenza dell'885\u00ba anniversario del ritorno in patria delle Reliquie di S. Agata da Costantinopoli. Le celebrazioni pi\u00f9 antiche nel tempo risalgono proprio al 17 agosto del 1126, quando le spoglie della Santa, trafugate nel 1040 dal generale bizantino Giorgio Maniace, furono riportate a Catania dai soldati Gilberto e Goselmo della corte di Costantinopoli dopo un esilio durato 86 anni.\nMannisi s'ispir\u00f2 al vecchio Giro di Catania che nel 1908 avvi\u00f2 a Catania l'attivit\u00e0 podistica su strada, intrapresa a Palermo un anno prima. Il pioniere fu il palermitano Giovanni Blanchet che vinse nel 1908 e nel 1909. La partenza e l'arrivo erano fissati in piazza Giovanni Verga, allora piazza dell'Esposizione. Il terzo giro podistico si corse nel 1925 con partenza dal piazzale della Villa Bellini. Un altro salto di 26 anni e si riparl\u00f2 di una corsa solo nel 1951, in occasione del 17\u00ba centenario del martirio di Agata.\nIl successo registrato nel 1951 (in piazza Duomo si afferm\u00f2 Egilberto Martufi, che vincer\u00e0 il titolo italiano di maratona nel 1952) diede il pungolo per far risorgere questa podistica quale \"Coppa di S. Agata\". Cos\u00ec, in una breve cronaca dello sport, si leggeva sul quotidiano \"La Sicilia\" di Catania il 4 febbraio 1960: \u00abIl giro podistico di Catania per l'assegnazione della 1a Coppa S. Agata, disputatosi ieri sera, \u00e8 stato vinto con netto distacco da Tommaso Assi dell'Assicurazioni Generali Palermo\u00bb. Dal 1960 al 1965 la gara venne disputata in notturna, partendo da piazza Duomo e salendo per via Plebiscito attraverso i quartieri popolari, poi il percorso si allungava verso la Catania bene per ritornare in piazza Duomo, lasciando alle spalle la \"Civita\", un altro quartiere caratteristico. Il vincitore del 1960 Tommaso Assi di Trani fece il bis con le Fiamme Oro di Bari nel 1961, quando la corsa si trasform\u00f2 da regionale in nazionale. Dopo la vittoria nel 1962 del messinese Stefano Bucolo che correva con la Falconi Novara, ecco nel 1963 il primo atleta di Catania, Elio Sicari, con sei presenze in nazionale. Solo un altro catanese riuscir\u00e0 in questi 47 anni nell'ardua impresa di vincere sulle strade di casa, Giuseppe Ardizzone nel 1972. Il piccolo maratoneta sardo Antonio Ambu, alfiere del fondo azzurro, domin\u00f2 per un triennio (1964, 1965, 1967) e con sei partecipazioni, l'ultima nel 1970, divenne il beniamino dei catanesi.\nNel 1966 la settima edizione del Trofeo S. Agata cambi\u00f2 totalmente fisionomia. Sbarcarono gli stranieri e si gareggi\u00f2 nel centro storico il pomeriggio, su un circuito da ripetere cinque volte con partenza e arrivo in Corso Sicilia, passando per piazza Duomo. Lo scozzese Fergus Murray ebbe la meglio sul connazionale Bruce Tulloh e il caparbio Ambu che si prender\u00e0 la rivincita su Murray nel 1967. In quell'anno il percorso venne fissato con partenza da corso Sicilia, poi via Ventimiglia, via Antonino di Sangiuliano, via Etnea, chiamata \"a strada ritta\", e ritorno in Corso Sicilia, prima su sei giri e dal 1969 su sette per un totale di km 11,450. Il circuito si \u00e8 dipanato con quest'ultimo cambiamento per ben 33 edizioni.\nNel 1968 la podistica non si disput\u00f2 per il terremoto nel Belice, le altre tre interruzioni furono nel 1991 per la guerra nel Golfo Persico, nel 1993 per la mancata concessione dei contributi e nel 2007 in segno di lutto per l'uccisione dell'ispettore di polizia Filippo Raciti, avvenuta il 2 febbraio, la vigilia della gara, negli scontri scoppiati nella piazza Spedini tra le forze dell'ordine e gli ultras catanesi dopo la partita di calcio Catania-Palermo allo Stadio Massimino.\nNel 1969 vinse il corridore croato di Vela Luka, Nedo Far\u010di\u0107 e Alfredo Berra cos\u00ec scriveva in prima pagina su \"La Gazzetta dello Sport\" il 4 febbraio di quell'anno: \u00abPi\u00f9 corrida che mai la corsa della Patrona di Catania. Tutta la gara si \u00e8 svolta sfidando la legge dell'impenetrabilit\u00e0 dei corpi, tanta era la calca in corso Sicilia, rigorosamente privo di transenne. I vigili urbani motociclisti sfrecciavano davanti agli atleti, cos\u00ec la gente si scansava. Neil Allen, inviato del \"Times\", il quotidiano di Londra, si sbellicava dalle risate. \"Fantastico, esclamava ogni momento, miracolo di Sant'Agata. Meraviglioso!\"\u00bb.\nNel 1970 s'impose l'inglese Mike Baxter con Ardizzone terzo sull'avellinese Giuseppe Cindolo e Franco Arese. Nel 1971 Arese batt\u00e9 un altro inglese, Mike Freary, terzo fu Cindolo davanti al siepista Umberto Risi e al tunisino Mohamed Gammoudi (l'olimpionico di nei 5000 metri). Il 1971 sar\u00e0 la stagione d'oro di Arese, primatista italiano degli 800, 1000, 1500, miglio, 2000, 3000, 5000 e 10000 metri piani negli anni 1966-1971 e campione europeo sui 1500 m a Helsinki in agosto. Nel 1972 vinse Giuseppe Ardizzone, uno dei pi\u00f9 grandi talenti che la Sicilia abbia avuto. Ardizzone, proiettato in aria da mille mani, si liber\u00f2 dalla morsa degli spettatori esultanti, rifugiandosi in un garage. Finito l'assedio, il C.T. Bruno Cacchi lo port\u00f2 via in una Cinquecento. Il tunisino Abdelkader Zaddem vinse per tre edizioni di seguito (1973, 1974, 1975). Nel 1975 Luigi Zarcone, il campione di Villabate scomparso il 9 giugno 2001 prima di compiere 51 anni, tent\u00f2 un disperato aggancio a Zaddem nel rettilineo finale e giunse secondo, battendo l'altro big Cindolo.\nNell'albo d'oro un altro personaggio caro ai catanesi, Franco Fava. L'atleta di Roccasecca nel 1976, terzo nella Corrida Internacional de S\u00e3o Silvestre di San Paolo in Brasile a fine d'anno, vinse la \"corrida\" agatina a tempo di record (32'57\"3). Giunsero dietro di lui il russo Nikolay Puklakov, Zaddem e Zarcone. Nel 1977 Fava, avviato verso la sua seconda affermazione, si ferm\u00f2 per un attacco di tachicardia e Ivan Parlui ebbe via libera, instaurando una serie di vittorie dei sovietici che sarebbe durata per otto anni di fila. Zarcone fin\u00ec secondo, precedendo Fava e Zaddem, eterno piazzato sar\u00e0 ancora terzo nel 1979 dopo il lituano Aleksandr Antipov e l'estone Enn Sellik. Nel 1978 per la prima volta furono di scena le donne e Margherita Gargano di Bagheria vinse sui tre giri (km 4,907) in 15'43\", contro i 15'48\" della finlandese Tijnela Silika. I sovietici vinsero sulle strade cittadine con Aleksandr Antipov (1978, 1979, 1980), Valerij Abramov (1981, 1982, 1983), Viktor Chumakov (1984). Il primo fu una sorpresa nel 1978 ai danni del russo Leonid Moseev e del favorito Sellik. Al suo tris, nel 1980, fiss\u00f2 il primato della corsa (32'40\"5) davanti al bielorusso Aleksandr Fedotkin e Abramov. Ci fu poi la tripletta del russo Abramov, che sconfisse, nel 1981, Antonio Erotavo, con Fava settimo, nel 1982 Venanzio Ortis e nel 1983 Salvatore Antibo. Nel 1984 la folla era tutta per lui, ma l'allievo di Gaspare Polizzi venne beffato negli ultimi metri dal bielorusso Chumakov, anche se la spunt\u00f2 su Abramov per il secondo posto.\nNel 1985 il riscatto di Antibo che in coppia con il catanese Salvatore Nicosia ruppe il lungo digiuno degli azzurri. L'atleta di Altofonte tagli\u00f2 per primo il traguardo a braccia alzate, seguito a sette secondi da Nicosia, terzo Alex Hagelsteens. Al forte belga non sfugg\u00ec la vittoria nel 1986, ai posti d'onore l'inglese Tim Hutchings e Nicosia. Il britannico della contea di Somerset, Jack Buckner, campione europeo a sui 5000 m, prevalse nel 1987 su Antonio Rapisarda di Belpasso, divenuto cittadino francese. Antibo nel suo triennio d'oro vinse nel 1988 e 1989 e fu secondo, nel 1990, battuto dall'argentino Antonio Silio, fallendo il poker mai raggiunto da alcuno. Il palermitano pi\u00f9 amato dai catanesi, medaglia d'argento ai sui 10000 m, nel 1990 conquister\u00e0 due ori agli Europei di Spalato con la storica doppietta 5000/10000 m. Il ruandese Mathias Ntawulikura, di stanza a Siena, si afferm\u00f2 in due edizioni: nel 1992 con il nuovo record della corsa (32'29\"5), terzo il mistrettese Vincenzo Modica, quarto Rapisarda; nel 1994 staccando Silio, ancora Modica e Francesco Bennici di Mazzarino.\nNel 1995 bis di Silio, oriundo veneto, che bruci\u00f2 il marocchino Brahim Boutayeb, l'oro dei Giochi olimpici di nei 10000 m. Seconda apparizione delle donne e sul traguardo di corso Sicilia giunsero appaiate la romena Cristina Misaros e la torinese Flavia Gaviglio, 15'40\" per entrambe sui km 4,907 (tre giri). Nel 1996 sesto successo di un africano al Sant'Agata con l'etiope Worku Bikila, erede dell'eroe leggendario Abebe Bikila. Vincenzo Modica, il nuovo beniamino dei catanesi, giunse con un ritardo di appena tre secondi. I successivi sei anni sono stati sotto il segno del Kenya. Giunse la doppietta del keniano Hillary Korir: nel 1997 davanti al compagno Richard Kosgei e Modica, ormai l'idolo locale, ancora terzo; nel 1998 podio tutto targato Kenya, con Korir a eguagliare perfettamente al decimo (32'29\"5) il primato della corsa agatina stabilito da Ntawulikura nel 1992. Nel 1999 vinse Paul Tergat, sconfiggendo gli azzurri Stefano Baldini e Danilo Goffi, con Korir quarto. Nel 2000 Tergat sul filo venne beffato curiosamente dal suo scudiero David Chelule. Nel 2001 replica di Tergat, l'uomo di Kabarnet precedette David Makori e nuovamente Baldini, quinto Bennici e sesto Modica. Fatto curioso: si scoprir\u00e0 dopo un bel pezzo che Makori aveva corso con il nome di Antony Korir. Nel 2002 un podio tutto keniano con vincitore Benson Barus, ai posti d'onore Philip Manyim e Philemon Kipkering Metto, quarto Baldini. Nel 2003 il biondo ucraino Serhij Lebid' ruppe l'egemonia dell'Africa, mettendo in fila i keniani Kipkering Metto, Benson Barus e Robert Sigei, 14\u00ba Baldini.\nLa \"corrida\" ha cambiato ancora fisionomia nel 2004, alla quarantaduesima edizione, con l'organizzazione passata dalla Libertas Catania allo Sport Club Catania e si \u00e8 rituffata nel centro barocco della citt\u00e0, spostando il traguardo da Corso Sicilia a piazza dell'Universit\u00e0 con il passaggio in piazza Duomo e poi via Vittorio Emanuele, piazza Cutelli, via Mons. Ventimiglia, via Antonino di Sangiuliano, via Etnea. Nel nuovo percorso, tracciato da Franco Bandieramonte su proposta dell'Assessore allo Sport Nino Strano, per valorizzare la nuova piazza Universit\u00e0 con il simbolo di Catania 'u liotru sul fondo stradale in pietra lavica al centro della partenza e arrivo, il Sant'Agata \u00e8 stato vinto ancora da un keniano, Martin Lel, sconfitti Barus e Tergat. Dopo il 1978 e il 1995, nel 2004 sono ricomparse per la terza volta le donne e sui tre giri (5,500 km) netta affermazione di Anna Incerti, reduce dal titolo italiano di maratona a Firenze 2003, con il tempo di 17'32\", un'altra bagherese come la Gargano e anche lei sar\u00e0 olimpica, a nella maratona. \nDoppietta di Barus nel 2005, di casa sulle nostre strade e terzo Vincenzo Modica, per la quinta volta sul podio. Nel 2006 vittoria del qatariota Mubarak Hassan Shami su Lebid a tre anni dal suo successo. Saltato il 2007, nell'edizione del 2008 Stefano Baldini, campione olimpico di maratona ad , ha vinto in piazza Universit\u00e0. Alle spalle di Baldini l'ugandese Wilson Kipkemei Busienei e quattro keniani. Undicesimo Modica alla sua quattordicesima partecipazione, un record sia di presenze che di piazzamenti: l'allievo di Tommaso Ticali si \u00e8 classificato per dieci volte tra i primi dieci atleti. Nel 2009 tutti si aspettavano la seconda vittoria di Baldini, alla sua sesta partecipazione, invece la gara si \u00e8 chiusa a parti invertite rispetto all'anno prima nel segno del Kenya con i quattro kenioti in gara ai primi quattro posti. Wilson Kiprop, 22 anni, quarto nel 2008, ha battuto in una volata serrata il veterano Paul Malakwen Kosgei, tempo per entrambi 33'17\" sugli 11,600 km (otto giri di 1450 metri ciascuno). Al terzo posto il ventenne Titus Masai (33'21\") e quarto Daniel Limo (33'53\"). \nLa festa di fede e di popolo in onore della Santa Patrona a Catania \u00e8 iniziata nel 2010 la domenica 31 gennaio, in anticipo sulla data tradizionale del 3 febbraio. Una formula inconsueta anche per la presenza in contemporanea degli atleti amatori di tutte le et\u00e0, per l'assegnazione del 1\u00ba Palio delle Municipalit\u00e0 che ha visto trecento ragazzini in gara. La vittoria \u00e8 andata al 24enne pisano Daniele Meucci e il Sant'Agata parla cos\u00ec di nuovo italiano con appena un anno di pausa. Il ruandese Jean Baptiste Simukeka da sprovveduto fa una lunga volata dai \"Quattro Canti\", il punto pi\u00f9 suggestivo della Catania settecentesca, al traguardo, si sente il vincitore per un attimo e rimane smarrito quando un giudice gli indica che deve percorrere ancora un altro giro, pi\u00f9 saggi rimangono appena dietro di lui Meucci con gli altri due atleti africani, l'ugandese Wilson Kipkemei Busienei e il keniano Edward Kiptanui Too. Vittoria finale per l'alfiere dell'Esercito che batte allo sprint in piazza dell'Universit\u00e0 Busienei, secondo pure nel 2008, 34'48\" e 34'49\" i tempi dei due atleti e l'ultimo in 4'00\". Sul gradino pi\u00f9 basso del podio Too (34'59\"), quarto Simukeka (35'00\") che precede Francesco Bennici (35'35\").\nIl primato per nazioni appartiene alla pari all'Italia e al Kenya con nove successi ciascuna sulle quarantuno edizioni disputate, partendo dal 1966, quando il giro podistico \u00e8 divenuto internazionale. Dietro, terza in classifica, l'ex Unione Sovietica con otto vittorie consecutive dal 1977 al 1984. Gli azzurri hanno vinto con Antonio Ambu (1967), Franco Arese (1971), Giuseppe Ardizzone (1972), Franco Fava (1976), Salvatore Antibo (1985, 1988, 1989), Stefano Baldini (2008) e Daniele Meucci (2010)."}
{"id": "3734419", "revid": "466539", "url": "https://it.wikipedia.org/wiki?curid=3734419", "title": "William Sidney Smith", "text": "Napoleone Bonaparte, ricordandolo nelle sue Memorie, ebbe a dire di lui: \u00abQuest'uomo mi ha fatto perdere la mia fortuna\u00bb.\nProveniente da una famiglia di tradizioni militari, imparentata con William Pitt, I conte di Chatam, era il secondo figlio del capitano di fanteria John Smith.\nBiografia.\nGli inizi.\nSidney Smith frequent\u00f2 la \"Tonbridge School \" fin al 1772. Si arruol\u00f2 poi nella Marina britannica e combatt\u00e9 nella guerra d'indipendenza americana, entrando in azione nel 1778 contro la fregata statunitense \"Raleigh\".\nPer il coraggio dimostrato sotto il comando dell'ammiraglio Rodney nella battaglia di Capo San Vincenzo nel gennaio 1780, William Sidney Smith, il 25 settembre venne nominato tenente del vascello da 74 cannoni di terza classe (\"Third-Rate\"), la \"HMS Alcide\" e questo nonostante non avesse ancora l'et\u00e0 richiesta di diciannove anni.\nDistintosi nelle battaglie di Chesapeake, sotto il comando dell'ammiraglio Thomas Graves, e delle Saintes sotto il comando dell'ammiraglio George Brydges Rodney, gli venne affidato il suo primo comando di una nave, lo \"sloop\" \"Fury\", ma gli venne presto affidata una pi\u00f9 grande fregata. Tuttavia, in seguito alla pace di Versailles del 1783, fu trasferito a terra con paga dimezzata.\nDurante il periodo di pace, Smith decise di viaggiare in Francia e venne subito coinvolto nello spionaggio inglese, come osservatore della costruzione di un nuovo porto a Cherbourg. Con lo stesso compito, egli viaggi\u00f2 anche in Spagna e Marocco, potenziali nemici della Gran Bretagna.\nIl servizio nella marina di Svezia.\nNel 1790 William Sidney chiese l'autorizzazione a militare nella Marina militare svedese, impegnata nella Guerra russo-svedese del 1788/1790. Il re Gustavo III gli affid\u00f2 il comando di una squadra leggera e l'incarico di suo consulente principale per la marina.\nWilliam Sidney condusse le navi al suo comando nello sgombero dalla baia di Vyborg della flotta russa, noto anche come battaglia di Svensksund (finlandese : \"Ruotsinsalmi\", russo: \"Rochensalm\"). I russi persero sessantaquattro navi ed ebbero perdite per oltre mille marinai deceduti in battaglia, mentre gli svedesi persero quattro navi e solo pochi uomini. Per questo successo Smith venne nominato dal re di Svezia Cavaliere dell'Ordine svedese della Spada ed egli si fregi\u00f2 di questo titolo con l'autorizzazione del re d'Inghilterra, Giorgio III.\nVi erano comunque numerosi ufficiali britannici che, essendo stati posti a terra a mezza paga come William Sidney Smith, si arruolarono nella marina russa e sei di loro morirono in combattimento. Il risultato fu che Smith, a causa del suo arruolamento in Svezia, s'inimic\u00f2 numerosi ufficiali della Marina britannica.\nIl servizio nelle guerre della rivoluzione francese.\nNel 1792 il fratello minore di William Sidney, John Spencer Smith, fu impiegato nell'ambasciata britannica presso l'Impero ottomano ad Istanbul e William Sidney ottenne l'autorizzazione a recarsi in Turchia; durante questo viaggio, nel gennaio 1793, scoppi\u00f2 in Francia la rivoluzione. Smith reclut\u00f2 alcuni marinai britannici e salp\u00f2 per raggiungere la flotta Britannica, al commando dell'ammiraglio Lord Samuel Hood, che aveva occupato Tolone, porto principale della Marina militare francese, su invito delle forze realiste francesi.\nAl suo arrivo, nel dicembre 1793, le forze rivoluzionarie, fra le quali militava il colonnello di artiglieria Napoleone Bonaparte, avevano gi\u00e0 circondato il porto e lo stavano attaccando da terra. Gl'inglesi e i loro alleati non avevano un sufficiente numero di uomini per impostare un'efficace difesa e cos\u00ec il porto venne evacuato. A William Stanley, che in quel momento agiva come volontario, senza aver comando alcuno, fu affidato l'incarico di bruciare il numero maggiore possibile di navi e magazzini francesi, prima che finissero nelle mani dei rivoluzionari. Nonostante i suoi sforzi, privo di sostegno da parte delle forze spagnole inviate ad aiutarlo, rimasero intatte pi\u00f9 della met\u00e0 delle navi francesi, che furono recuperate dalle forze rivoluzionarie. Sebbene William Stanley avesse distrutto pi\u00f9 navi francesi di quante ne avesse distrutte l'azione di maggior successo della flotta inglese fino a quel momento, Nelson e Collingwood, fra gli altri, lo biasimarono per non essere riuscito a distruggere l'intera flotta francese.\nAl suo rientro a Londra gli venne affidato il commando della nave di quinta classe, l'\u00a0\"HMS Diamond\" e nel 1795 entr\u00f2 nello squadrone comandato da Sir John Borlase Warren, che annoverava alcuni dei pi\u00f9 bravi e coraggiosi capitani, tra i quali Sir Edward Pellew, I visconte di Exmouth. Smith complet\u00f2 il gruppo ed in un'occasione condusse la sua nave quasi dentro il porto di Brest per osservare la flotta francese.\nNel luglio del 1795, il capitano Smith, al comando dello squadrone occidentale di fregate con la sua HMS \"Diamond\", occup\u00f2 le isole Saint-Marcouf, al largo della costa normanna. Egli sacrific\u00f2 due navi, la \"HMS Badger\" e la \"HMS Sandfly\" per fornire materiale e mano d'opera allo scopo di fortificare le isole e porvi una guarnigione provvisoria. Ulteriori opere di difesa furono realizzate dal Regio Genio navale e dalla fanteria di marina britannici, e vi venne installato un distaccamento di artiglieria. Le isole avevano la funzione di base avanzata per bloccare il porto francese di Le Havre, di punto di lancio per le navi di intercettamento costiero ed infine come punto di transito degli \u00e9migr\u00e9 francesi, e furono tenute dalla marina britannica per quasi sette anni.\nIl 19 aprile 1796 Smith tent\u00f2 di intercettare una nave francese entrando nel porto di Le Havre, ma la caduta improvvisa del vento al momento in cui egli tentava di guadagnare il mare aperto lo blocc\u00f2, consentendo ai francesi la cattura sua, e quella della sua nave con tutto l'equipaggio. Anzich\u00e9 scambiarlo con prigionieri francesi, com'era uso in quei casi, egli venne tradotto al carcere del Tempio a Parigi per essere incriminato per l'incendo delle navi francesi nel porto di Tolone. Per il suo \"status\" di allora, quale ufficiale a mezza paga, i francesi non gli riconobbero quello di combattente.\nEgli venne trattenuto a Parigi per due anni, nonostante i numerosi sforzi per uno scambio con prigionieri francesi e i frequenti contatti con agenti francesi realisti ed agenti inglesi. Le autorit\u00e0 francesi minacciarono pi\u00f9 volte di processarlo come incendiario, ma alle minacce non fecero mai seguito con i relativi fatti. Finalmente, nel 1798, riusc\u00ec a fuggire con l'aiuto del realista francese Antoine de Ph\u00e9lippeaux, che finse di tradurlo in altra prigione, mentre invece lo port\u00f2 a Le Havre, ove riusc\u00ec ad imbarcarsi su un peschereccio e venne raccolto il 5 maggio dall\"'HMS Argo\", che stava pattugliando il canale della Manica, e giunse a Londra il giorno 8 maggio.\nServizio nel Mediterraneo.\nDopo la strepitosa vittoria dell'ammiraglio Nelson nella Battaglia del Nilo del 1798, Smith venne inviato nel Mediterraneo come comandante dell\"'HMS Tigre\", un vascello francese da 80 cannoni catturato dagl'inglesi e riallestito come nave da combattimento della Marina britannica. Sebbene gli fosse stato ordinato di porsi sotto il comando del comandante in capo della Marina britannica per le operazioni nel Mediterraneo, Lord John Jervis, non si tratt\u00f2 di un incarico puramente navale. John Jervis gli dava ordini come commodoro, con l'autorizzazione di prendere navi britanniche al suo comando come richiesto nel Levante. Egli condusse anche missioni diplomatiche e militari ad Istanbul, ove il fratello era diventato ora ministro plenipotenziario presso la Sublime porta. La sua missione era quella di rafforzare l'opposizione turca a Napoleone e fornire assistenza ai turchi nel distruggere l'armata francese in Egitto. Questo doppio incarico provoc\u00f2 il risentimento di Nelson, che era ufficiale superiore nel Mediterraneo agli ordini di John Jervis nel Levante. L'antipatia di Nelson nei suoi confronti condizion\u00f2 negativamente la reputazione di Smith nei circoli marittimi inglesi.\nNapoleone, con 13.000 uomini sconfisse le forze ottomane in Egitto, marci\u00f2 verso nord lungo la costa mediterranea attraverso la provincia di Siria (che comprendeva allora i territori attuali d'Israele, della Palestina, della Siria e del Libano). Egli occup\u00f2 Gaza e Giaffa e poi si diresse verso Acri.\nInsieme a Ph\u00e9lippeaux, Smith salp\u00f2 per Acri ed aiut\u00f2 il comandante turco, Jezzar Pasha, a rafforzarne le difese e le antiche mura e gli forn\u00ec cannoni con relativi artiglieri inglesi e fanti di marina, presi dalla sua nave. Egli impieg\u00f2 anche la sua supremazia sul mare per catturare l'artiglieria degli assedianti francesi, inviata dall'Egitto via mare, e per impedire a questi ultimi l'utilizzo della strada costiera da Jaffa, bombardando dal mare le truppe di Napoleone che vi transitavano.\nUna volta che l'assedio ebbe inizio verso fine marzo 1799, Smith ancor\u00f2 le sue navi \"HMS Theseus\" e \"HMS Tigre\" cosicch\u00e9 le loro bordate potevano contribuire alla difesa della citt\u00e0. Molti assalti francesi furono respinti cos\u00ec come vennero frustrati i tentativi di aprire brecce nelle mura con l'impiego di mine. All'inizio di maggio gli assedianti ricevettero finalmente, via terra, l'artiglieria e riuscirono ad aprire una breccia nelle mura, ma i successivi assalti furono respinti e, grazie alla presenza delle navi di Smith, fu possibile anche fare sbarcare i rinforzi ottomani giunti da Rodi. L'ultimo assalto francese, il 9 maggio, venne anch'esso respinto e poco dopo quest'insuccesso, nel medesimo mese, Napoleone comp\u00ec una rovinosa ritirata delle sue truppe fino in Egitto. Qui, dopo la vittoria contro gli ottomani sbarcati dalle navi inglesi ad Abukir, in agosto salp\u00f2 per rientrare in Francia, riuscendo ad eludere il pattugliamento marittimo britannico del Mediterraneo, e lasciando le sue truppe al comando del generale Jean-Baptiste Kl\u00e9ber.\nSmith cerc\u00f2 quindi di negoziare la resa ed il rimpatrio delle truppe francesi con il nuovo comandante e riusc\u00ec a giungere con questi ad un accordo, la Convenzione di El-Arish. Tuttavia, a causa dell'influenza sui comandi navali inglesi dell'ammiraglio Nelson, secondo il quale le truppe francesi rimaste avrebbero dovuto essere annientate invece che aiutate a rimpatriare, l'accordo di El-Arish venne disconosciuto da lord Keith, che era subentrato nel comando supremo della flotta inglese nel Mediterraneo all'ammiraglio Lord John Jervis.\nGl'inglesi decisero quindi di sbarcare un esercito al comando di sir Ralph Abercromby nella baia di Aboukir, per affrontare quel che rimaneva del corpo di spedizione francese, ora comandato dal generale Menou.\nSmith e la sua nave \"Tigre\" furono coinvolti nel trasporto delle forze da sbarco e come collegamento con i turchi, ma la perdita delle credenziali diplomatiche e del titolo di Commodoro nel Mediterraneo orientale, ne causarono l'impopolarit\u00e0. Lo sbarco delle truppe di Abercromby fu un successo e i francesi di Menou vennero sconfitti, mentre Abercromby mor\u00ec pochi giorni dopo, a causa delle ferite subite in battaglia. Le truppe francesi vennero infine rimpatriate con navi inglesi in termini del tutto simili a quelli ottenuti da Smith con la Convenzione di El-Arish.\nIl servizio nelle acque britanniche.\nAl suo rientro in patria nel 1801 Smith ricevette onori ed una pensione di 1.000 sterline per i servizi resi, ma la sua fama fu nuovamente oscurata da quella di Nelson, che veniva acclamato per la sua vittoria di Copenaghen. Durante la breve pace di Amiens del 1802, Smith fu eletto membro del Parlamento per la circoscrizione elettorale di Rochester nel Kent (elezioni generali del Regno Unito del 1802).\nVi sono evidenti segni che egli abbia avuto una relazione con la principessa Carolina di Brunswick, la moglie straniera dell'allora Principe di Galles.\nCon la ripresa delle ostilit\u00e0 con la Francia nel 1803, Smith venne impiegato nella parte meridionale del Mare del Nord, al largo della costa fra Ostenda e Flessinga, facendo parte delle forze impegnate a prevenire la minacciata invasione dell'Inghilterra da parte di Napoleone.\nSmith, che era interessato a nuove tecniche belliche, nel 1804 e nel 1805 lavor\u00f2 con l'inventore americano Robert Fulton alla realizzazione dei progetti di quest'ultimo riguardanti lo sviluppo di siluri e mine, per distruggere la flotta d'invasione francese, che si stava raccogliendo sulle coste settentrionali di Francia e Belgio. Un tentativo di utilizzare queste nuove armi, insieme ai razzi di William Congreve, nel corso di un attacco a Boulogne, venne frustrato dal cattivo tempo e dalle cannoniere francesi, uscite dal porto per minacciare gli attaccanti. Nonostante questo insuccesso, fu suggerito l'utilizzo di mine e siluri contro la flotta mista ispano-francese a Cadice, ma ci\u00f2 non fu necessario poich\u00e9 la flotta nemica venne sconfitta il 21 ottobre 1805 a Trafalgar.\nUlteriore missione nel Mediterraneo.\nNel novembre del 1805 Smith fu promosso al grado di Contrammiraglio e venne inviato nel Mediterraneo sotto il comando dell'ammiraglio Collingwood, che era stato nominato comandante in capo della flotta del Mediterraneo in seguito al decesso di Nelson a Trafalgar. Collingwood invi\u00f2 Smith ad assistere il re Ferdinando I delle Due Sicilie nel riconquistare la capitale Napoli contro il fratello di Napoleone, Giuseppe Bonaparte, che ne era stato nominato re.\nSmith progett\u00f2 una campagna utilizzando truppe irregolari calabresi insieme ad un corpo di spedizione inglese forte di 5.000 soldati, che avrebbero dovuto marciare su Napoli. Il 4 luglio 1806 questa forza composta sconfisse una grande formazione francese a Maida. Ancora una volta tuttavia l'incapacit\u00e0 di Smith nell'evitare di mancar di rispetto ai suoi superiori gli procur\u00f2 l'esonero del comando delle forze da sbarco, nonostante il successo che aveva avuto il suo piano. Egli venne sostituito dal generale John Moore.\nSmith venne mandato a raggiungere la flotta dell'ammiraglio John Thomas Duckworth nella sua spedizione a Costantinopoli, nel febbraio del 1807. La spedizione avrebbe dovuto prevenire un'alleanza tra Francia e Turchia. Nonostante la sua grande esperienza del mare intorno alla Turchia, la sua conoscenza della corte turca e la personale popolarit\u00e0 che godeva presso gli ottomani, egli venne relegato in un ruolo secondario. Anche quando finalmente l'ammiraglio Duckworth si decise a chiedere il suo consiglio, non gli venne affidato alcun comando. Duckworth, invece di consentire a Smith di condurre le trattative con i turchi, cosa che successivamente venne commentata dallo stesso ambasciatore francese come una notevole opportunit\u00e0 perduta dagli inglesi, si ritir\u00f2 attraverso i Dardanelli, fatto oggetto di un nutrito fuoco turco, il che, sebbene si fosse trattato di una ritirata sotto il fuoco nemico, venne presentato come un evento eroico. Nell'estate del 1807 Duckworth e Smith vennero richiamati in patria.\nPortogallo e Brasile.\nIl 29 ottobre 1807 Spagna e Francia firmarono a Fontainebleau un trattato per dividersi il Portogallo. Nel novembre successivo venne affidata a Smith una spedizione a Lisbona per assistere i portoghesi nella resistenza all'attacco delle due potenze o, nel caso di caduta del Portogallo, distruggere la flotta portoghese affinch\u00e9 non cadesse in mano nemica e bloccare il porto di Lisbona. Smith organizz\u00f2 la fuga della flotta portoghese verso Rio de Janeiro in Brasile, che allora era ancora una colonia portoghese. Egli, contrariamente agli ordini ricevuti, progett\u00f2 anche un attacco alle colonie spagnole in Sudamerica insieme alla flotta portoghese, ma venne richiamato in patria prima di poter attuare il suo piano. Qui egli ricevette grandi acclamazioni popolari per le sue azioni e venne trattato come un eroe, ma il governo continu\u00f2 a sospettare di lui e non gli riconobbe alcuna onorificenza ufficiale. Il 31 luglio del 1810 venne promosso Viceammiraglio. Ad ottobre di quell'anno egli spos\u00f2 Carolina Rumbold, vedova di un diplomatico ed agente dello spionaggio, Sir George Rumbold, con il quale aveva collaborato.\nDopo aver scortato con successo la famiglia reale del Portogallo in Brasile, Smith fu nominato Cavaliere di Gran Croce dell'Ordine portoghese della Torre e della Spada .\nAncora nel Mediterraneo.\nNel luglio del 1812 salp\u00f2 nuovamente per il mediterraneo a bordo della sua nuova nave ammiraglia da 74 cannoni, \"Tremendous\", come comandante in seconda del viceammiraglio, Sir Edward Pellew. Il suo compito era quello di bloccare il porto di Tolone e per questo egli si trasfer\u00ec su una nave pi\u00f9 potente, il vascello di prima classe da 110 cannoni, la \"Hibernia\". Il blocco fu lungo e noioso, giacch\u00e9 i francesi non mostravano alcuna intenzione di uscire dal porto ed affrontare la flotta inglese. All'inizio del 1814 le truppe alleate entrarono in Parigi, Napoleone abdic\u00f2 e Smith torn\u00f2 in Inghilterra.\nLa pace e Waterloo.\nSmith intraprese quindi una campagna anti-schiavista. I Corsari barbareschi avevano operato per secoli avendo le loro basi nei vari porti del Nordafrica. Essi avevano reso schiavi i marinai catturati e compiuto incursioni per catturare persone nelle coste europee, incluse Inghilterra ed Irlanda. Smith partecip\u00f2 al Congresso di Vienna al fine di perorare azioni militari e raccogliere fondi per una campagna tesa a por fine alla pratica di catturare persone da rendere schiave.\nNel marzo 1815, Napoleone fugg\u00ec dall'isola d'Elba, raccolse i veterani delle sue campagne e reinstaur\u00f2 in Francia il suo impero. Smith volle rientrare in Inghilterra ma riusc\u00ec a raggiungere Bruxelles solo in giugno. Guidato dal rombo dei cannoni, egli cavalc\u00f2 fuori Bruxelles per andare incontro a Wellington, ma lo raggiunse tardi, quando la battaglia di Waterloo era gi\u00e0 terminata. Egli si adoper\u00f2 allora organizzando la raccolta ed il trattamento di molti combattenti feriti di entrambi gli schieramenti. Gli venne anche chiesto di prendere i militari arresisi delle guarnigioni francesi di Arras e di Amiens e di assicurarsi che le armate alleate potessero entrare in Parigi senza combattere e che per il re Luigi XVIII potesse rientrarvi in sicurezza. Per aver reso questi servigi gli venne riconosciuto in patria il titolo di Cavaliere Commendatore dell'Ordine del Bagno\nSmith contrasse numerosi debiti a causa delle spese che dovette sostenere durante la sua attivit\u00e0 diplomatica, che tuttavia il governo inglese gli rimbors\u00f2 in misura molto inferiore. Egli mantenne anche un tenore di vita di alto livello e gli sforzi sostenuti per mobilitare l'opinione pubblica contro la tratta degli schiavi gli costarono parecchio denaro. In Inghilterra, a quei tempi, i debitori venivano spesso incarcerati fino a che i loro debiti non fossero stati saldati, cosicch\u00e9 Smith si trasfer\u00ec con la famiglia a Parigi. Alla fine il governo gli rimbors\u00f2 le spese che aveva sostenuto ed aument\u00f2 la sua pensione, permettendogli di vivere abbastanza agiatamente. Nonostante i suoi tentativi di ottenere ancora il comando in mare, non venne pi\u00f9 richiamato dalla Marina.\nMor\u00ec all'et\u00e0 di 76 anni per un infarto e fu sepolto a Parigi nel cimitero Cimitero di P\u00e8re-Lachaise, ove venne inumata, nella stessa tomba, anche la salma della moglie.\nRiconoscimenti.\nIl 7 aprile 1801 la cittadina di Sidney, nella Contea di Delaware, Stato di New York, USA, venne cos\u00ec chiamata in suo onore.\nNel 1811 venne nominato membro della Royal Society."}
{"id": "3734430", "revid": "125403729", "url": "https://it.wikipedia.org/wiki?curid=3734430", "title": "Carlo Formenti (imprenditore)", "text": "Biografia.\nAppena diplomato e poco pi\u00f9 che ventenne, dopo alcune esperienze alla CGE, nel 1947 fonda a Desio una propria ditta, la \"Carlo Formenti s.a.s\", specializzata nella progettazione e costruzione di radioricevitori.\nL'impresa, da piccola fabbrica artigianale diviene dagli anni cinquanta-sessanta, un vero e proprio produttore su scala industriale, producendo anche televisori ed elettrodomestici. L'azienda di Formenti si espande ulteriormente con i marchi Westinghouse , Seleco , Brionvega ed altro fino a quando, negli anni 2000 sopraggiunge la crisi del settore a causa della concorrenza estremo orientale che porta alla sua liquidazione volontaria nel 2005.\nSposato e padre di cinque figli, due di loro, Giovanni e Giulio hanno fatto parte del management del Gruppo Formenti."}
{"id": "3734442", "revid": "75184397", "url": "https://it.wikipedia.org/wiki?curid=3734442", "title": "Open (sport)", "text": "Open (\"aperto\") \u00e8 un termine in lingua inglese con cui, nella terminologia sportiva, si indica una competizione a cui pu\u00f2 partecipare qualunque atleta al di fuori di ogni categorizzazione relativa all'et\u00e0, al sesso o alla nazionalit\u00e0.\nIn alcuni sport esistono raggruppamenti prestabiliti a cui sono dedicate specifiche edizioni di una data competizione o, all'interno di una stessa, sono previste specifiche classifiche di categoria. Di norma la suddivisione avviene in base al sesso, all'et\u00e0 o alla nazionalit\u00e0 degli atleti o, nel caso in cui esista, in base allo \"status\" di \"professionista\" o \"dilettante\".\nEsempi di competizioni \"open\" sono alcuni campionati a carattere nazionale aperti per\u00f2 alla partecipazione di atleti stranieri Oppure, come nel caso del tennis a partire dal 1968, con \"open\" si sono iniziati ad indicare tornei aperti ad atleti professionisti dove prima era consentita solo la partecipazione ai dilettanti.\nIn altri casi la competizione \"open\" \u00e8 il massimo livello possibile, quello a cui partecipa qualunque atleta indipendentemente dalla sua appartenenza a categorie previste dalle norme della federazione sportiva di riferimento. Nel bridge, ad esempio, esiste un campionato mondiale dedicato alle donne, uno dedicato ai giocatori \"senior\" (che hanno compiuto 60 anni), mentre il campionato \"open\", a cui pu\u00f2 partecipare virtualmente chiunque, \u00e8 il massimo torneo ed \u00e8 per\u00f2, nella pratica, ad appannaggio dei giocatori pi\u00f9 forti al mondo."}
{"id": "3734444", "revid": "1543377", "url": "https://it.wikipedia.org/wiki?curid=3734444", "title": "Tamara Ty\u0161kevi\u010d", "text": "Biografia.\nAi Giochi della XVI Olimpiade vinse l'oro nel getto del peso superando la russa Galina Zybina (medaglia d'argento) e la tedesca Marianne Werner.\nAlle Olimpiadi del 1952 nella stessa disciplina giunse quarta."}
{"id": "3734445", "revid": "76963", "url": "https://it.wikipedia.org/wiki?curid=3734445", "title": "Marielle Jaffe", "text": ""}
{"id": "3734447", "revid": "1442080", "url": "https://it.wikipedia.org/wiki?curid=3734447", "title": "Estoril Open 2005 - Singolare femminile", "text": "Il singolare femminile del torneo di tennis Estoril Open 2005, facente parte del WTA Tour 2005, ha avuto come vincitrice Lucie \u0160af\u00e1\u0159ov\u00e1 che ha battuto in finale Li Na 6(4)-7, 6-4, 6-3."}
{"id": "3734453", "revid": "767487", "url": "https://it.wikipedia.org/wiki?curid=3734453", "title": "Valerio Tonini", "text": "Filosofo della scienza e cattolico, \u00e8 stato tra i protagonisti del dibattito epistemologico italiano del Novecento anche come fondatore (nel 1955) e direttore della rivista \"La Nuova Critica\".\nBiografia.\nNacque a Velletri (Roma) il 15 dicembre 1901 da una famiglia originaria di Trento.\nGiovane ingegnere trasferitosi a Cagliari, vi conobbe e spos\u00f3 Elena Salazar, nipote dell'ingegner Giorgio Asproni dalla quale ebbe due figli.\nIl pensiero.\nValerio Tonini si \u00e8 interessato a vari settori della conoscenza: tecnologia, cibernetica, informatica, teoria delle informazioni, antropologia culturale, filosofia delle scienze e della religione.\nPer Tonini, la visione metafisica tradizionale viene superata dalla filosofia della scienza e rimane un'aspirazione psicologica dell'uomo.\nLa ricerca del rapporto tra ragione e bios \u00e8 vista in maniera originale: Tonini parte dal corredo informazionale dell'ADN e arriva alla formazione delle complesse strutture tecnologiche che si apprestano a realizzare nel nostro secolo la simbiosi tra l'uomo e la macchina.\nSi \u00e8 occupato di temi attuali negli anni 2000: \nOpere.\nTerra del carbone.\nAttraverso il romanzo \"Terra del carbone\", pubblicato da Guanda Editore a Modena nel 1943, Valerio Tonini ha raccontato la costruzione di Carbonia, verso la fine degli anni trenta del secolo scorso, attingendo anche alla propria esperienza biografica, dato che partecip\u00f2 all'edificazione della citt\u00e0 con una sua impresa edile. Descrisse realisticamente le vicende quotidiane di minatori e di gente comune sullo sfondo della nuova citt\u00e0 industriale carbonifera in costruzione, fortemente voluta dal Fascismo e divenuta ben presto meta di un enorme flusso migratorio proveniente non solo da altre zone dell'isola, ma pure da diverse regioni italiane."}
{"id": "3734461", "revid": "1442080", "url": "https://it.wikipedia.org/wiki?curid=3734461", "title": "Grand Prix SAR La Princesse Lalla Meryem 2005 - Singolare", "text": "Il singolare del torneo di tennis Grand Prix SAR La Princesse Lalla Meryem 2005, facente parte del WTA Tour 2005, ha avuto come vincitrice Nuria Llagostera Vives che ha battuto in finale Jie Zheng 6-4, 6-2."}
{"id": "3734462", "revid": "481666", "url": "https://it.wikipedia.org/wiki?curid=3734462", "title": "Jack Clark", "text": "Biografia.\nNato a Filadelfia nel 1876, Clark intraprese la carriera di attore teatrale. Lasciata la Pennsylvania, a 29 anni recita a Broadway: nell'ottobre 1905, il suo nome appare nel cast di un musical dal titolo \"Simple Simon Simple\".\nNei primi anni del secolo, New York non \u00e8 solo la citt\u00e0 del teatro, ma comincia a diventare la capitale del cinema. Una delle nuove case di produzione \u00e8 la Kalem Company, un'associata della MPPC, il trust voluto da Edison che controlla, all'epoca, la produzione e la distribuzione dei film. Alla Kalem lavora il regista Sidney Olcott, uno dei pi\u00f9 dinamici uomini della neonata industria cinematografica.\nAttraverso Olcott, Clark debutta come attore nel 1911 in \"Tangled Lives\", dove ha come partner l'attrice e sceneggiatrice Gene Gauntier. La Kalem ha creato all'estero delle unit\u00e0 lavorative che producono film fuori dagli Stati Uniti. Una troupe fissa composta da Olcott, Gene Gauntier e il direttore della fotografia George Hollister lavora in Irlanda. Clark si unisce al team e si trova a far parte della troupe che, oltre che in Irlanda, gira in Egitto e in Palestina. Il film in cinque rulli \"From the Manger to the Cross; or, Jesus of Nazareth\", girato sui luoghi della vita di Ges\u00f9, incontra un grande successo. In Palestina, Clark si sposa con Gene Gauntier. La loro collaborazione artistica e personale durer\u00e0 fino al 1918, quando i due divorzieranno.\nClark torna a lavorare in teatro e, nel 1929, Clark sposa Francis Rose Musolf. Negli anni trenta, gira una decina di film, per lasciare definitivamente lo schermo nel 1937.\nMuore a Hollywood il 13 aprile 1947 all'et\u00e0 di 70 anni."}
{"id": "3734463", "revid": "599013", "url": "https://it.wikipedia.org/wiki?curid=3734463", "title": "Irina Meszynski", "text": "Il suo personale \u00e8 di 73,36 metri la posiziona al sesto posto nelle graduatorie mondiali di tutti i tempi e al quarto fra le lanciatrici tedesche dietro a Gabriele Reinsch, Ilke Wyludda, Diana Gansky.\nDoping.\nCaduto il blocco orientale vengono scoperti numerosi documenti che certificano la somministrazione di doping da parte della Germania Est a svariati atleti tra cui appare anche il nome di Irina Meszynski."}
{"id": "3734466", "revid": "1305772", "url": "https://it.wikipedia.org/wiki?curid=3734466", "title": "DuMont Laboratories", "text": "DuMont Laboratories era un'azienda statunitense produttrice di apparecchi televisivi. \nL'azienda fu fondata nel 1931 a Montclair, New Jersey, dall'inventore Allen B. DuMont. Tra le prime invenzioni sviluppate dalla societ\u00e0, i tubi a raggi catodici, che furono utilizzati per la televisione. Un altro prodotto uscito dai laboratori fu un'invenzione di DuMont, l'occhio magico. Nel 1934 la sede fu spostata a Passaic.\nNel 1938 la societ\u00e0 avvi\u00f2 la produzione dei televisori. Per vendere i televisori, Dumont cre\u00f2 nel 1946 la DuMont Television Network, una delle prime reti televisive. Pi\u00f9 tardi, furono prodotti telecamere e trasmettitori per la televisione. Le attrezzature DuMont erano note per la loro alta qualit\u00e0. \nNel 1956 Dumont chiuse la rete e vendette quel che rimaneva della sua attivit\u00e0 televisiva a John Kluge nel 1956, che la rinomin\u00f2 Metromedia. DuMont cedette nel 1958 la divisione consumer alla Emerson Radio, e il laboratorio di ricerca fu venduto a Fairchild Camera che pi\u00f9 tardi svilupp\u00f2 i semiconduttori e i circuiti integrati. Robert Noyce, fondatore di Intel, lavor\u00f2 per DuMont come ingegnere. Alla fine degli anni cinquanta, il laboratorio DuMont, oggi di propriet\u00e0 di Fairchild, svilupp\u00f2 il tubo originale Sony Trinitron a colori, nell'ambito di un subappalto. \nFuori dagli Stati Uniti i televisori DuMont furono assemblati su licenza a Montr\u00e9al, in Canada dalla Canadian Aviation Electronics, attualmente produttore di simulatori di volo e di attrezzature per la formazione dei piloti. \nDuMont in Italia.\nIn Italia DuMont comparve a partire dal secondo dopoguerra, quando fu creata una filiale commerciale e produttiva, la \"Dumont Italiana S.p.A.\", a Qualiano (NA), specializzata nella produzione di televisori. \nColpita dalla crisi alla fine degli anni sessanta, l'azienda con i suoi 109 addetti, pass\u00f2 nel 1972 sotto il controllo della GEPI e trasformata in \"Beta-Geri\" una ditta per la produzione di componenti elettronici.\nIl marchio DuMont invece pass\u00f2 in affitto alla Emerson di Firenze, che produsse televisori fino al 1982. Dopo il fallimento della Emerson, venne rilevato dalla societ\u00e0 milanese \"Dumont-Finlux (\"poi rinominata \"Dumont Italia S.r.l.)\" che lo utilizz\u00f2 per rimarchiare e assemblare TV color, VCR e compatti Hi-Fi di varia provenienza (Finlux, Sambers, Elektronska Industrija, Sanyo, Schneider). Infine nel corso degli anni novanta fu utilizzato dal Gruppo Formenti, per poi essere rimosso definitivamente dal mercato."}
{"id": "3734472", "revid": "2145227", "url": "https://it.wikipedia.org/wiki?curid=3734472", "title": "Teresa di Ges\u00f9 di Los Andes", "text": "Biografia.\nInfanzia.\nNacque il 13 luglio 1900 a Santiago del Cile, quartogenita dei sei figli dei coniugi Miguel Fern\u00e1ndez Jaraquemada e Lucia Solar Armstrong, di elevata condizione sociale. Familiarmente era chiamata, e ancora oggi \u00e8 conosciuta, con il nome di Juanita.\nLa lettura dell'autobiografia della monaca carmelitana francese Teresa di Lisieux ebbe un profondo effetto sul suo carattere, spingendola a imitare il suo esempio e a scegliere la vita consacrata.\nDopo una brevissima parentesi scolastica presso le religiose teresiane, dal 1907 studi\u00f2 come alunna esterna nel collegio di Alameda, tenuto dalle dame del Sacro Cuore.\nPrima comunione.\nQui, il 22 ottobre 1909, ricevette la Cresima e 1'11 settembre 1910 fece la Prima Comunione. In quest'ultima occasione avrebbe ricevuto la grazia mistica di locuzioni interiori, che sarebbero proseguite per il resto della vita.\nNegli anni successivi la giovane fu ripetutamente colpita da gravi malattie; nel 1914 rifer\u00ec che Ges\u00f9, in una rivelazione privata, le aveva detto che la voleva carmelitana e che la sua meta doveva essere la santit\u00e0.\nNei suoi scritti cos\u00ec parla di quell'esperienza:\nAdolescenza.\nAll'et\u00e0 di quindici anni entr\u00f2, in qualit\u00e0 di interna, sempre nel collegio delle dame del Sacro Cuore, ove rimase sino al 1918. Mentre era ancora laica, attu\u00f2 l'ideale carmelitano negli ambienti in cui si trov\u00f2 a vivere: la famiglia e il collegio. Lesse le opere di santa Teresa di Ges\u00f9, di Teresa del Bambino Ges\u00f9 e di Elisabetta della Trinit\u00e0.\nA 15 anni fece voto di verginit\u00e0 per 9 giorni, e lo rinnov\u00f2 poi di continuo.\nVita religiosa.\nIl 7 giugno 1917 venne aggregata alla congregazione delle Figlie di Maria e il 21 giugno successivo, dopo aver fatto la confessione generale, fece voto di non commettere alcun peccato veniale volontario. Ormai maturata la vocazione al Carmelo, nel 1918 lasci\u00f2 l'internato per prepararsi alla vita claustrale. Trascorse alcuni mesi in famiglia, ove condusse una vita ritirata e si dedic\u00f2 a un intenso apostolato.\nCon il consenso dei genitori, il 7 maggio 1919 entr\u00f2 nel piccolo monastero dello Spirito Santo, a Los Andes, a circa 90\u00a0km da Santiago del Cile. Il 14 ottobre dello stesso anno vest\u00ec l'abito di carmelitana, iniziando il noviziato con il nome di Teresa di Ges\u00f9.\nAfferm\u00f2 di aver saputo da Ges\u00f9, in una rivelazione privata, che sarebbe morta giovane, e lo rifer\u00ec al suo confessore un mese prima di morire.\nIl 2 aprile 1920, sei mesi prima di terminare il noviziato e di poter professare i voti religiosi, fu colta da un violento attacco di tifo, che le procur\u00f2 molte sofferenze interiori e indicibili patimenti fisici. Il 5 aprile ricevette gli ultimi sacramenti e il 7 aprile emise la professione religiosa in articulo mortis.\nTeresa di Ges\u00f9 mor\u00ec la sera del 12 aprile 1920 come carmelitana professa.\nSua sorella Rebeca entrer\u00e0 nel Monastero di Los Andes il successivo 23 novembre con il nome di Teresa del Divino Cuore, e vi rimarr\u00e0 fino alla morte, il 31 dicembre 1942.\nIl culto.\nCanonizzazione.\nIl processo di canonizzazione ebbe inizio nel 1947 e venne ripreso nel 1976, sostenuto da molti religiosi, fra i quali spiccano i vicepostulatori R.P. Angelo Ja\u00faregui OCD. e R.P. Marino Purroy Rem\u00f3n OCD., il postulatore R.P. Sime\u00f3n Tom\u00e1s Fern\u00e1ndez OCD. e i vescovi di San Felipe, monsignor Francisco de Borja Valenzuela R\u00edos e Manuel Camilo Vial Risopatr\u00f3n.\nLuis (Lucho), uno dei suoi fratelli, ultimo parente ancora vivo, segu\u00ec il processo di beatificazione ma non pot\u00e9 vederlo completato: la morte lo colse nel 1984. Due anni dopo, il 22 marzo 1986, papa Giovanni Paolo II dichiarer\u00e0 la serva di Dio Teresa di Los Andes venerabile.\nFu beatificata da papa Giovanni Paolo II a Santiago del Cile il 3 aprile 1987.\nLa canonizzazione avvenne il 21 marzo 1993, durante una messa solenne celebrata nella Basilica Vaticana dallo stesso Giovanni Paolo II..\nSanta Teresa di Ges\u00f9 di Los Andes \u00e8 la prima santa cilena, la prima santa carmelitana scalza fuori dalle frontiere d'Europa e la quarta santa Teresa del Carmelo dopo le sante Terese di Avila, di Firenze e di Lisieux.\nIl pronipote della santa, Juan Eduardo Fern\u00e1ndez Cox, le dedic\u00f2 una statua realizzata in marmo di Carrara, che venne posizionata, il 6 ottobre 2004, in una delle nicchie esterne della facciata posteriore della Basilica.\nI miracoli riconosciuti dalla Chiesa.\nLa Chiesa cattolica ritiene necessario un miracolo per la beatificazione e un secondo miracolo per la canonizzazione: nel caso di Teresa di Ges\u00f9 di Los Andes, tra i vari episodi segnalati, la Chiesa ha ritenuto miracoloso il caso del vigile del fuoco H\u00e9ctor Uribe Carrasco, verificatosi nel 1985, ai fini della beatificazione, e quello della studentessa Marcela Ant\u00fanez Riveros, verificatosi nel 1988, ai fini della canonizzazione.\nPer la beatificazione.\nIl 4 dicembre 1985 il volontario della Sesta Compagnia dei Vigili del fuoco di Santiago del Cile, H\u00e9ctor Uribe Carrasco, precipit\u00f2 da un tetto durante un incendio, ricevendo anche una forte scarica elettrica. I medici lo dichiararono \"clinicamente morto\". I suoi compagni e sua madre pregarono Teresa di Ges\u00f9 di Los Andes e ne collocarono una reliquia sul petto di Carrasco. Questi, pochi minuti dopo, present\u00f2 di nuovo i segni vitali, sopravvivendo all'incidente.\nIl caso fu sottoposto a Roma alla Congregazione per le Cause dei Santi, che promulg\u00f2 successivamente il decreto sul miracolo, dichiarando che \u00abLa modalit\u00e0 della guarigione rapida, completa e duratura, non era spiegabile secondo le conoscenze mediche\u00bb.\nPer la canonizzazione.\nIl 7 dicembre 1988 alcune studentesse del \"Colegio de las Teresianas\" di Las Condes, nella gita di fine anno scolastico, si riunirono per trascorrere la giornata. Una di loro, Marcela Ant\u00fanez Riveros, facendo il bagno nella piscina dello stadio del \"Banco Chile\", fu colpita da asfissia durante l'immersione. Venne estratta dall'acqua dopo pi\u00f9 di cinque minuti, cianotica e senza segni vitali. Durante il tentativo di rianimazione, le sue compagne chiesero con fervore l'intercessione della beata Teresa. I medici della \"Cl\u00ednica Alemana de Santiago\" temevano un danno cerebrale irreversibile, ma con grande stupore invece furono testimoni della ripresa della giovane che, a titolo precauzionale, rimase in osservazione per alcuni giorni, venendo dimessa alla fine senza lesioni cerebrali o di altro genere. Negli anni successivi risult\u00f2 una delle studentesse con i voti pi\u00f9 alti.\nL'Arcidiocesi di Santiago del Cile vagli\u00f2 le dichiarazioni dei testimoni e dei medici, inviando la documentazione a Roma, dove la Congregazione delle Cause dei Santi, esaminato il caso, dichiar\u00f2 che il recupero totale della giovane non era spiegabile scientificamente e dichiar\u00f2 miracolosa la guarigione.\nSantuario.\nIl santuario di Auco-Rinconada, nel comune di Rinconada (Cile), \u00e8 stato edificato per ospitare i fedeli che desiderassero venerare santa Teresa, poich\u00e9 l'antico Monastero di Los Andes non aveva pi\u00f9 lo spazio necessario per ricevere il crescente numero di pellegrini, nell'imminenza della beatificazione e della successiva canonizzazione. La benedizione e la posa della prima pietra avvenne il 16 gennaio 1988. All'interno si trova la cripta dove riposano le sue spoglie mortali, che vennero traslate dal Monastero di Los Andes l'11 dicembre 1988. Il giorno successivo, il santuario venne consacrato alla Beata Vergine Maria del Monte Carmelo dalle autorit\u00e0 ecclesiastiche. I custodi del santuario sono, fin dal maggio 1988, i frati carmelitani e le sorelle carmelitane missionarie teresiane. Il santuario ha come rettore il reverendo padre Rodrigo Aguirre Rivera, O.C.D., e riceve annualmente 230.000 pellegrini, dei quali circa 17.000 arrivano ogni anno il penultimo sabato di ottobre (dal 2007) per il pellegrinaggio giovanile \"Da Chacabuco al Carmelo...Un cammino di Santit\u00e0\", realizzato dal vicariato della speranza giovanile dell'Arcidiocesi di Santiago del Cile. Il 17 e 18 maggio 2012 si tiene a Pavia la V edizione del Premio Internazionale di Architettura Sacra \"Frate Sole\"; a vincere \u00e8 la Cappella di Spiritualit\u00e0 della Casa di Ritiro del Santuario, opera dell'architetto Cristian Undurraga."}
{"id": "3734474", "revid": "1573940", "url": "https://it.wikipedia.org/wiki?curid=3734474", "title": "Anacornia", "text": "Anacornia \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state rinvenute negli USA.\nTassonomia.\nA maggio 2011, si compone di due specie:"}
{"id": "3734475", "revid": "204012", "url": "https://it.wikipedia.org/wiki?curid=3734475", "title": "Tamara Tyshkevich", "text": ""}
{"id": "3734482", "revid": "1442080", "url": "https://it.wikipedia.org/wiki?curid=3734482", "title": "Prague Open 2005 - Singolare femminile", "text": "Il singolare femminile del torneo di tennis Prague Open 2005, facente parte del WTA Tour 2005, ha avuto come vincitrice Dinara Safina che ha battuto in finale Zuzana Ondr\u00e1\u0161kov\u00e1 7-6(2), 6-3."}
{"id": "3734494", "revid": "765341", "url": "https://it.wikipedia.org/wiki?curid=3734494", "title": "Parigi-Tours Espoirs 2007", "text": "Il Parigi-Tours Espoirs 2007, sessantacinquesima edizione della corsa e valida come evento dell'UCI Europe Tour 2007 categoria 1.2, riservata agli Under 23, si svolse il 14 ottobre 2007 su un percorso di 187\u00a0km. Fu vinta dal belga J\u00fcrgen Roelandts che giunse al traguardo con il tempo di 4h08'53\".\nAl traguardo 146 ciclisti portarono a termine il percorso."}
{"id": "3734501", "revid": "319329", "url": "https://it.wikipedia.org/wiki?curid=3734501", "title": "Paris-Tours Espoirs 2007", "text": ""}
{"id": "3734502", "revid": "287204", "url": "https://it.wikipedia.org/wiki?curid=3734502", "title": "Internationaux de Strasbourg 2005 - Singolare", "text": "Il singolare del torneo di tennis Internationaux de Strasbourg 2005, facente parte del WTA Tour 2005, ha avuto come vincitrice Anabel Medina Garrigues che ha battuto in finale Marta Domachowska 6-4, 6-3."}
{"id": "3734505", "revid": "110157", "url": "https://it.wikipedia.org/wiki?curid=3734505", "title": "Imperial (azienda)", "text": "Imperial Electronics S.p.A., meglio nota come Imperial, \u00e8 stata un'azienda italiana produttrice di elettronica di consumo, con sede a Milano, attiva dal 1983 al 1996.\nStoria.\nLe origini: dalla Compagnia Concessionaria Radio Ricevitori Telefunken alla IRT-FIRT (1941-1982).\nL'apertura dello stabilimento per la costruzione di apparecchi radiofonici a Baranzate, in provincia di Milano, avvenne nel 1941 con la contestuale fondazione della Compagnia Concessionaria Radio Ricevitori Telefunken S.A., con sede a Milano. Al termine della seconda guerra mondiale, lo stabilimento fu rilevato dalla milanese FIAR, che produceva radio a marchio CGE, da cui era controllata, e di conseguenza, dal 1946 gli apparecchi furono prodotti con i marchi CGE e Telefunken.\nLa produzione dello stabilimento di Baranzate sal\u00ec rapidamente dai 51.000 apparecchi radio nel 1949, ai 71.000 dell'anno successivo, per raggiungere i 140.000 nel 1954 ed i 265.000 nel 1970. Nel 1953, fu avviata la produzione dei televisori con 85 pezzi, cresciuta sempre pi\u00f9 passando a 5.000 nel 1954 a 10.000 nel 1955, a 50.000 nel 1957. Nella fabbrica FIAR-CGE, nel 1967 fu costruito il primo televisore a colori di produzione italiana, destinato per\u00f2 al mercato estero, poich\u00e9 in Italia non era stata ancora introdotta la televisione a colori. \nNel 1967, lo stabilimento FIAR di Baranzate pass\u00f2 sotto il controllo della tedesca AEG-Telefunken. Pi\u00f9 tardi, venne trasferita la produzione della Kuba-Imperial, altra controllata della AEG-Telefunken, e nel 1973 fu perci\u00f2 costituita la Imperial Radio Televisori - Fabbrica Italiana Radio Televisori S.p.A., meglio nota come IRT-FIRT. A quell'anno, l'azienda milanese contava circa 2.000 dipendenti e ha prodotto 280.000 televisori a colori. La fabbrica si presentava articolata su 6 officine ognuna delle quali aveva una diretta responsabilit\u00e0 nella produzione dei singoli lavori. Le parti pi\u00f9 importanti costruite a completamento dei televisori sia in bianco e nero sia a colori erano: altoparlanti, trasformatori, parti meccaniche, circuiti stampati. Nel 1974, la IRT-FIRT fu la prima azienda europea ad ottenere dal Giappone la fornitura dei robot Matsushita per il montaggio automatico dei componenti elettronici sui circuiti stampati. Anche nelle fasi di montaggio in mobile la IRT fu la prima a realizzare una linea automatica sorvegliata da un elaboratore elettronico per il lavoro ad isola secondo un'impostazione che sar\u00e0 poi seguita anche in altri settori industriali come quello dell'auto.\nNonostante la buona presenza sul mercato degli apparecchi radio-televisivi prodotti dalla IRT-FIRT, nel 1975, la AEG-Telefunken minacci\u00f2 la dismissione della fabbrica di Baranzate. A incidere sulla decisione assunta dalla multinazionale tedesca, l'aumento dei costi di produzione e la mancata introduzione della televisione a colori in Italia. La chiusura fu evitata ma venne fortemente ridimensionato il numero degli addetti con il ricorso alla cassa integrazione, e nel 1981, con il licenziamento di 900 lavoratori.\nNel novembre 1982, AEG-Telefunken mise in liquidazione la IRT-FIRT, e ceduta un mese pi\u00f9 tardi, a dicembre, alla Philco Italiana.\nLa Imperial di Baranzate (1983-1996).\nDopo il passaggio sotto la propriet\u00e0 di Philco, IRT-FIRT conflu\u00ec in una nuova societ\u00e0 costituita assieme a REL, la finanziaria pubblica del Ministero dell'Industria creata per intervenire in aiuto alle aziende di elettronica in crisi. A seguito di deliberazione adottata nella seduta del 30 novembre 1983, il Comitato Interministeriale per il coordinamento della Politica Industriale (CIPI), approv\u00f2 il piano di costituzione della \"Imperial Electronics S.p.A.\", con sede a Brembate di Sopra, in provincia di Bergamo, la cui compagine azionaria era cos\u00ec costituita: Ecufin 39,24% (finanziaria con sede in Lussemburgo), REL 30,34%, IRT-FIRT 23,52% e Philco 6,81%. Nella nuova societ\u00e0, Ecufin e REL contribuivano rispettivamente con un'iniezione di 8,9 e 8 miliardi di lire, mentre Philco e IRT-FIRT parteciparono esclusivamente con l'apporto di beni, e pertanto la sede produttiva era lo stabilimento di Baranzate, di cui venne preso in carico il personale. \nNel 1985, la Ecufin, azionista di riferimento di Imperial e proprietaria di Philco, cedette le sue quote alle societ\u00e0 finanziarie Unifinanz S.r.l. e Finmes S.r.l., e di conseguenza ambedue le aziende passavano sotto il controllo di una cordata italo-tedesca rappresentata da Maximilian Schindele, che divenne il presidente. I primi anni di attivit\u00e0 della Imperial furono caratterizzati da difficolt\u00e0 comuni a tutte le aziende europee operanti nell'elettronica di consumo, che all'epoca risentirono dell'agguerrita concorrenza sul mercato dei produttori orientali favoriti dai prezzi pi\u00f9 bassi, tuttavia registr\u00f2 una significativa crescita a partire dal 1987, quando a fronte di una capacit\u00e0 produttiva annua di 250.000 pezzi, registr\u00f2 un fatturato di 105 miliardi di lire, che la rese la seconda azienda italiana del settore dopo S\u00e8leco. Nel 1988, la cordata capeggiata da Schindele cede il 75% delle quote di Imperial alla multinazionale britannica Polly Peck del finanziere turco-cipriota Asil Nadir. Un anno pi\u00f9 tardi, nel 1989, Polly Peck rilev\u00f2 anche il resto delle quote possedute da REL nell'azienda, la cui sede sociale veniva spostata da Brembate a Milano.\nNel 1993, a seguito del crac finanziario della Polly Peck, Imperial, che a quell'anno contava 600 dipendenti, fu ceduta alla multinazionale dell'elettronica Grande Holdings di Hong Kong. L'azienda milanese, gi\u00e0 in forte deficit sotto la propriet\u00e0 britannica, vide aggravarsi la sua situazione, infatti la gestione amministrativa degli asiatici gener\u00f2 una grave crisi aziendale, dovuta ad una pesante situazione debitoria di circa 45 miliardi di lire (25 dei quali contratti nei confronti della REL), che nel 1996 port\u00f2 alla liquidazione della societ\u00e0, poi alla chiusura della fabbrica di Baranzate con il conseguente licenziamento di tutti i lavoratori.\nDa Formenti a Selek Technology (1997-2010).\nDopo la chiusura dell'azienda, il marchio Imperial \u00e8 stato acquistato nel 1997 da Formenti, ma dopo la messa in liquidazione dell'azienda avvenuta nel 2004, due anni pi\u00f9 tardi, nel 2006, viene concesso dal Tribunale fallimentare di Pordenone assieme agli altri marchi come S\u00e9leco e Brionvega alla Super//Fluo S.p.A. dei fratelli Marco e Carlo Asquini. Nella societ\u00e0 friulana, con il marchio Imperial venivano prodotti televisori CRT e LCD destinati al segmento di mercato di fascia bassa, con una produzione mensile di 20.000 apparecchi, che all'azienda rendevano il 95% del fatturato. \nSuper//Fluo fallisce nel 2009, dopo appena tre anni di attivit\u00e0, e i marchi tornano alla gestione commissariale di S\u00e9leco-Formenti. Nel 2010, si tenta nuovamente di rilanciare i marchi S\u00e8leco, Brionvega e Imperial con il progetto della Selek Technology dell'imprenditore Kelen Calligaro, interessato ad avviare la produzione di televisori con tecnologia LED, che per\u00f2 non porta a nulla di concreto.\nInformazioni e dati.\nL'Imperial Electronics S.p.A. \u00e8 stata un'azienda con sede a Milano e stabilimento a Baranzate, nell'omonima provincia. Produceva televisori con i marchi Imperial, CGE e Philco, ed anche videoregistratori.\nAl 1996, anno della chiusura, contava 502 dipendenti, e la met\u00e0 dei pezzi prodotti dall'azienda veniva esportata in Germania, dove aveva sede la sua filiale, la Imperial Electronics Deutschland GmbH. Gli ultimi dati economici ufficiali disponibili dell'Imperial sono del 1993, in cui realizz\u00f2 un fatturato di 131,2 miliardi di lire a fronte di una perdita dell'esercizio di 11,4 miliardi."}
{"id": "3734506", "revid": "1494169", "url": "https://it.wikipedia.org/wiki?curid=3734506", "title": "Morire d'amore", "text": ""}
{"id": "3734509", "revid": "1442080", "url": "https://it.wikipedia.org/wiki?curid=3734509", "title": "Istanbul Cup 2005 - Singolare", "text": "Il singolare del torneo di tennis Istanbul Cup 2005, facente parte del WTA Tour 2005, ha avuto come vincitrice Venus Williams che ha battuto in finale Nicole Vaidi\u0161ov\u00e1 6-3, 6-2."}
{"id": "3734516", "revid": "1442080", "url": "https://it.wikipedia.org/wiki?curid=3734516", "title": "Ordina Open 2005 - Singolare femminile", "text": "Il singolare femminile del torneo di tennis Ordina Open 2005, facente parte del WTA Tour 2005, ha avuto come vincitrice Kl\u00e1ra Koukalov\u00e1 che ha battuto in finale Lucie \u0160af\u00e1\u0159ov\u00e1 3-6, 6-2, 6-2.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "3734519", "revid": "228587", "url": "https://it.wikipedia.org/wiki?curid=3734519", "title": "Europhon", "text": "Europhon \u00e8 stata un'azienda italiana produttrice di elettronica di consumo. Si \u00e8 occupata della progettazione diretta, la produzione e commercializzazione a livello industriale di apparecchi radiofonici. Nel corso degli anni l'azienda acquis\u00ec importanza nel mercato delle radio ed estese le proprie produzioni ad altri tipi di elettronica (giradischi e televisori). Mantenendo in tale area il proprio segmento predominante, Europhon progett\u00f2 - con minore successo - oggetti che si spingevano nel settore dell'elettrodomestica (rasoi, ventilatori, scope elettriche). Il suo logo fu costituito da una cartina stilizzata dell'Europa attraversata dalla scritta \"Europhon\" in stampatello. Oggi il nome Europhon non \u00e8 pi\u00f9 utilizzato.\nStoria.\nGli anni cinquanta: la \"Ebesa s.r.l.\" e \"Kosmophon\".\nFu fondata a Milano nel 1949 dalla famiglia di Andrea Zenesini; inizialmente si occupava di assemblaggio di prodotti elettronici. L'azienda cambi\u00f2 diversi nomi: Mi\"gnon\" e - successivamente - \"Ebesa s.r.l.\", saranno quelli pi\u00f9 longevi. I prodotti - radio in onde medie, corte, lunghe (RM52, K558, TR90) o giradischi - erano marchiati quasi esclusivamente \"Kosmophon\", con una scelta predittiva per i tempi, e volta a creare diverse fette di mercato con diversi marchi. Il primissimo logo venne ricavato dalla stilizzazione della parte superiore del mappamondo, sovrastata da una K. Successivamente, il logo divenne uno scudo la cui parte superiore era costituita dal fronte del Castello Sforzesco, la scritta Kosmophon in corsivo, sovrastante una stilizzazione del biscione milanese. Le attivit\u00e0 della Ebesa incrementarono - nel volgere degli anni cinquanta - al punto di dover dividere la propria sede amministrativa - spostandola in viale Tunisia - trasformando in stabilimenti produttivi la zona di via Mecenate, dove l'azienda aveva utilizzato - negli anni precedenti - una serie di stabili, facendo costruire, nel 1958, una fabbrica ex novo, in via Mecenate 86.\nGli anni sessanta.\nCon la nuova sede, che comprendeva uno spazio espositivo, gli uffici di ricerca e sviluppo, zone di produzione pilota, la ditta assunse la denominazione definitiva di \"Europhon\" e il nuovo logo. Alcuni prodotti - gi\u00e0 a listino - furono venduti con il nuovo logo anche se la strategia dell'utilizzo di diversi marchi caratterizzer\u00e0 l'intera esistenza di quella che sar\u00e0 una delle multinazionali dell'elettronica degli anni sessanta, creando non poca confusione della catalogazione.\nIl successo per Europhon giunse nel corso dei primi anni sessanta, quando la societ\u00e0 si espanse e cre\u00f2 altri stabilimenti di produzione: a Quistello, Bozzolo (MN), Castelleone (CR) e Trino (VC), arrivando a impegnare fino a 1 100 addetti, con una produzione mensile di 125 000 pezzi assemblati. Al contrario di altre aziende, Europhon comprese sempre la necessit\u00e0 di abbattere i costi acquistando componenti da altri produttori specializzati, soprattutto italiani.\nIl successo di Europhon, oltre all'idea di una campagna \"pubblicitaria\" pressante di ispirazione anglosassone, fu dovuto alla capacit\u00e0 di incontrare le richieste del pubblico di oggetti semplici ed economici, dai colori e dal design particolare; a questi, Europhon si dedic\u00f2 quasi esclusivamente durante la prima parte della propria attivit\u00e0: radio e giradischi amplificati. Per le prime, la ditta si sbizzarr\u00ec proponendone varie versioni. Notevole anche la produzione di apparati a transistor tascabili: Personal, \"Poket\", la serie SB. Per quanto riguarda i giradischi amplificati, ne vennero prodotti piccoli apribili (anche sotto forma di fonovaligie - soprattutto negli anni sessanta, periodo in cui andarono di moda - e provvisti anche di ricevitore radio). Ampia fu la produzione di mangiadischi (quali il \"Fonojet 700, Super Jet\"), e impianti di medie dimensioni a casse separate intesi per l'uso a scaffale. Oltre a questi, apparati multifunzione combinati a mobile di medio ingombro quali l\"'ES200\" (filodiffusione-giradischi-radio).\nL'attenzione di Europhon alle novit\u00e0 tecnologiche ancora non giunte in Italia si deduce, oltre che dall'uso di circuiti comuni nel caso dei primi combinati (radio pi\u00f9 giradischi), dall'introduzione precoce dei ricevitori abilitati alla modulazione di frequenza, nonch\u00e9 dallo sviluppo - a inizio anni sessanta - di giradischi stereofonici portatili (il \"CZ-70/s\"). Europhon produsse anche \"radiogadget pubblicitari\" conto terzi, sia utilizzando propri oggetti di linea sia assemblandone ad hoc; discreto successo ebbe nel 1969 una radio in \"FM\" dalla forma di una bottiglia e con l'insegna del liquore all'uovo \"Vov\", anche se ne venivano prodotte, usando la stessa bottiglia, e anche in \"onde medie\", o come \"ricetrasmittenti\", per \"Cynar\" - con tanto di etichetta anteriore e posteriore che includeva consigli per la preparazione dei \"cocktail\" - nonch\u00e9 per il distributore italiano di \"Pepsi\" e altri. Al contrario, gli oggetti di design di Europhon, quali i \"radio-orologi\" disegnati da \"Adriano Rampoldi (serie H10, 20 e 30) e\" le \"radio-lampade,\" introdotti alla fine del decennio, verranno semplicemente marchiati su richiesta di aziende esterne.\nNegli anni sessanta, l'Europhon si dedic\u00f2 anche ad altri generi di oggetti, alcuni dei quali destinati a costituire settori produttivi stabili nel tempo. \u00c8 il caso dei \"televisori\"; dal \"\"Gran Gala\" 23' del 1961, attraverso il \"Custom de Luxe\"\", fino ai tv color dai 14 ai 29 pollici. In misura minore, la ditta produrr\u00e0 \"piccoli elettrodomestici\". Per un certo periodo, Europhon continu\u00f2 anche a produrre \"componenti per separati\", da montare nelle discoteche di allora o nei mobili ancora prodotti da aziende artigianali: un esempio \u00e8 il piatto \"CF59\".\nGi\u00e0 dall'inizio degli anni sessanta, infine, ispirandosi stavolta al modello postvendita statunitense, Europhon aveva sviluppato una propria rete ufficiale di assistenza, cercando di fidelizzare la clientela anche per le riparazioni fuori garanzia, altrimenti effettuate negli allora numerosi laboratori multimarca. Solamente a Milano erano ben tre i punti di riferimento: via Mecenate 86 (anche luogo di produzione), via Moscova 40/2, via Brioschi 56. Nell'intera Italia, 33 erano i centri nel 1961. A differenza di altre aziende, la presenza di depositi e centri assistenza lungo la penisola fu capillare. Al volgere del decennio, vi erano - sempre in Lombardia - centri a Bergamo (via San Bernardino 71), Brescia (via A. Mario 2), Cremona (via Aporti 2/A), Mantova (Quistello). Tre i centri in Piemonte: ad Alessandria, Biella, Torino (in via Artisti 31 bis); Bolzano, Padova e Verona per il Veneto, Trieste e Ronchi dei Legionari per il FVG, Genova; Europhon era poi a Bologna Parma e Faenza per l'Emilia Romagna, a Firenze (in viale Fratelli Rosselli 59-65, dove si affianc\u00f2 all'assistenza Emerson fornita dalla licenziataria SICART, inizialmente ubicata solo presso il nr.61), Perugia, Ancona, Roma (via Gramsci 48), Pescara, Napoli e Bari. Tre erano i centri in Calabria (Catanzaro, Cosenza, Reggio Calabria), quattro in Sicilia (Catania, Messina, Palermo, Trapani), e uno in Sardegna, a Cagliari. Nelle grandi citt\u00e0, i centri Europhon erano filiali monomarca, che si occupavano della vendita, del magazzino, e dell'assistenza post vendita per privati ed aziende .\nLa fusione italo-tedesca.\nEurophon, i cui quadri erano allora abituati ai contatti con l'estero, fu tra le prime aziende italiane a percepire - sul finire degli anni sessanta - le potenziali conseguenze dell'arrivo imminente della concorrenza asiatica. La dirigenza comprese quindi l'importanza di trovare alleati all'estero per la ricerca e sviluppo di nuove tipologie di oggetti, nonch\u00e9 per il loro assemblaggio e distribuzione. Al contempo, per non soccombere all'invasione dei marchi orientali, i dirigenti dell'epoca si resero conto dell'importanza della puntare nuovamente sulle nuove linee di marchio. In questo modo, si pensava di distaccare il nome aziendale \"Europhon\" dal rischio di essere associato, nella percezione del pubblico, solo a oggetti di basso prezzo.\nFin dal 1970 venne aperta una filiale commerciale in Germania, a Ottobrunn, denominata \"Europhon Service GmbH\". Peculiari furono le scelte di marketing della controllante italiana per la scelta dei mercati di diffusione degli oggetti. Alcuni prodotti - quali la radio da scaffale amplificata \"RC626S\" - nata sull'onda delle mode dei paesi nordici, non vennero mai importati ufficialmente in Italia. Al contrario, in Italia vennero assemblati oggetti destinati all'esportazione (quali il giradischi \"AG350SH\", che nasceva con scritte in tedesco). La scelta dei mercati di destinazione mostr\u00f2 alcuni segni di disorganizzazione, con ripensamenti e dirottamenti dell'ultimo minuto su paesi diversi, che non pregiudic\u00f2 - nel corso del decennio successivo - l'utilizzo di impianti tedeschi (o francesi) per la costruzione di pezzi marchiati come Europhon o uno dei suoi marchi.\nIn relazione al secondo aspetto, l'azienda lombarda riprese a commercializzare i propri prodotti anche utilizzando altri marchi minori, quali \"Euronic\", \"Eurostar\" e altri. Marchi diversi furono utilizzati anche per commercializzare oggetti che si decidere di non vendere pi\u00f9 come Europhon, oppure assemblati in altri stabilimenti o per mercati diversi. Si tratt\u00f2 anche in questo caso di un'intuizione pionieristica; Europhon rilev\u00f2 infatti il saper fare di aziende in chiusura, il cui nome era per\u00f2 ancora conosciuto fra i consumatori, utilizzando poi tale nome per continuare a commercializzare parte dei loro cataloghi o marchiare i propri oggetti. In questo modo, Europhon pot\u00e9 anche conseguire il risultato di conquistare aree di mercato gi\u00e0 appartenute alla propria concorrenza, secondo una strategia aziendale che sarebbe divenuta celebre negli anni successivi. Esemplare \u00e8 il caso della \"ItalRadio\" \"S.A.\" di Torino: questa, costituita nel 1932, si fuse, negli anni, con la concittadina \"Eterphon\" chiudendola - per cederne il database progetti alla Kennedy - e usandone il solo logo, oltre a iniziare una produzione sotto il nome \"Kosmophon\". Al pari di molte altre piccole aziende, surclassate dalla produzione e dai costi delle grandi produzioni, anche \"ItalRadio\", nel 1966, dovette arrendersi all'assorbimento da parte del gruppo \"Magnadyne\", allora forte, che inglob\u00f2 una serie di aziende e marchi (oltre a Italradio, anche Kennedy, Damaiter, Eterphon, Radioson, Raymond, Visiola, Nova). Europhon, a quel punto, decise di riprendersi il marchio \"Kosmophon\" - riaggiungendolo, come etichetta, alla propria scuderia di nomi, impiegati per i prodotti base di \"Europhon\".\nGli anni settanta e il design.\nNegli anni settanta Europhon progett\u00f2 un'entrata nel mondo, allora promettente, dell'alta fedelt\u00e0, in cui il dominio dei produttori giapponesi e americani si scontrava con produzioni minori come quelle \"Hirtel\" o \"Milani\". Come avvenne in altre ditte a carattere industriale, per\u00f2, fu la dirigenza a non credere all'alta fedelt\u00e0, a seguito di proiezioni sugli investimenti necessari, comparate con i risultati attesi e con la risposta da parte del pubblico. Cos\u00ec, se durante il corso degli anni settanta, Europhon continu\u00f2 in effetti a lavorare - in termini di ricerca e sviluppo - anche sull'evoluzione qualitativa della stereofonia, questo non porter\u00e0 a impieghi pratici.\nAl contrario, sul design gli investimenti furono notevoli: grazie alla collaborazione di progettisti di livello, pur mantenendo componenti di livello standard, Europhon riusc\u00ec a vestire e commercializzare in breve tempo oggetti di disegno industriale destinati a lasciare un certo seguito nella storia del costume. Se gi\u00e0 nel 1966 era stato lanciato lo \"stilofono\" (una radio in un portapenne) e \"stadio\" (un pallone-radio sonoro, primo di vari gadget commerciali che la ditta produsse), seguendo l'idea del sistema ibrido, nel disegno di oggetti ibridi (orologio e radio, luce e radio), la penna di designer quali Adriano Rampoldi racchiuse icone di un certo successo del decennio: il \"radiorologio\" (nelle versioni h10 h20 e h30 a seconda delle bande radio coperte: OM, OM/OL, OM/OL/FM) o la \"radiolampada\" (un abat-jour in stile space age con radio OM).\nLa fine della decade coincise colla moda dei primi compatti \"\"a tavolo\" di allora, che includevano - in un oggetto unico - giradischi, piastra cassette e radio, con casse separabili. Europhon sfrutt\u00f2 allora il sistema del centro dell'intrattenimento : dapprima con una serie di apparecchi stereofonici; poi tentando anche di promuovere la \"quadrofonia\" (storpiatura dall'inglese, in Italia chiamata anche quadrifonia o quadrafonia), con sofisticati quanto delicati apparati a quattro casse separate; esempi ne sono il \"RCR10000\" e il \"P163\". Pochi furono per\u00f2 i supporti (dischi in vinile, cassette) prodotti e poche le radio attrezzate per tale tecnologia.\nLa ricerca \"interna\" produsse - infine - nel settore audio e video, gli ultimi frutti interessanti: venne lanciato un sistema di controllo senza fili degli apparecchi stereo e delle loro funzioni e, nel 1979, col televisore \"CTV 16000\", Europhon lanci\u00f2 un sistema elettronico in grado di \"riconoscere\" le emittenti selezionate.\nIl volgere degli anni settanta mostrava per\u00f2 un'Europhon che, nonostante una notevole forza di inerzia, che la manteneva fra le principali aziende italiane, era priva - al pari di molte altre realt\u00e0 dell'elettronica di consumo, aggredite dal mercato orientale degli economici da una parte, ed estromesse dalla nicchia dell'alta fedelt\u00e0 dall'altra - di una reale visione strategica e commerciale: l'azienda si proiettava verso il futuro sperando di fronteggiare la crisi generale dell'elettronica di consumo italiana solo contando sul mercato base e sui grandi numeri di vendita; mercato e numeri oramai saldamente in mano agli orientali. Gli stessi oggetti di design, meno richiesti nel decennio alle porte, subirono un calo di vendite. A questo, si aggiungano le vicende personali dell'amministratore Zenesini, e della sua famiglia, che lo portarono - nel 1978 - ad abbandonare per lungo tempo l'impresa che aveva fondato.\nGli anni ottanta e la crisi.\nCon gli anni ottanta Europhon, abbandonato il design, si avventur\u00f2 in un ultimo tentativo di excursus all'interno del mercato dell'alta fedelt\u00e0, lanciando componenti separati oggettivamente superiori rispetto al proprio passato: si ricordano le serie \"Rck2000, Rck2900, Rck 3005, Rck305, rCK350, Rck3900, Rck4040\". Spesso con minime evoluzioni fra loro, una lettera dopo il codice identificava la funzione dell'oggetto (P per piatto, C per piastra, T per sintonizzatore, A per amplificatore). E fu solamente negli anni ottanta inoltrati che Europhon elev\u00f2 gli standard dei propri apparecchi al \"DIN 45500\", il livello qualitativo che, in base agli accordi del 1973 avrebbe dovuto permettere ai costruttori di marchiare i propri apparecchi come hi-fi. Questi apparecchi sono marchiati \"Europhon International\"\" a significare il connubio italo-tedesco, e prodotti principalmente in Germania. Nonostante ci\u00f2, Europhon non si scroll\u00f2 mai di dosso la reputazione di produttore di oggetti economici.\nIn questo periodo, l'Europhon progett\u00f2 e produsse anche uno dei pochi lettori \"compact disc\" made in Italy, intuendo le potenzialit\u00e0 del prodotto. Fra le ultime marche italiane a mantenere almeno l'assemblaggio finale in Italia (gi\u00e0 da tempo i componenti provenivano invece da altri paesi), Europhon pot\u00e9 continuare - per qualche tempo - a progettare e produrre - sempre in linea con l'epoca - sia stereo a cubo da casa (con giradischi, lettore cassette, radio, e casse) sia i \"boombox\", gli stereo da \"spiaggia\" o da \"strada\", quali il Jumbo. Continu\u00f2 anche la vendita di televisori anche se ormai, di fatto, basati su elettronica acquistata.\nLa realt\u00e0 \u00e8 per\u00f2 che - gi\u00e0 dall'inizio del decennio - Europhon \u00e8 in crisi. Al pari di quasi tutte le imprese di elettronica di consumo italiane, o con stabilimenti sul territorio (la Grundig di BInasco, la Telefunken di Milano, la Voxson, Brionvega) sopravvissute alla prima ondata dei prodotti asiatici degli anni settanta, anche l'azienda della radiolampada non riusciva pi\u00f9 a far quadrare i bilanci. Negli anni settanta le ditte in cattive acque (Lesa, Magnadyne) erano gi\u00e0 finite sotto la gestione unificata di un progetto di finanziaria elettronica \"di stato\" - \"Seimart\" (\"Societ\u00e0 Esercizio Industriale Manifatturiere Radio e Tv\"), costituita da una finanziaria piemontese con soci Cassa di Risparmio di Torino, Istituto Bancario San Paolo, Banca popolare di Novara, la Finanziaria Regionale Piemontese, FIAT, FINDI (Pianelli e Traversi), che avrebbe dovuto ottimizzare il settore, attraverso una finanziaria pubblica per il salvataggio delle aziende in crisi - la GEPI. Il progetto non aveva dato i frutti sperati e cos\u00ec, per gli anni ottanta, liquidata la \"Seimart\", le forze politiche avevano optato per la creazione di una finanziaria pubblica specializzata direttamente in elettronica: REL (\"Ristrutturazione Elettronica Spa\"), varata nel 1982, che si affiancasse a GEPI come braccio finanziario. L'ambizione sarebbe stata quella di poter creare, attraverso delle iniezioni di capitale, e un'opera di riorganizzazione, un nuovo polo dell'elettronica civile, dove alcuni marchi, selezionati per settore, avrebbero trovato il proprio posto di mercato, salvando per\u00f2 personale e stabilimenti.\nDi fatto, per\u00f2, nel corso degli anni divennero troppe le aziende in crisi, e di grandi dimensioni (Imperial e S\u00e8leco), alcune irrecuperabili sia nel saper fare sia nel marchio (quali, ad esempio, Ultravox e la stessa Voxson). Europhon entr\u00f2 quindi nei progetti di rilancio con uno dei tanti piani - approvato dal CIPI nel 1983 - che prevedeva la creazione di una \"societ\u00e0 operativa\" comprendente anche Zanussi e Indesit e la Voxson, diventando una delle partecipate di REL; pur ricevendo finanziamenti per 23 miliardi, le vendite e l'utile non ripresero mai quota. Un successivo piano, approvato nel 1986 - segn\u00f2 quindi il destino degli stabilimenti di Milano (salvo la parte non produttiva) e una razionalizzazione di Quistello, Bozzolo e Castelleone. Nel 1987 fu evidente come non vi fossero alternative alla chiusura, ponendosi quindi il problema della ricollocazione dei dipendenti e della sopravvivenza degli stabilimenti. Lacerata da vertenze sindacali e ricorsi giudiziari, in una contingenza storica sfavorevole, l'azienda - che continu\u00f2 comunque, per tutto il decennio, la produzione - non ebbe alternative se non quella d'imboccare la strada della liquidazione. Con la fine degli anni ottanta cessa l'attivit\u00e0 di Europhon, che viene posta in liquidazione nel maggio del 1989 con la sospensione di ogni attivit\u00e0 produttiva.\nAnni novanta : la cessazione dell'attivit\u00e0.\nDopo un ultimo tentativo - sulla carta - con Delibera CIPE del 1990, di rilanciare parte dell'attivit\u00e0, nel 1991 Europhon, oramai parte del gruppo GEPI S.p.A. - REL S.p.A. sotto la gestione REL, chiude definitivamente, divenendo una questione meramente occupazionale e fiscale. Da una parte, infatti, molti dei dipendenti Europhon finirono in cassa integrazione, o subirono ricollocazioni precarie fuori sede, inattuate (presso \"Hantarel\"), e mobilit\u00e0. Nonostante la cancellazione del logo \"Europhon\" dalle produzioni, una parte degli stabilimenti dell'azienda di Zenesini - quella di Quistello - pot\u00e9 essere riutilizzata con l'impiego degli stessi dipendenti. La rete europea intessuta da Europhon, basata su accordi, si era nel frattempo completamente dissolta: la \"Europhon Service GmbH\" si trasformava in \"Europhon Deutschland Gmbh\", soggetto giuridico senza pi\u00f9 alcun nesso con la casa madre, operante nel segmento ricevitori satellitari, per poi cessare ogni attivit\u00e0. A questo punto, Europhon - in quanto azienda - aveva cessato di esistere.\nGli stabilimenti Europhon.\nAlcuni degli impianti produttivi sono stati riconvertiti, riutilizzati, abbattuti o si trovano in stato di abbandono. A sopravvivere in forma operativa, con una certa continuit\u00e0 settoriale con la storia precedente (e detenendo il marchio Europhon) anche se si tratta di un soggetto diverso, \u00e8 stato - per alcuni anni - il solo stabilimento di Quistello, in via Zenesini 12, che divenne la sede di \"Europhon Topvision\", continuando a produrre, dapprima televisori a colori, e - successivamente - con il solo nome di \"Topvision\", schede logiche e numeriche. Lo stabilimento di Milano via Mecenate 86, parzialmente ristrutturato, \u00e8 stato riconvertito ad altre attivit\u00e0.\nLa \"Europhon s.p.a. in liquidazione\".\nLa \"Europhon s.p.a. in liquidazione\" ha proseguito - sulla carta - una propria sopravvivenza meramente cartolare connessa alla gestione delle lunghe fasi necessarie per concludere le procedure di dismissione amministrativa e fiscale di una realt\u00e0 a partecipazione statale fra le tre pi\u00f9 grandi d'Italia, nell'elettronica di consumo (assieme a poche altre: LESA e Infim-Magnadyne). Con sede a legale a Milano, in via Comelico 44, si sono tenute negli anni novanta e duemila le assemblee ordinarie, presso gli studi associati che ne hanno curato le attivit\u00e0 di liquidazione e concordato preventivo. L'ultimo atto, il \"bilancio finale di liquidazione\" - approvato nel giugno del 2012 - pare aver scritto la parola fine alla storia.\nIl marchio \"Europhon\".\nIl marchio, in Italia, non \u00e8 pi\u00f9 stato utilizzato anche se il detentore dello stesso continua a essere la \"Topvision\"."}
{"id": "3734521", "revid": "599013", "url": "https://it.wikipedia.org/wiki?curid=3734521", "title": "Andrea Esposito (calciatore 1950)", "text": "Caratteristiche tecniche.\nGiocava nel ruolo di ala sinistra.\nCarriera.\nSi mette in luce all'et\u00e0 di 20 anni nel Policoro in Serie D, dove con 18 reti segnate \u00e8 il capocannoniere del girone H nel campionato 1970-1971.\nGrazie a questi risultati viene prelevato dal Napoli che lo fa esordire in Serie A l'anno successivo; alla sua seconda gara in massima serie mette a segno una doppietta nella partita vinta 4-0 contro la Roma; la domenica successiva, nella partita contro il Torino, subisce un infortunio al menisco che lo tiene fermo per diversi mesi.\nTermina il campionato di Serie A 1971-1972 disputando altre quattro gare dopo il rientro, e l'anno seguente viene girato in Serie B alla Reggina. Poco dopo passa al Siracusa in Serie C, mentre nel campionato successivo il Napoli lo cede alla Juve Stabia; nel primo campionato di Serie C colleziona 29 presenze segnando 2 reti, con la squadra che retrocede e nella stagione seguente in Serie D mette a segno 12 reti nel campionato che vede la Juve Stabia arrivare allo spareggio promozione poi perso contro il Potenza.\nNell'estate 1973 ha una breve esperienza nel campionato nordamericano della NASL con la franchigia dei , con il nome di Tony Esposito. Con i \"Lancers\" ottenne il terzo posto nella Northern Division della NASL 1973."}
{"id": "3734525", "revid": "1305772", "url": "https://it.wikipedia.org/wiki?curid=3734525", "title": "Morto per il mondo", "text": ""}
{"id": "3734526", "revid": "287204", "url": "https://it.wikipedia.org/wiki?curid=3734526", "title": "Cincinnati Masters 2005 - Singolare femminile", "text": "Il singolare femminile del torneo di tennis Cincinnati Masters 2005, facente parte del WTA Tour 2005, ha avuto come vincitrice Patty Schnyder che ha battuto in finale Akiko Morigami 6-4, 6-0."}
{"id": "3734527", "revid": "1305772", "url": "https://it.wikipedia.org/wiki?curid=3734527", "title": "Dead to the World", "text": ""}
{"id": "3734528", "revid": "1186766", "url": "https://it.wikipedia.org/wiki?curid=3734528", "title": "Segreto di Fatima", "text": ""}
{"id": "3734530", "revid": "124881176", "url": "https://it.wikipedia.org/wiki?curid=3734530", "title": "Galina Zybina", "text": "Biografia.\nAlle Olimpiadi del 1952 vinse la medaglia d'oro superando Marianne Werner e Klavdiya Tochonova. Ai Giochi della XVI Olimpiade vinse l'argento nel getto del peso venendo superata dalla russa Tamara Ty\u0161kevi\u010d e precedendo la tedesca Marianne Werner,\nAlle successive olimpiadi giunse settima, mentre l'ultima medaglia, di bronzo, l'ebbe alle Olimpiadi di Tokyo nel 1964."}
{"id": "3734531", "revid": "661526", "url": "https://it.wikipedia.org/wiki?curid=3734531", "title": "Nemesi (disambigua)", "text": ""}
{"id": "3734533", "revid": "287204", "url": "https://it.wikipedia.org/wiki?curid=3734533", "title": "Nemesi (romanzo)", "text": ""}
{"id": "3734536", "revid": "1442080", "url": "https://it.wikipedia.org/wiki?curid=3734536", "title": "Internazionali Femminili di Palermo 2005 - Singolare", "text": "Il singolare del torneo di tennis Internazionali Femminili di Palermo 2005, facente parte del WTA Tour 2005, ha avuto come vincitrice Anabel Medina Garrigues che ha battuto in finale Kl\u00e1ra Koukalov\u00e1 6-4, 6-0."}
{"id": "3734537", "revid": "287204", "url": "https://it.wikipedia.org/wiki?curid=3734537", "title": "Nemesis (film)", "text": ""}
{"id": "3734542", "revid": "599013", "url": "https://it.wikipedia.org/wiki?curid=3734542", "title": "Michael Mertens", "text": ""}
{"id": "3734543", "revid": "1573940", "url": "https://it.wikipedia.org/wiki?curid=3734543", "title": "Annapolis (zoologia)", "text": "Annapolis \u00e8 un genere di ragni appartenente alla famiglia Linyphiidae.\nEtimologia.\nIl nome deriva dalla citt\u00e0 di Annapolis, capitale dello Stato del Maryland, nei cui pressi \u00e8 stata rinvenuta.\nCaratteristiche.\nI maschi non superano la lunghezza di 1 millimetro, le femmine sono poco pi\u00f9 grandi, fra 1 e 1,1 millimetri.\nDistribuzione.\nL'unica specie oggi nota di questo genere \u00e8 stata reperita negli USA, endemica dello Stato del Maryland; gli esemplari originali vennero reperiti nei pressi della cittadina di Branchville\nTassonomia.\nA maggio 2011, si compone di una specie:"}
{"id": "3734547", "revid": "1391479", "url": "https://it.wikipedia.org/wiki?curid=3734547", "title": "Francesco Calfapietra", "text": "Biografia.\nI primi trascorsi rivoluzionari.\nFrancesco Calfapetra nacque a Bovalino il 12 giugno 1830 dal barone Filippo Calfapetra, nobiluomo originario di Radicena (l'odierna Taurianova) e da Rosanna Lentini, gentildonna bovalinese. Il padre era stato un carbonaro e aveva partecipato ai moti del 1820-1821, che avevano indotto il re Ferdinando I delle Due Sicilie a concedere un regime costituzionale, salvo poi abrogarlo dopo l'intervento dell'esercito austriaco. \nFin da giovane, quindi, Francesco fu educato agli ideali patriottici, sviluppando un carattere ferreo e sanguigno, oltre a essere connotato da accortezza e da grandi doti di oratore e di trascinatore. Si distinse subito sul campo in occasione dello scoppio, il 2 settembre del 1847, della Rivolta di Gerace, parte di un pi\u00f9 vasto piano insurrezionale di stampo mazziniano che aveva coinvolto le citt\u00e0 di Messina e di Reggio Calabria. In quell'occasione Francesco Calfapetra, che era intimo amico di uno degli organizzatori della rivolta, il giovane liberale bovalinese Gaetano Ruffo, ebbe incarico dal padre Filippo, anch'egli partecipe al moto insurrezionale, di recarsi a Oppido Mamertina, allo scopo di far insorgere la popolazione della piana di Gioia Tauro e guadagnarla alla causa rivoluzionaria. Tuttavia, il giovane Francesco fu costretto non molto tempo dopo a ritornare al paese natio, per avvertire del fallimento della sua missione, che coincise con quello dell'intera sollevazione, conclusasi con la fucilazione a Gerace, il 2 ottobre 1847, degli organizzatori, tra i quali spiccava Gaetano Ruffo, passato alla storia come uno dei Cinque Martiri di Gerace (insieme a Rocco Verduci, Michele Bello, Pietro Mazzone e Domenico Salvadori), oltre all'arresto degli altri partecipanti, tra i quali lo stesso Filippo Calfapetra, condannato al confino di polizia nel comune di Benestare. \nSuccessivamente, scoppiati i moti del 1848 nel Regno delle Due Sicilie, e in particolare in Calabria, Calfapetra partecip\u00f2 alla rivolta, riuscendo a disarmare le guardie di finanza di Bovalino e impadronendosi dell'arsenale custodito nella Torre Scinosa (un'antica torre d'avvistamento seicentesca costruita contro le scorrerie turche e usata all'epoca come caserma delle guardie doganali del paese); il suo intento era di portare le armi catturate ai membri del comitato rivoluzionario formatosi sui piani della Corona, nella Piana di Gioia Tauro, ma appena arrivato questo si era sciolto a causa delle discordie interne e alla mancanza di fondi. \nDopo il fallimento della rivoluzione, Calfapetra fu ricercato dalle autorit\u00e0 borboniche con l'accusa di sedizione e di cospirazione; catturato il 10 luglio 1850 grazie all'aiuto di alcuni concittadini suoi avversari personali, il giovane patriota fu quindi imprigionato prima nelle carceri di Ardore, poi in quelle di Reggio Calabria. Qui, nel 1852 venne punito con la pena del bastone per aver disegnato sulle pareti della propria cella la cittadella di Messina assediata da molti vascelli con la bandiera tricolore. \nGraziato nel 1853 da un indulto di re Ferdinando II delle Due Sicilie, Calfapetra torn\u00f2 a Bovalino, dove riprese la sua attivit\u00e0 cospirativa con i liberali locali, ma fu nuovamente arrestato il 13 maggio dello stesso anno: scontati sei mesi di carcere, fu posto al confino di polizia a Mammola.\nNel 1856 il patriota calabrese venne coscritto, prima nei Granatieri della Guardia reale, poi nel 2\u00ba Reggimento di fanteria di stanza a Napoli; accett\u00f2 di partire senza farsi surrogare da un altro candidato, come accadeva per i giovani aristocratici del tempo. Ben presto, per\u00f2, Calfapetra fu sorpreso a fare propaganda liberale e patriottica tra i propri commilitoni, cosicch\u00e9 venne nuovamente arrestato e imprigionato nella fortezza di Castel dell'Ovo, per poi essere trasferito nel Forte del Salvatore a Messina. Qui, insieme ad alcuni detenuti, progett\u00f2 di far scoppiare una rivolta carceraria anti-borbonica, ma poco tempo dopo fu nuovamente condotto al Castel dell'Ovo, dove rimase per sette mesi.\nInfine Calfapetra usc\u00ec definitivamente di prigione il 1\u00ba luglio 1860, quando re Francesco II di Borbone, per ottenere l'aiuto delle potenze europee, come la Francia e l'Inghilterra, contro la spedizione dei Mille, concesse una costituzione e liber\u00f2 i prigionieri politici attraverso un'amnistia.\nL'esperienza garibaldina e la carriera militare.\nUna volta liberato, Calfapetra si un\u00ec immediatamente ai comitati insurrezionali che supportarono l'avanzata garibaldina nelle province meridionali: guidato dal Comitato d'Azione, il 22 agosto 1860 part\u00ec per Teggiano, presso Salerno, alla testa di 200 patrioti, con lo scopo di estendervi il moto rivoluzionario. \nFrattanto, dopo lo scoppio dell'Insurrezione lucana e lo proclamazione di un governo provvisorio a Potenza, a Calfapetra fu dato il compito di organizzare i battaglioni delle nuove leve, formando cos\u00ec la Brigata Fabrizi, della quale divenne maggiore; deposto il grado per raggiungere le schiere garibaldine che stavano combattendo nei dintorni di Santa Maria Capua Vetere, entr\u00f2 come capitano nel Reggimento La Porta, parte della Brigata Corrao. \nCon questo grado partecip\u00f2 alla battaglia del Volturno, avvenuta il 1\u00ba ottobre 1860 e che vide respinta la controffensiva borbonica dopo l'entrata di Garibaldi a Napoli: al comando di una compagnia del Reggimento La Porta, si scontr\u00f2 contro i soldati borbonici del generale Tabacchi presso il convento dei Cappuccini di Capua, respingendoli alla baionetta a costo di gravi perdite. Lo stesso Calfapietra, gravemente ferito, strapp\u00f2 una bandiera di mano a un alfiere nemico, presentandola a Garibaldi, che gli disse: \"Voi siete un valoroso!\".\nDopo la smobilitazione e il raggiungimento dell'Unit\u00e0 d'Italia, avvenuta il 17 marzo 1861, l'ex-garibaldino, come molti altri suoi vecchi commilitoni, pass\u00f2 nell'esercito regolare, divenendo capitano del 14\u00ba Reggimento di fanteria, di stanza a Milano: durante questo periodo di servizio militare, Calfapetra pass\u00f2 il tempo a raffinare le proprie abilit\u00e0 strategiche e a migliorare la sua abilit\u00e0 nella scherma. Quando, dopo la Giornata d'Aspromonte del 1862, Garibaldi fu ferito e fatto prigioniero, l'ufficiale calabrese sfid\u00f2 a morte un certo capitano Pastoris, che aveva detto parole ingiuriose al condottiero italiano, ma il duello non si fece mai, a causa dell'intercessione del colonnello Emilio Pallavicini, comandante delle truppe regolari che avevano fermato i garibaldini, il quale conosceva l'abilit\u00e0 di spadaccino di Calfapietra. \nNel 1863 fu inviato con il suo Reggimento in Puglia, dove combatt\u00e9 il brigantaggio borbonico, riuscendo a sgominare la banda di Michele Caruso, responsabile dell'uccisione di pi\u00f9 di cento fra militari italiani e carabinieri, oltre a quella di 67 civili, tra cui donne e bambini. Per questo motivo ricevette attestazioni di stima da parte della cittadinanza di Casalnuovo Monterotaro, presso Foggia, che il 22 novembre 1863 lo insign\u00ec della cittadinanza onoraria. In precedenza, nell'ottobre dello stesso anno, Calfapetra aveva deposto il grado per poter partecipare alla spedizione del garibaldino Francesco Nullo, organizzata per prestare soccorso degli insorti di Varsavia contro il regime zarista, ma non fece in tempo a unirsi agli altri volontari. \nNel maggio del 1866 Calfapetra si arruol\u00f2 come volontario per prendere parte alla terza guerra d'Indipendenza, combattendo nuovamente con Garibaldi nel 2\u00ba Reggimento Volontari Italiani, che occupava, durante la battaglia di Bezzecca, in Trentino, il Monte Nota: egli stesso partecip\u00f2 allo scontro al comando del corpo scelto dei Volanti, formato dai soldati pi\u00f9 giovani, scelti per le marce celeri e destinati ai primi attacchi.\nL'impegno civile e politico.\nCessate le ostilit\u00e0, Francesco Calfapetra torn\u00f2 a Bovalino, dove ebbe parte attiva alla vita politica del suo paese: infatti venne per due volte nominato per acclamazione capitano della Guardia Nazionale, e una terza volta eletto alla stessa carica. In questa veste, nel luglio-agosto del 1867, divenne responsabile dell'attuazione del cordone sanitario imposto dal governo intorno al limitrofo paese di Ardore, posto in isolamento a seguito dell'epidemia di colera che impervers\u00f2 in Italia dalla fine del 1866 all'inizio del 1868. \nTuttavia la popolazione ardorese, decimata dal morbo e esasperata dalla fame, causata dalla mancanza di pane e dall'impossibilit\u00e0 di macinare i cereali ai mulini di Antonimina per la contrariet\u00e0 dei cittadini locali, il 4 settembre 1867 scese in aperta ribellione, abilmente fomentata dal partito filo-borbonico del paese, composto dalle famiglie Marando, Rian\u00f2 e Gliozzi, contro i liberali ardoresi, rappresentati dalla famiglia Loschiavo. La popolazione, inferocita anche dalle voci superstiziose e sparse ad arte di presunti untori governativi che diffondevano il colera, prese d'assalto la caserma dei carabinieri, dove si erano rifugiati i Loschiavo, insieme ai 24 soldati del 68\u00ba Reggimento di fanteria di stanza ad Ardore, comandati dal sottotenente Giuseppe Gazzone, il quale fu ucciso nel tentativo di calmare i rivoltosi. Assieme a lui perirono altre 19 persone, delle quali sei appartenevano alla famiglia Loschiavo (inclusi due ragazzini di 10 e 14 anni) e sei a loro simpatizzanti (dei quali due erano donne), mentre sette rivoltosi morirono durante la reazione dei militari di stanza ad Ardore, i quali compirono una sortita alla baionetta che mise in fuga gli assalitori della caserma. \nGli istigatori della ribellione cercarono di coinvolgere anche i paesi vicini, inviando emissari per chiedere l'adesione della popolazione ai torbidi, ma quando essi giunsero a Bovalino, Calfapetra li fece sdegnosamente cacciare. Ai ribelli non rimase che rifugiarsi sui monti circostanti, mentre Ardore venne occupato militarmente; poco tempo dopo furono arrestati e imprigionati 504 ribelli, dei quali solo 37 furono ritenuti colpevoli e condannati a varie pene detentive (tre di questi andarono ai lavori forzati). Successivamente, Calfapetra pubblic\u00f2 un libello, dove respinse tutte le accuse di inerzia rivoltegli dalla memoria difensiva di Nicola e Tommaso Marando, tra gli organizzatori della sollevazione popolare insieme al loro fratello don Eugenio, sacerdote che aveva eccitato gli animi della popolazione nei giorni precedenti i fatti di Ardore. \nAlla fine, per esser riuscito a calmare le agitazioni e a mantenere l'ordine pubblico a Bovalino, il sindaco del paese, Nicola Spagnolo, insieme alla giunta municipale, lo premi\u00f2 con una onorificenza, decretandogli una medaglia d'oro, mentre la cittadinanza gli don\u00f2 una sciabola commemorativa.\nUltimi anni e lascito.\nDati i suoi trascorsi garibaldini, Calfapetra successivamente si diede alla carriera politica, aderendo al partito democratico di Sinistra; si impegn\u00f2 successivamente in intense attivit\u00e0 patriottiche, volte a celebrare il ricordo dei Cinque Martiri di Gerace, divenendo presidente del Comitato che aveva il compito di organizzare manifestazioni commemorative apposite. La prima in tal senso fu celebrata il 2 ottobre 1893 a Gerace: in questa occasione intervenne Francesco Calfapetra in persona, che rivolse un discorso pubblico per onorare i compagni di lotta caduti.\nI suoi ultimi anni furono segnati da molti malanni, soprattutto da una forte artrite che lo costrinse spesso a letto: mor\u00ec infine nel suo paese natio il 19 gennaio 1908, a 78 anni. Nel suo testamento dispose che il suo ragguardevole patrimonio fosse usato per erigere un asilo comunale a lui intitolato: successivamente l'edificio che ospitava l'istituzione scolastica fu dapprima sede del commissariato di polizia, mentre attualmente ospita una sezione dell'ASL locale."}
{"id": "3734549", "revid": "1456895", "url": "https://it.wikipedia.org/wiki?curid=3734549", "title": "Julio Bolboch\u00e1n", "text": "Ha conseguito il titolo di Maestro Internazionale nel 1955 e quello di Grande maestro ad honorem nel 1977. Campione argentino dal 1946 al 1948, ha partecipato a 6 Olimpiadi degli scacchi dal 1950 al 1966.\nIl suo fratello maggiore Jacobo ha vinto il Campionato argentino nel 1932 e 1933."}
{"id": "3734550", "revid": "1226", "url": "https://it.wikipedia.org/wiki?curid=3734550", "title": "L'era della follia", "text": ""}
{"id": "3734551", "revid": "1226", "url": "https://it.wikipedia.org/wiki?curid=3734551", "title": "The Syndic", "text": ""}
{"id": "3734552", "revid": "1305772", "url": "https://it.wikipedia.org/wiki?curid=3734552", "title": "Il passaggio", "text": ""}
{"id": "3734556", "revid": "46936", "url": "https://it.wikipedia.org/wiki?curid=3734556", "title": "Qualificazioni alla Coppa dei Caraibi 1991", "text": "Sono elencate di seguito le date e i risultati per le qualificazioni alla Coppa dei Caraibi 1991.\nFormula.\n18 membri CFU: 8 posti disponibili per la fase finale. La (come paese ospitante) e (come campione in carica) sono qualificati direttamente.\nRimangono 16 squadre per 6 posti disponibili per la fase finale: si suddividono in sei gruppi di qualificazione (cinque gruppi composti da tre squadre e un gruppo composto soltanto da ).\nOgni squadra gioca partite di sola andata: la prima classificata di ogni gruppo si qualifica alla fase finale, mentre si qualifica automaticamente alla fase finale.\nGruppo 1.\n qualificata alla fase finale.\nGruppo 2.\n qualificata alla fase finale.\nGruppo 3.\n qualificato alla fase finale.\nGruppo 4.\n qualificate alla fase finale.\nGruppo 5.\n qualificata alla fase finale.\nGruppo 6.\n qualificata alla fase finale."}
{"id": "3734557", "revid": "287204", "url": "https://it.wikipedia.org/wiki?curid=3734557", "title": "Passage (romanzo)", "text": ""}
{"id": "3734559", "revid": "106908", "url": "https://it.wikipedia.org/wiki?curid=3734559", "title": "Mantell", "text": ""}
{"id": "3734560", "revid": "729019", "url": "https://it.wikipedia.org/wiki?curid=3734560", "title": "Norman Read", "text": "Biografia.\nNato in Inghilterra, Read emigr\u00f2 in Nuova Zelanda nel 1953. Gareggi\u00f2 per questa nazione alle Olimpiadi di Melbourne del 1956, aggiudicandosi l'oro nei 50 km di marcia.\nRead ha anche preso parte alle Olimpiadi di Roma del 1960, arrivando quinto nei 20 km di marcia, e ai Giochi del Commonwealth del 1966, conquistando la medaglia di bronzo nelle 20 miglia di marcia su strada.\nSi spense nel 1994 in seguito ad un attacco cardiaco durante una gara in bicicletta a Pirongia, nella regione di Waikato."}
{"id": "3734563", "revid": "834", "url": "https://it.wikipedia.org/wiki?curid=3734563", "title": "Le passage", "text": ""}
{"id": "3734575", "revid": "1305772", "url": "https://it.wikipedia.org/wiki?curid=3734575", "title": "Ritorno a Peyton Place", "text": ""}
{"id": "3734577", "revid": "1543377", "url": "https://it.wikipedia.org/wiki?curid=3734577", "title": "Margitta Gummel", "text": "Biografia.\nAlle olimpiadi del 1964 giunse quinta nella sua specialit\u00e0, ai Giochi della XIX Olimpiade vinse l'oro nel getto del peso superando la connazionale Marita Lange (medaglia d'argento) e la russa Nadezhda Chizhova, Alle successive olimpiadi vinse una medaglia d'argento. Ai Campionati europei di atletica leggera vinse tre medaglie d'argento.\nCome diversi atleti della ex Germania Est, anche il nome di Margitta Gummel \u00e8 successivamente stato menzionato tra quelli a cui sarebbero state somministrate sostanze dopanti, in particolare steroidi."}
{"id": "3734579", "revid": "115039934", "url": "https://it.wikipedia.org/wiki?curid=3734579", "title": "Andrea Zenesini", "text": "Biografia.\nIniziata la propria carriera professionale come garzone in una farmacia, fu il fondatore e proprietario della Europhon di Milano, importante azienda produttrice di elettronica di consumo, che sviluppo' fino ai suoi massimi livelli, raggiunti negli anni settanta.\nFu proprietario e presidente del dal 1966 al 1976, e patron della Milano Baseball 1946 dal 1961 al 1970.\nSempre in ambito sportivo, fu tesoriere della Lega Calcio.\nNel novembre 1978 fu vittima di un sequestro di persona avvenuto a Milano compiuto da parte di una banda criminale. La sua prigionia dur\u00f2 11 mesi, durante la quale si verific\u00f2 il suicidio del suocero e della madre, fu quindi liberato dopo che la famiglia pag\u00f2 un riscatto di un miliardo e mezzo di lire.\n\u00c8 scomparso nel 1983 a seguito di un infarto, quattro mesi dopo il suicidio della moglie."}
{"id": "3734583", "revid": "599013", "url": "https://it.wikipedia.org/wiki?curid=3734583", "title": "Troy Polamalu", "text": " Nel 2020 \u00e8 stato introdotto nella Pro Football Hall of Fame\nCarriera universitaria.\nAl college, Polamalu gioc\u00f2 con i Southern California Trojans, squadra rappresentativa University of Southern California, dal 1999 al 2002. Con essi fu selezionato come All-American ed inserito due volte nella formazione ideale della Pac-10.\nCarriera professionistica.\nPittsburgh Steelers.\nAl Draft 2003, Polamalu fu selezionato come sedicesima scelta assoluta dagli Steelers, con cui firm\u00f2 un contratto quinquennale del valore di 8,275 milioni di dollari, la prima safety della storia a venire selezionata nel primo giro da Pittsburgh. Debutt\u00f2 nella NFL il 7 settembre 2003 contro i Baltimore Ravens.\nTrov\u00f2 subito spazio nella difesa di Pittsburgh e gi\u00e0 nella sua terza stagione (2005), pareggi\u00f2 il record di sack, 3, messi a segno in una singola gara da una safety. Nel 2007 fu convocato per il quarto Pro Bowl consecutivo, partendo come titolare nel lato debole della squadra della AFC, giocando accanto alla free safety dei Baltimore Ravens Ed Reed. La rivalit\u00e0 nata tra i due nelle gare della stessa division fu evidente e i due lottarono per il possesso della propria zona e per riuscire a fermare l'halfback New York Giants Tiki Barber. Nel 2005, Troy fu selezionato nell'All-Pro Second Team mentre nel 2006 fu inserito nel First-Team.\nLa sua prima apparizione al Super Bowl avvenne nel Super Bowl XL nella stagione 2005, quando i Pittsburgh Steelers conquistarono il quinto anello della storia della franchigia, grazie alla vittoria per 21\u201310 sui Seattle Seahawks.\nIl 23 luglio 2007, Polamalu firm\u00f2 un'estensione contrattuale di quattro anni per 30 milioni di dollari, 15 dei quali garantiti. Fu nominato riserva nel Pro Bowl 2008 malgrado nessun intercetto messo a segno in stagione in sole 11 gare giocate a causa di diversi infortuni che tormentarono la sua annata. Gli infortuni continuarono nell'estate 2008, quando, a causa di una lacerazione al tendine del ginocchio, fu costretto a rinunciare al training camp degli Steelers. Riusc\u00ec tuttavia a recuperare in tempo per l'inizio della stagione regolare. Nella finale della AFC di quell'anno, ritorn\u00f2 il suo quarto intercetto in carriera in touchdown, contribuendo alla qualificazione della sua squadra al Super Bowl XLIII, vinto contro gli Arizona Cardinals, 27\u201323.\nNella gara di debutto della stagione 2009 contro i Tennessee Titans, Polamalu mise a segno sei tackle e un intercetto, prima di infortunarsi tentando di recuperare il pallone dopo un field goal bloccato. La conseguente lezione del legamento mediale collaterale lo costrinse a perdere le successive quattro partite. Fece ritorno nella settimana 6 contro Cleveland Browns ma si infortun\u00f2 nuovamente contro i Bengals.\nNella prima gara della stagione 2010 Atlanta Falcons, Polamalu mise a segno un intercetto a meno di due minuti da termine che permise poi agli Steelers di andare a vincere nei supplementari. Fu ancora decisivo nella settimana 13 contro i Ravens forzando un fumble con sack cui segu\u00ec un touchdown di Isaac Redman che assicur\u00f2 a Pittsburgh la vittoria per 13-10. Sette giorni dopo, contro i Bengals, Polamalu anticip\u00f2 Terrell Owens intercettando Carson Palmer e ritornando il pallone per 45 yard touchdown. In quella azione si infortun\u00f2 nuovamente alla caviglia ma riusc\u00ec a rimanere in campo, facendo registrare un altro intercetto pi\u00f9 avanti nella partita. Perse due gare per colpa di quel problema ma torn\u00f2 in campo nell'ultimo turno contro i Browns, dove intercett\u00f2 Colt McCoy. Il 31 gennaio 2011 fu premiato come miglior difensore dell'anno della NFL, superando il linebacker dei Green Bay Packers Clay Matthews per 17 voti a 15. Gli Steelers raggiunsero il terzo Super Bowl nell'arco di sei anni, ma questa volta furono sconfitti dai Packers per 31-25\nNel 2012, Polamalu si infortun\u00f2 al polpaccio destro durante la pre-stagione e, malgrado gli Steelers l'abbiano tenuto nel roster attivo, perse met\u00e0 della stagione. Nella settimana 14 della stagione successiva, contro i Miami Dolphins, intercett\u00f2 Ryan Tannehill e ritorn\u00f2 il pallone per 19 yard in touchdown.\nIl 5 marzo 2014, Polamalu firm\u00f2 un'estensione contrattuale con Pittsburgh. Disput\u00f2 per\u00f2 solo un'ultima stagione con la squadra, per la prima volta dal 2007 senza fare registrare alcun intercetto. Il 9 aprile 2015 annunci\u00f2 il proprio ritiro dopo dodici stagioni."}
{"id": "3734584", "revid": "834", "url": "https://it.wikipedia.org/wiki?curid=3734584", "title": "Return to Peyton Place", "text": ""}
{"id": "3734585", "revid": "287204", "url": "https://it.wikipedia.org/wiki?curid=3734585", "title": "Lourdes Dominguez-Lino", "text": ""}
{"id": "3734597", "revid": "287204", "url": "https://it.wikipedia.org/wiki?curid=3734597", "title": "Efemeridi", "text": ""}
{"id": "3734599", "revid": "287204", "url": "https://it.wikipedia.org/wiki?curid=3734599", "title": "Rotazione di Faraday", "text": ""}
{"id": "3734600", "revid": "287204", "url": "https://it.wikipedia.org/wiki?curid=3734600", "title": "Effetto frusta", "text": ""}
{"id": "3734601", "revid": "287204", "url": "https://it.wikipedia.org/wiki?curid=3734601", "title": "Effetto Gibbs\u2013Thomson", "text": ""}
{"id": "3734602", "revid": "287204", "url": "https://it.wikipedia.org/wiki?curid=3734602", "title": "Potenziale di Hall", "text": ""}
{"id": "3734603", "revid": "287204", "url": "https://it.wikipedia.org/wiki?curid=3734603", "title": "Effetto termico", "text": ""}
{"id": "3734605", "revid": "287204", "url": "https://it.wikipedia.org/wiki?curid=3734605", "title": "Legge di Joule", "text": ""}
{"id": "3734606", "revid": "287204", "url": "https://it.wikipedia.org/wiki?curid=3734606", "title": "Effetto Gibbs-Marangoni", "text": ""}
{"id": "3734608", "revid": "287204", "url": "https://it.wikipedia.org/wiki?curid=3734608", "title": "Effetto Matteo", "text": ""}
{"id": "3734610", "revid": "287204", "url": "https://it.wikipedia.org/wiki?curid=3734610", "title": "Slashdotting", "text": ""}
{"id": "3734611", "revid": "287204", "url": "https://it.wikipedia.org/wiki?curid=3734611", "title": "Effetto bandwagon", "text": ""}
{"id": "3734612", "revid": "287204", "url": "https://it.wikipedia.org/wiki?curid=3734612", "title": "Effetto dello ione comune", "text": ""}
{"id": "3734613", "revid": "287204", "url": "https://it.wikipedia.org/wiki?curid=3734613", "title": "Effetto retrocessione", "text": ""}
{"id": "3734614", "revid": "287204", "url": "https://it.wikipedia.org/wiki?curid=3734614", "title": "Effetto di schermaggio", "text": ""}
{"id": "3734615", "revid": "287204", "url": "https://it.wikipedia.org/wiki?curid=3734615", "title": "Soft focus", "text": ""}
{"id": "3734616", "revid": "287204", "url": "https://it.wikipedia.org/wiki?curid=3734616", "title": "Fotorifrattivit\u00e0", "text": ""}
{"id": "3734617", "revid": "62004", "url": "https://it.wikipedia.org/wiki?curid=3734617", "title": "Gazet van Antwerpen Trofee 2009-2010", "text": "Il Gazet van Antwerpen Trofee 2009-2010, ventitreesima edizione della competizione, si svolse tra il 10 ottobre 2009 ed il 21 febbraio 2010."}
{"id": "3734618", "revid": "287204", "url": "https://it.wikipedia.org/wiki?curid=3734618", "title": "Precessione geodetica", "text": ""}
{"id": "3734619", "revid": "287204", "url": "https://it.wikipedia.org/wiki?curid=3734619", "title": "Precessione de Sitter", "text": ""}
{"id": "3734620", "revid": "287204", "url": "https://it.wikipedia.org/wiki?curid=3734620", "title": "Effetto de Sitter", "text": ""}
{"id": "3734621", "revid": "287204", "url": "https://it.wikipedia.org/wiki?curid=3734621", "title": "Effetto di campo induttivo", "text": ""}
{"id": "3734622", "revid": "490388", "url": "https://it.wikipedia.org/wiki?curid=3734622", "title": "Effetto jod-Basedow", "text": ""}
{"id": "3734624", "revid": "287204", "url": "https://it.wikipedia.org/wiki?curid=3734624", "title": "Strizione magnetica", "text": ""}
{"id": "3734625", "revid": "339392", "url": "https://it.wikipedia.org/wiki?curid=3734625", "title": "Take-back effect", "text": ""}
{"id": "3734626", "revid": "287204", "url": "https://it.wikipedia.org/wiki?curid=3734626", "title": "Ciclicit\u00e0 del peso", "text": ""}
{"id": "3734627", "revid": "287204", "url": "https://it.wikipedia.org/wiki?curid=3734627", "title": "Sondre Sermilik", "text": ""}
{"id": "3734628", "revid": "287204", "url": "https://it.wikipedia.org/wiki?curid=3734628", "title": "Egregora", "text": ""}
{"id": "3734629", "revid": "287204", "url": "https://it.wikipedia.org/wiki?curid=3734629", "title": "Aegospotami", "text": ""}
{"id": "3734630", "revid": "287204", "url": "https://it.wikipedia.org/wiki?curid=3734630", "title": "Aigospotamoi", "text": ""}
{"id": "3734631", "revid": "287204", "url": "https://it.wikipedia.org/wiki?curid=3734631", "title": "Fiume della Capra", "text": ""}
{"id": "3734632", "revid": "765341", "url": "https://it.wikipedia.org/wiki?curid=3734632", "title": "Parigi-Tours Espoirs 2006", "text": "Il Parigi-Tours Espoirs 2006, sessantaquattresima edizione della corsa e valida come evento dell'UCI Europe Tour 2006, riservata agli Under 23, si svolse l'8 ottobre 2006 su un percorso di 185\u00a0km. Fu vinta dall'olandese Huub Duyn che giunse al traguardo con il tempo di 4h11'12\", alla media di 44,188\u00a0km/h.\nAl traguardo 147 ciclisti portarono a termine il percorso."}
{"id": "3734633", "revid": "287204", "url": "https://it.wikipedia.org/wiki?curid=3734633", "title": "Dogus Balbay", "text": ""}
{"id": "3734637", "revid": "319329", "url": "https://it.wikipedia.org/wiki?curid=3734637", "title": "Paris-Tours Espoirs 2006", "text": ""}
{"id": "3734642", "revid": "1543377", "url": "https://it.wikipedia.org/wiki?curid=3734642", "title": "Siegrun Siegl", "text": "Biografia.\nAi Giochi della XXI Olimpiade vinse l'oro nell'eptathlon superando la tedesca Christine Bodner-Laser (medaglia d'argento) e la tedesca Burglinde Pollak.\nAlle stesse olimpiadi giunse quinta nel salto in lungo."}
{"id": "3734643", "revid": "1799446", "url": "https://it.wikipedia.org/wiki?curid=3734643", "title": "Ken Bruen", "text": "Tra le sue opere spicca la serie incentrata sull'ex poliziotto Jack Taylor, ambientata a Galway, il cui primo volume, \"Prima della notte\" (2001), ha valso all'autore il Premio Shamus e la candidatura all'Edgar Award, mentre il quinto, \"Il prete\" (2006), il Premio Barry per il miglior romanzo poliziesco britannico, il Grand prix de litt\u00e9rature polici\u00e8re e una nuova candidatura all'Edgar. Dal suo romanzo Merrick \u00e8 stata tratta la serie televisiva 100 Code. Dai suoi libri con protagonista il detective Jack Taylor \u00e8 stata tratta la serie televisiva irlandese Jack Taylor, con protagonista Iain Glen."}
{"id": "3734644", "revid": "473148", "url": "https://it.wikipedia.org/wiki?curid=3734644", "title": "Teresa di Los Andes", "text": ""}
{"id": "3734646", "revid": "287204", "url": "https://it.wikipedia.org/wiki?curid=3734646", "title": "Equale", "text": ""}
{"id": "3734647", "revid": "62004", "url": "https://it.wikipedia.org/wiki?curid=3734647", "title": "Gazet van Antwerpen Trofee 2008-2009", "text": "Il Gazet van Antwerpen Trofee 2008-2009, ventiduesima edizione della competizione, si svolse tra il 1\u00ba novembre 2008 ed il 22 febbraio 2009."}
{"id": "3734649", "revid": "287204", "url": "https://it.wikipedia.org/wiki?curid=3734649", "title": "Gushing", "text": ""}
{"id": "3734650", "revid": "287204", "url": "https://it.wikipedia.org/wiki?curid=3734650", "title": "Serenata in Sol maggiore K 525", "text": ""}
{"id": "3734652", "revid": "767487", "url": "https://it.wikipedia.org/wiki?curid=3734652", "title": "Harem (film)", "text": "Harem \u00e8 un film del 1985 diretto da Arthur Joff\u00e9.\nTrama.\nDiane \u00e8 una giovane donna americana, la quale viene rapita da uno sceicco arabo e tenuta prigioniera nel suo harem. In un primo momento lei cerca di fuggire, ma col tempo si innamora del suo rapitore, e i due trascorreranno pochi giorni in un albergo. Poi Diane torna a New York, in attesa di ritrovarsi con il principe Selim, ma quest'ultimo proprio quando sta per partire dal deserto, viene ucciso in un momento di anarchia da uno dei suoi servi.\nPremi.\nAll'edizione 1986 dei Premi C\u00e9sar, i massimi riconoscimenti nel campo cinematografico della Francia, \"Harem\" ha ottenuto 2 premi: Premio C\u00e9sar per i costumi e migliore opera prima, e un premio minore per la migliore locandina.\nCollegamenti esterni.\n "}
{"id": "3734653", "revid": "473148", "url": "https://it.wikipedia.org/wiki?curid=3734653", "title": "Santa Teresa di Ges\u00f9 delle Ande", "text": ""}
{"id": "3734656", "revid": "287204", "url": "https://it.wikipedia.org/wiki?curid=3734656", "title": "Los Cangris Inc.", "text": ""}
{"id": "3734657", "revid": "287204", "url": "https://it.wikipedia.org/wiki?curid=3734657", "title": "Elathan", "text": ""}
{"id": "3734658", "revid": "339392", "url": "https://it.wikipedia.org/wiki?curid=3734658", "title": "Ele\u00e0zar", "text": ""}
{"id": "3734660", "revid": "473148", "url": "https://it.wikipedia.org/wiki?curid=3734660", "title": "Santa Teresa delle Ande", "text": ""}
{"id": "3734663", "revid": "1543377", "url": "https://it.wikipedia.org/wiki?curid=3734663", "title": "Calcio ai Giochi della XX Olimpiade - Convocazioni", "text": "Gruppo 1.\nAllenatore: Jupp Derwall\nAllenatore: Che Din Jalil\nAllenatore: Sabino Barinaga\nAllenatore: Bob Guelker\nGruppo 2.\nAllenatore: Sein Hlaing\nAllenatore: Diego Mercado\nAllenatore: Abdel Fatah\nAllenatore: Aleksandr Ponomar\u00ebv\nGruppo 3.\nAllenatore: Antoninho\nAllenatore: Rudi Strittich\nAllenatore: Mohammad Ranjbar\nAllenatore: Rudolf Illovszky\nGruppo 4.\nAllenatore: Todor Veselinovi\u0107\nAllenatore: Georg Buschner\nAllenatore: Charles Gyamfi\nAllenatore: Kazimierz G\u00f3rski"}
{"id": "3734664", "revid": "767487", "url": "https://it.wikipedia.org/wiki?curid=3734664", "title": "Esther Forbes", "text": "Biografia.\nNata a Westborough, nello Stato statunitense del Massachusetts, era la quinta di sei figli, i suoi genitori erano Harriette Merrifield e William Trowbridge Forbes. Studi\u00f2 alla Bradford academy e all'University of Wisconsin.\nDopo aver terminato il percorso scolastico fu un membro dell'editoriale di Houghton Mifflin Company a Boston. Spos\u00f2 Albert Hoskins (1926-1933). Fu uno dei membri dell'American Academy of Arts and Sciences.\nNel 1943 venne premiata con il premio Pulitzer per la storia"}
{"id": "3734672", "revid": "599013", "url": "https://it.wikipedia.org/wiki?curid=3734672", "title": "L'ange de Nisida", "text": "L'ange de Nisida \u00e8 un'opera semiseria in quattro atti di Gaetano Donizetti su libretto di Alphonse Royer e Gustave Va\u00ebz.\nAlcune parti del libretto sono considerate analoghe al libretto di Gaetano Rossi per \"Adelaide e Comingio\" di \"Giovanni Pacini\", e la scena finale si basa su \"Les Amants malheureux, ou le conte di Comminges\" di Fran\u00e7ois-Thomas-Marie de Baculard d'Arnaud. Donizetti cominci\u00f2 a scrivere alla fine del 1839 per poi terminare l'opera il 27 dicembre 1839. Poich\u00e9 il soggetto trattava dell'amante di un re di Napoli, cosa che poteva causare problemi con la censura italiana, Donizetti decise di presentarla in Francia. \"L'ange\" non venne mai rappresentata in teatro in quanto \"la Renaissance\", il teatro di Parigi che aveva commissionato il lavoro, fall\u00ec. Nel 1840 venne rielaborata in \"La Favorita\".\nStoria.\nOrigine.\nL\"'ange de Nisida\" ha incorporate molte pagine del manoscritto \"Adelaide\", un lavoro non finito al quale Gaetano Donizetti stava probabilmente lavorando nel 1834, da un libretto di origine sconosciuta. Questo libretto contiene elementi dell'opera parigina del 1790 \"Les Amants malheureux, ou le conte di Comminges\" di Fran\u00e7ois-Thomas-Marie de Baculard d'Arnaud. Il musicologo William Ashbrook nel suo libro \"Donizetti and his operas\", afferma che il libretto di \"Adelaide\" ha somiglianze con quello di Gaetano Rossi per \"Adelaide e Comingio\", di Giovanni Pacini. Si pensa che Donizetti abbia conosciuto il manoscritto di \"Adelaide\" a Parigi nel 1838. Poich\u00e9 la materia oggetto di \"L'ange\" coinvolgeva l'amante di un re di Napoli, e poteva quindi causare difficolt\u00e0 con la censura italiana, Donizetti decise che l'opera sarebbe stata presentata in Francia. Inoltre, nel settembre 1839, la stampa francese aveva annunciato l'uscita della \"Fianc\u00e9e du Tyrol\", una traduzione dell'opera di Donizetti \"Il furioso all'isola di San Domingo\" del 1833. Nell'ottobre 1839 il compositore scriveva a un amico a Napoli: \"\"La Fiancee du Tyrol\" sar\u00e0 \"Il Furioso\" amplificato, \"L'ange de Nisida\" sar\u00e0 nuova\". Donizetti inizi\u00f2 a lavorare su \"L'ange\" poco dopo; \"La Fianc\u00e9e du Tyrol\" non venne mai realizzata.\nComposizione.\nDonizetti complet\u00f2 \"L'ange de Nisida\" il 27 dicembre 1839, stando alla data sulla pagina finale della partitura autografa., posticipando il proseguimento di \"Le Duc d'Albe\" su cui stava lavorando in modo da dare la priorit\u00e0 a \"L'ange\" e a \"La fille du r\u00e9giment\".\nAnche se Donizetti aveva scritto al suo caro amico Tommaso Persico che \"L'ange\" era \"un'opera in tre atti\", sia la partitura autografa, sia il contratto con il direttore del teatro Ant\u00e9nor Joly attestano chiaramente che \"L'ange\" era tagliato in quattro atti. Indipendentemente da ci\u00f2, la lettera di Donizetti ha causato confusione tra i giornalisti d'opera e studiosi. Ad esempio, il giornalista di \"The Musical Times\" Winton Dean ha scritto sulla versione italiana della \"Favorite\" (1979): \"\u00e8 un ampliamento di un'opera francese ineseguita di tre atti, \"L'ange de Nisida\"\" Ashbrook ipotizza che Donizetti possa aver considerato i primi due atti come uno.\nContratto e cancellazione.\nIl 5 gennaio 1840 Donizetti firm\u00f2 un contratto con i suoi librettisti e Ant\u00e9nor Joly, che operava per una societ\u00e0 denominata \"Th\u00e9\u00e2tre de la Renaissance\". \"L'ange\" fu preferito a \"Il divieto d'amare\" di Richard Wagner. La compagnia di Joly aveva debuttato con la versione francese di \"Lucia di Lammermoor\" di Donizetti l'anno precedente, e \"L'ange\" avrebbe dovuto essere la successiva. Il contratto, conservato alla Biblioth\u00e8que-Mus\u00e9e de l'Op\u00e9ra National di Parigi, stabilisce che \"L'ange\" avrebbe dovuto essere eseguita per venti repliche senza interruzioni, a meno che tre spettacoli consecutivi avessero venduto sotto una certa soglia di biglietti, e che Joly non avrebbe potuto presentare in anteprima alcun altra opera fino a quando le vendite al botteghino dell\"'Ange\" avessero iniziato a diminuire. Il contratto non contiene informazioni sul compenso di Donizetti: non \u00e8 da escludere che esistesse in proposito una scrittura privata. \"L'ange\" avrebbe dovuto iniziare le prove il 1\u00b0 febbraio 1840. In quel periodo Donizetti aveva altre due opere in fase di preparazione in altri teatri, \"Poliuto\" e \"La figlia del reggimento\".\nIn gennaio Joly interruppe tutte le produzioni del Th\u00e9\u00e2tre de la Renaissance a causa di difficolt\u00e0 finanziarie, nonostante un prestito di 5.000 franchi ricevuto da Donizetti, anche se cerc\u00f2 di tenere a galla l'impresa mettendo in scena balletti, ma fu costretto a chiudere definitivamente nel maggio 1840. Joly present\u00f2 istanza di fallimento e pertanto evit\u00f2 di pagare a Donizetti il dovuto.\n\"La Favorita\".\nDonizetti riusc\u00ec a recuperare la partitura di \"L'ange de Nisida\" dalla societ\u00e0 di Joly e a rielaborarla nel settembre 1840 sotto il nome di \"La favorite\", per una \"pr\u00e9miere\" a dicembre in Italia. Per aggirare la censura italiana accett\u00f2 di fare alcune modifiche sul libretto e ad ambientare \"La favorite\" in Castiglia in epoca medievale.\nL'influenza di \"L'ange\" \u00e8 evidente nella partitura autografa della \"Favorite\", che comprende grandi blocchi dell'\"Ange\" in cui i nuovi nomi dei personaggi e il testo appaiono sovrascritti. La pagina finale dell'\"Ange\" \u00e8 stata utilizzata come pagina finale di \"La favorite\" e perci\u00f2 porta la data finale di stesura dell'\"Ange\", non della \"Favorite\". Il contratto di Donizetti per \"La favorite\" prevedeva il debutto per il 1\u00ba dicembre 1840, lasciando perci\u00f2 poco tempo per i cambiamenti. Nella sua biografia di Donizetti del 1965, William Ashbrook ipotizza che questa scadenza abbia dato origine alla leggenda secondo cui Donizetti avesse composto l'ultimo atto de \"La favorite\" in una sola notte. Il libretto dell\"'Ange\" e la partitura autografa de \"La favorite\" chiariscono in realt\u00e0 che l'atto finale de \"La favorite\" \u00e8 stato completato molto prima. Per la revisione del nuovo libretto Donizetti fu affiancato dal librettista Eug\u00e8ne Scribe, che a sua volta richiese l'approvazione della protagonista, il mezzosoprano Rosine Stoltz. Il prodotto finito risulta un amalgama del non finito \"Adelaide\", il mai eseguito \"L'ange de Nisida\", e nuovo materiale lavorato nella partitura da Donizetti e nel libretto da Scribe. \"La favorite\" ebbe la sua anteprima il 2 dicembre 1840.\nAshbrook ha messo a confronto le partiture autografe superstiti di \"L'ange de Nisida\" e della \"Favorite\" per determinare con precisione la quantit\u00e0 di materiale dell\"'Ange\" confluita nel secondo. Mentre gli eventi di \"L'ange\" si svolgono nel 1470 a Nisida e Napoli, \"La favorita\" \u00e8 ambientata a Santiago de Compostela e Castiglia, in Spagna, prima del 1350. Donizetti ha fatto cambiamenti fondamentali alla prima met\u00e0 della \"Favorite\" dove poco rimane dell\"'Ange\". Il conflitto centrale della storia che coinvolge il matrimonio \u00e8 essenzialmente lo stesso nelle due opere, e alcuni dei nomi dei personaggi sono simili o identici.\nUna trascrizione del libretto dell\"'Ange\" \u00e8 conservata presso la biblioteca della Fondazione Donizetti di Bergamo, ed \u00e8 stata stampata in un numero della rivista in lingua italiana per la Donizetti Society del 2002.\nRiscoperta.\nLa musicologa calabrese Candida Mantica ha ritrovato la partitura manoscritta dell'opera conservata alla Biblioth\u00e8que nationale de France, smembrata senza ordine in diciotto contenitori. L'opera \u00e8 stata ricomposta su commissione dell'etichetta discografica Opera Rara, con l'aiuto del direttore e compositore Martin Fitzpatrick per le parti mancanti (che riguardano alcuni recitativi e l'intero numero 11, corrispondente all'aria della protagonista prima delle nozze, al posto della quale \u00e8 stata eseguita una cabaletta proveniente dalla \"Maria di Rohan\"). il 18 Luglio 2018 avviene la prima rappresentazione assoluta dell'opera alla Royal Opera House, diretta da Mark Elder, la cui incisione viene pubblicata nel corso del 2019. Nello stesso anno, l\"Ange\" viene rappresentata in forma scenica con la regia di Francesco Micheli, direttore artistico del festival, come spettacolo inaugurale nel cantiere del Teatro Donizetti di Bergamo. In tale occasione, non vengono eseguiti i recitativi composti da Fitzpatrick, e per l'aria di Sylvia del terzo atto viene eseguita una prima variante dell'analoga aria di L\u00e8onor nella \"Favorite\". Nel 2020 escono in commercio, per l'etichetta Dynamic, il CD e il DVD dello spettacolo bergamasco.\nRuoli.\nL'opera non ha mai avuto una fase di prova perci\u00f2 si sa poco sul cast previsto. In una lettera al suo amico Tommaso Persico, Donizetti esprime il desiderio di dare il ruolo di protagonista a Juliette Bourgeois, un soprano di temperamento che aveva chiesto una grossa somma di denaro per cantare in Francia.\nAntefatto.\nIl nobile Leone de Casaldi sfida a duello e ferisce gravemente un nobile napoletano che aveva insultato il nome del padre: per sfuggire alla condanna, si rifugia sull'isola di Nisida, che \u00e8 diventata rifugio e nascondiglio della spagnola contessa Sylvia de Linares, amante del Re Fernand, molto amata dal popolo dell'isola per le sue opere caritatevoli tanto da venir chiamata \"angelo di Nisida\". \nAtto I.\nLeone, che si \u00e8 innamorato di Sylvia, attende di poterla rivedere un'altra volta presso la sua casa, venendo interrotto dall'arrivo inopportuno di Don Gaspar, ciambellano di Re Fernand: conoscendo la sua condizione, Gaspar consiglia al giovane fuggiasco di implorare la grazia del re. &lt;br&gt;\nLiberatasi dalla presenza di Gaspar e dei popolani che le rendono omaggio, Sylvia incontra finalmente Leone: lei \u00e8 costretta a respingerlo con fermezza, poich\u00e9 sa che l'illustre amante sta per arrivare, e soffre per la sua condizione di amante clandestina di un re.&lt;br&gt;\nAll'arrivo di Re Fernand, Leone viene riconosciuto ed arrestato, e posto sotto la tutela di Don Gaspar.\nAtto II.\nFinalmente solo con Sylvia, Fernand le rinnova le proprie profferte d'amore, mentre la donna rimprovera malinconicamente il re per averle fatto lasciare il proprio paese d'origine con la promessa d'un matrimonio, per poi diventarne l'amante, tenuta nascosta a tutto il mondo. Sylvia inoltre approfitta della situazione per chiedere la grazia per Leone. &lt;br&gt;\nDon Gaspar irrompe con una spiacevole notizia: un monaco, mandato dal Vaticano, minaccia di scomunica e di interdetto l'intera corte di Napoli se Re Fernand non lascer\u00e0 l'amante, oggetto di vergogna e onta per tutta l'umanit\u00e0. Una volta partito il monaco, Don Gaspar propone a Fernand un matrimonio di facciata per Sylvia con un nobile napoletano, cos\u00ec da placare le ire della Chiesa. Nel frattempo, decidono di fare ritorno a Napoli, facendo scortare Sylvia da Leone stesso.&lt;br&gt;\nSylvia, dopo essere stata informata del piano da Gaspar stesso, quando viene a sapere che Leone la scorter\u00e0 a Napoli, cade in un equivoco, convinta che l'amato agisca solo per interesse personale e non per amore suo, scatenando in lei una reazione sdegnosa: sdegno che si accende maggiormente quando Leone chiede la sua mano di fronte allo stesso Re. Ma la donna non pu\u00f2 opporsi: Don Gaspar esulta, felice di aver trovato un marito di facciata per la contessa, Re Fernand \u00e8 agitato dalla gelosia e dalla speranza di poter riavere Sylvia, Leone \u00e8 entusiasta per le nozze con la donna che ama, mentre Sylvia si sente tradita e usata. L'intera corte fa quindi ritorno a Napoli.\nAtto III.\nDon Gaspar scopre suo malgrado dell'amore che Leone nutre per Sylvia: cerca invano di convincere il Re ad annullare le nozze, cercando di celargli la relazione tra i due: tuttavia Fernand rifiuta con rabbia la proposta, e vuole affrettare le nozze. Nel frattempo Sylvia, delusa dal comportamento ambiguo di Leone, brucia le sue lettere e i suoi pegni d'amore. &lt;br&gt;\nA corteo nuziale avviato, un manipolo di cortigiani commenta con disgusto e disprezzo le nozze tra Leone, che \u00e8 stato premiato con onori militari, e la contessa, che tutti sanno essere l'amante del re: un alterco tra essi e lo stesso Leone viene interrotto dal nuovo arrivo del monaco, il quale lo rimprovera e lo informa della vera natura di Sylvia. Leone, sentendosi disonorato e tradito, rifiuta le nozze e gli ordini ricevuti dal Re e spezza ai suoi piedi la spada ricevuta. Sylvia capisce l'errore nel quale \u00e8 caduta, e implora la grazia a Fernand per l'amato, mentre Don Gaspar vede il suo incarico a corte gi\u00e0 finito.\nAtto IV.\nLeone ha deciso di abbracciare i voti religiosi e di entrare in un convento per dimenticare Sylvia, il cui ricordo tuttavia lo insegue ovunque. La stessa donna, celata in abiti maschili, ha abbandonato la corte: sentendosi prossima alla morte, vuole rivedere l'amato per ottenere il suo perdono prima di morire. Dopo un iniziale turbamento, Leone sente riaccendere la fiamma dell'amore, e vorrebbe fuggire con l'amata, ma Sylvia, stremata dalle fatiche e dalla malattia, spira tra le sue braccia. Leone, disperato, grida a gran voce aiuto, invano, e ordina ai confratelli di far scavare un'altra fossa per lui l'indomani stesso, dentro cui essere calato con l'amata."}
{"id": "3734674", "revid": "767487", "url": "https://it.wikipedia.org/wiki?curid=3734674", "title": "Giacomo Castellano", "text": "Biografia.\nInizia a studiare chitarra a 14 anni e frequenta varie scuole musicali fiorentine.\nNel 1987 fonda il gruppo \"Time Escape\" con Alessio Riccio e Guido Melis, l'anno dopo decide di trasferirsi a Hollywood dove si iscrive al Musicians Institute.\nNel 1988 inizia a collaborare con Giovanni Unterberger, e nel 1989 inizia l'attivit\u00e0 di insegnante di musica; tra le varie accademie in cui ha insegnato ricordiamo la Lizard di Fiesole, dove insegna dal 1989 fino al 2000, la Modern Academy di Firenze, dove insegna dal 1991 al 1994, la Music Academy2000 di Bologna (ora MA 2000), dove insegna dal 2002 e presso la quale \u00e8 divenuto capo dipartimento dei corsi di chitarre, la JAM-Centro Musica Moderna (facente capo al Music Academy Network), nel corso del 2005 e dal 2011 alla Rock Factory di Siena dove impartisce lezioni private professionali.\nCastellano svolge anche l'attivit\u00e0 di autore scrivendo due libri, entrambi editi per le Edizioni musicali B\u00e8rben. Il primo seppur scritto nel 1992, viene pubblicato l'anno successivo: si tratta di \"Metodo per chitarra Heavy Metal\"; nel 1994 seguir\u00e0 il libro \"La chitarra ritmica Rock-Metal\" che sar\u00e0 poi ripubblicato in versione VHS\nAll'inizio degli anni '90 comincia a suonare come turnista e dal vivo collaborando negli anni con noti artisti italiani come Claudio Simonetti, Paolo Vallesi, Raf, Irene Grandi, Gianluca Grignani, Marco Masini, Gianna Nannini, Elisa, Vasco Rossi e Adriano Celentano; con quest'ultimo lavorer\u00e0 anche nel programma tv Rockpolitik.\nInoltre lavora in Spagna con M\u00f3nica Naranjo e Rosana Arbelo e pure nelle versioni locali di \"Rock In Rio\" (\"Rock In Rio Madrid\", 2008) e del musical We Will Rock You (2007). Nel febbraio 2004 pubblica il suo primo album solista \"Cutting Bridges\".\nAttualmente scrive saltuariamente articoli sulle riviste specializzate \"Axe\" e \"Chitarre\". Il 4 maggio 2010 viene pubblicato l'album di Stiv, \"Quel triangolo delle Meduse\", che contiene il duetto con Castellano nel brano \"Black Porpora\"; mentre il 27 maggio viene pubblicata la compilation \"Grand Hotel des Guitars\" in cui Castellano ha partecipato con il brano \"Lanois\".\nNegli ultimi anni ha collaborato con le nuove realt\u00e0 del mondo musicale quali Noemi e Alessandra Amoroso. \u00c8 stato il chitarrista nel tour di Noemi \"RossoNoemi tour\"; per la cantante aveva svolto precedentemente l'attivit\u00e0 di chitarrista live nel \"Noemi tour\" e di chitarrista studio nella registrazione dell'album \"Sulla mia pelle\".\nIn ambito rock vanta diverse collaborazioni con Thomas Lang, batterista austriaco di progressive metal, e ha collaborato alla realizzazione dell'Ep dal titolo \"777\" della band di rock italiano Dr.U (suona su due brani) e sempre in qualit\u00e0 di \"guest\" appare sull'album dell'omonima band dal titolo \"Alieni Alienati\", prodotto da Joe Marlett (Foo Fighters, Blink 182, Queens of the Stone Age), suonando sul brano intitolato \"Sono in volo\".\nNel 2014 fonda, insieme col chitarrista Gianni Rojatti la band \"Racer Caf\u00e9\", con cui pubblica l'EP omonimo, contenente quattro tracce strumentali.\nDal 2014 al 2016 cura gli arrangiamenti e la direzione musicale per l'artista spagnola Edurne.\nGiacomo \u00e8 inoltre conosciuto per essere produttore e regista di tutti i suoi video.\nTour.\nTour propri.\nDi seguito sono riportati i tour propri di Giacomo Castellano:\nCome chitarrista.\nDi seguito sono riportati i principali tour in cui Giacomo Castellano ha svolto l'attivit\u00e0 di turnista:"}
{"id": "3734680", "revid": "3358", "url": "https://it.wikipedia.org/wiki?curid=3734680", "title": "Jay Haley", "text": "Biografia.\nAppartenente al gruppo originario della Scuola di Palo Alto, fu uno dei fondatori della terapia breve e sistemica in generale, pioniere della terapia familiare e padre della \"terapia strategica\", termine introdotto nel primo capitolo di \"Terapie non comuni\" (1973), titolato appunto \"La terapia strategica\". Ha studiato il lavoro e collaborato con Milton Erickson e con Gregory Bateson. Per Haley la Terapia Strategica \"non \u00e8 un particolare approccio o teoria, ma un nome per quei tipi di terapia in cui il terapeuta si assume la responsabilit\u00e0 di influenzare direttamente le persone\" . Secondo la teoria della terapia strategica i sintomi del paziente sono il risultato dei tentativi (che Paul Watzlawick chiama tentate soluzioni) dei membri della famiglia di correggere ci\u00f2 che loro considerano comportamenti problematici. Non c'\u00e8 alcun interesse a ricercare le presunte cause del problema del paziente, in quanto esse sono nel passato e ci\u00f2 che \u00e8 accaduto in passato \"non lo saprai mai davvero\" ed in quanto lo sviluppo della consapevolezza relativo alle cause nel passato non conduce alla soluzione del problema del paziente."}
{"id": "3734682", "revid": "767487", "url": "https://it.wikipedia.org/wiki?curid=3734682", "title": "Spice (Perfume)", "text": " \u00e8 il diciannovesimo singolo del trio j-pop giapponese Perfume. Pubblicato il 2 novembre 2011 dalla major Tokuma Japan Communications, \u00e8 l'ultimo singolo delle Perfume sotto questa etichetta in seguito al di poco successivo passaggio alla Universal Music.\nIl singolo \u00e8 stato stampato in due versioni in confezione jewel case: una special edition con DVD extra ed una normal edition con copertina variata.\nLa title track \u00e8 stata usata nel drama \"Sengyoshufu tantei\", mentre la b-side \"GLITTER\" \u00e8 stata usata come colonna sonora per uno degli spot della Kirin, azienda di cui le Perfume sono storiche testimonial.\nTracce.\nTutti i brani sono testo e musica di Yasutaka Nakata.\nDopo il titolo \u00e8 indicata fra parentesi \"()\" la grafia originale del titolo."}
{"id": "3734683", "revid": "287204", "url": "https://it.wikipedia.org/wiki?curid=3734683", "title": "Pallacanestro Olimpia Milano 1983-1984", "text": "Questa voce raccoglie le informazioni riguardanti la Pallacanestro Olimpia Milano nelle competizioni ufficiali della stagione 1983-1984.\nVerdetti stagionali.\nCompetizioni nazionali\nregular season 1\u00aa classificata su 16 squadre (25 partite vinte su 30)\nplay off: sconfitta in finale da Granarolo Bologna (1-2)\nCompetizioni europee\nStagione.\nL'Olimpia Milano 1983-1984, sponsorizzata \"Simac\" e guidata da Dan Peterson, ha preso parte al campionato di serie A1 arrivando prima al termine della regular season. Nei play-off supera nei quarti per due partite a zero l'Indesit Caserta, in semifinale sempre per due a zero la Jollycolombani di Cant\u00f9. Alla loro terza finale consecutiva i milanesi affrontano la Granarolo Bologna; nei primi due incontri \"salta\" il fattore campo: Bologna vince a Milano ma si fa battere in casa, si arriva alla terza e decisiva partita a Milano il 27 maggio 1984 in cui il Billy non pu\u00f2 schierare Meneghin squalificato. Bologna riesce a vincere 77 a 74 aggiudicandosi il suo decimo scudetto.\nIn Coppa Italia la sua partecipazione si \u00e8 interrotta in semifinale, eliminata dall'Indesit Caserta.\nIl Billy ha partecipato anche alla Coppa delle Coppe: negli ottavi supera gli svizzeri del Vevey Riviera, vince il girone di quarti di finale davanti a Cibona Zagabria, ai tedeschi del Saturn Colonia e agli inglesi del Solent Stars. In semifinale affronta la Scavolini Pesaro detentrice del trofeo eliminandola e giungendo cos\u00ec alla finale persa a Ostenda il 14 marzo 1984 con il Real Madrid per un punto 82 a 81."}
{"id": "3734689", "revid": "767487", "url": "https://it.wikipedia.org/wiki?curid=3734689", "title": "The Great Secret (serial cinematografico)", "text": "The Great Secret \u00e8 un serial muto del 1917 diretto da Christy Cabanne.\nTrama.\nUn ricco e giovane atleta corre in aiuto di una bella ereditiera, derubata da due mascalzoni, The Great Master e Doctor Zulph.\nProduzione.\nIl film fu prodotto dalla Quality Pictures Corporation.\nDistribuzione.\nDistribuito dalla Metro Pictures Corporation, il serial - della lunghezza totale di 441 minuti che venne presentato diviso in diciotto episodi - usc\u00ec nelle sale cinematografiche statunitensi il 1\u00ba gennaio 1917."}
{"id": "3734692", "revid": "599013", "url": "https://it.wikipedia.org/wiki?curid=3734692", "title": "Tullio De Piccoli", "text": ""}
{"id": "3734697", "revid": "1305772", "url": "https://it.wikipedia.org/wiki?curid=3734697", "title": "Coppa dell'Imperatore 1965", "text": "La Coppa dell'Imperatore 1965 \u00e8 stata la quarantacinquesima edizione della coppa nazionale giapponese di calcio.\nFormula.\nViene ripristinata la formula degli incontri ad eliminazione diretta, con otto squadre (qualificatesi secondo precisi criteri di selezione) presenti all'avvio del torneo. Nel caso in cui la situazione di parit\u00e0 perduri oltre i tempi supplementari, si ricorre al sorteggio tramite moneta.\nDate.\nTutte le gare del torneo si sono svolte a Tokyo, ad eccezione degli incontri dei quarti di finale, ripartiti tra Yokohama e Omiya"}
{"id": "3734701", "revid": "124123", "url": "https://it.wikipedia.org/wiki?curid=3734701", "title": "Merle Curti", "text": "Biografia.\nNato a Papillon, nello stato statunitense del Nevada, da John Eugene e Alice Hunt, ottenne una bachelor all'universit\u00e0 di Harvard. Spos\u00f2 Margaret Wooster Nel 1944 venne premiato con il premio Pulitzer per la storia per \"The Growth of American Thought\". Fu docente di storia all'University of Wisconsin."}
{"id": "3734702", "revid": "729019", "url": "https://it.wikipedia.org/wiki?curid=3734702", "title": "Szczepan Ko\u0144czal", "text": "Dopo essersi diplomato a Katowice, ricevendo la medaglia Primus inter pares, nella sua carriera si \u00e8 esibito in gran parte del mondo. Ha partecipato a varie competizioni tra cui al Vianna da Motta International Music Competition, arrivando quinto, al Concorso pianistico internazionale Fr\u00e9d\u00e9ric Chopin ed altre competizioni in Giappone, Georgia, Turchia, Romania, Italia, Spagna, Pretoria ed altri paesi. Ha inoltre suonato in alcune orchestre, tra le altre nella Silesian Philharmonic, Estonian National Symphony Orchestra, Presidential Symphony Orchestra e Banatul Philharmonic of Timi\u015foara. Ko\u0144czal ha ricevuto sei borse di studio dal Ministero della Cultura e del patrimonio nazionale in Polonia."}
{"id": "3734703", "revid": "913245", "url": "https://it.wikipedia.org/wiki?curid=3734703", "title": "\u0130lham Tanui \u00d6zbilen", "text": ""}
{"id": "3734704", "revid": "105523952", "url": "https://it.wikipedia.org/wiki?curid=3734704", "title": "Microsoap", "text": "Microsoap (\"Microsoap\") \u00e8 una sit-com per bambini scritta da Mark Haddon e co-prodotta dalla BBC e da Disney Channel UK. Sono stati prodotti 26 episodi, distribuiti in quattro stagioni e trasmessi dal 1998 al 2001. Il produttore per tutti gli episodi \u00e8 Andy Rowley. La regia \u00e8 di Juliet May, Baz Taylor e Graeme Harper.\nLa storia ruota sulla vita di Joe ed Emily Parker, fratello e sorella. La serie inizia col divorzio dei loro genitori, Colin e Jane, che decidono che il loro matrimonio non ha funzionato. Loro non vogliono creare difficolt\u00e0 ai figli, quindi rimangono amici. Jane inizia a vedere un carpentiere di nome Roger, un single genitore di tre bambini, David, Felicity e Robbie. Essi vanno nella casa accanto, e Roger bussa sul muro di una grande casa. Nel frattempo, Colin vede Jennifer, il consulente matrimoniale che lui e Jane avevano interpellato. Questo forma lo sfondo per ogni episodio della serie, che ha come protagonisti Suzanne Burden, Paul Terry, Jeff Rawle e Rebecca Hunter.\nLibri.\nSeguendo il successo della prima stagione, due romanzi sono stati pubblicati nel Regno Unito nel 1999. Entrambi sono basati sulla sceneggiatura di Mark Haddon, riscritta da Stephen Cole e illustrata da Philip Thompson e Atholl McDonald. Sono stati pubblicati da BBC Books e sono entrambi completamente approvati dalla BBC e da Disney Channel.\nI romanzi sono scritti in prima persona, con Emily e Joe in questo ruolo di narratori. Lo scambio tra i due \u00e8 sempre significato da un cambio del carattere."}
{"id": "3734711", "revid": "287204", "url": "https://it.wikipedia.org/wiki?curid=3734711", "title": "Ilham Tanui Ozbilen", "text": ""}
{"id": "3734714", "revid": "298229", "url": "https://it.wikipedia.org/wiki?curid=3734714", "title": "William Biwott Tanui", "text": ""}
{"id": "3734716", "revid": "767487", "url": "https://it.wikipedia.org/wiki?curid=3734716", "title": "Carnevale di La Ba\u00f1eza", "text": "Il Carnevale di La Ba\u00f1eza in Provincia di Le\u00f3n, \u00e8 una festa dichiarata di Interesse Turistico Nazionale.\nLa caratteristica principale del carnevale a La Ba\u00f1eza \u00e8 l'assenza di un concorso a premi costume o il risarcimento dei partecipanti, come si pu\u00f2 verificare nel carnevali di altri luoghi. La maggior parte della citt\u00e0 si trasforma con questa festa. In molti casi, i membri hanno preparato con un anno di anticipo i accessori, tessuti, maschere. fatte e le azioni motivate da una \"sensazione carneval\u00e9sca\" che si vive per quei giorni.\nOltre a ci\u00f2 il carnevale disorganizato sta catturando sempre pi\u00f9 gente, mascherando di fuori dell'orario di sfilata, le giornate senza atti, nei luoghi di lavoro, e cos\u00ec via, cercando la sorpresa e lo stupore dei cittadini e dei visitatori."}
{"id": "3734720", "revid": "38120", "url": "https://it.wikipedia.org/wiki?curid=3734720", "title": "Milky Way", "text": ""}
{"id": "3734721", "revid": "154893", "url": "https://it.wikipedia.org/wiki?curid=3734721", "title": "Milky way", "text": ""}
{"id": "3734724", "revid": "76963", "url": "https://it.wikipedia.org/wiki?curid=3734724", "title": "Stephen Bonsal", "text": "Biografia.\nNato a Baltimora, nello stato statunitense del Maryland, studi\u00f2 al St. Paul's School nella citt\u00e0 di Concord nel New Hampshire. In seguito viaggi\u00f2 in Europa e studi\u00f2 in Heidelberg, Bonn e Vienna. Fu il traduttore ufficiale del presidente Woodrow Wilson durante la conferenza di pace del 1919 tenutasi a Parigi.\nFu un corrispondente del New York Herald (1885\u20131907), specializzato nel riportare gli sviluppi dei vari conflitti militari dell'epoca. Nel 1945 venne premiato con il premio Pulitzer per la storia."}
{"id": "3734728", "revid": "110157", "url": "https://it.wikipedia.org/wiki?curid=3734728", "title": "Ta\u00e7a de Portugal 1939-1940", "text": "La Ta\u00e7a de Portugal 1939-1940 fu la seconda edizione della Coppa di Portogallo. Il Benfica vinse il suo primo trofeo di coppa nazionale sconfiggendo nella finale del 7 luglio 1940 i concittadini del Belenenses."}
{"id": "3734735", "revid": "584834", "url": "https://it.wikipedia.org/wiki?curid=3734735", "title": "TUEL", "text": ""}
{"id": "3734739", "revid": "123562038", "url": "https://it.wikipedia.org/wiki?curid=3734739", "title": "Coppa del Mondo di salti", "text": "La Coppa del Mondo di salti \u00e8 un trofeo assegnato annualmente dalla Federazione Internazionale Sci (FIS), a partire dalla stagione 1979/1980, al freestyler ed alla freestyler che hanno ottenuto il punteggio complessivo pi\u00f9 alto nelle gare di salti del circuito della Coppa del Mondo di freestyle."}
{"id": "3734740", "revid": "584834", "url": "https://it.wikipedia.org/wiki?curid=3734740", "title": "Testo Unico degli Enti Locali", "text": ""}
{"id": "3734741", "revid": "767487", "url": "https://it.wikipedia.org/wiki?curid=3734741", "title": "Cuckooland", "text": "Cuckooland \u00e8 un album di rock progressivo del cantante e polistrumentista inglese Robert Wyatt, pubblicato nel 2003 dalla Hannibal Records.\nIl disco.\nAl pari del precedente \"Shleep\", il disco esce dopo alcuni anni di silenzio artistico, durante i quali l'artista si \u00e8 limitato a collaborare occasionalmente con altri musicisti e a remissare il proprio album \"Dondestan\" del 1991. Nello stesso periodo esce anche \"Solar Flares Burn for You\", la colonna sonora di Wyatt per l'omonimo film, contenente soprattutto brani registrati da solo negli studi della BBC negli anni settanta. Il cast di musicisti di \"Cuckooland\" comprende gli ex Roxy Music Brian Eno e Phil Manzanera, Paul Weller, Annie Whitehead (gi\u00e0 presenti in \"Shleep\") e David Gilmour dei Pink Floyd.\nMalgrado i complicati e frequenti cambi di ritmo e melodia, Wyatt consegna al pubblico un'opera che al primo ascolto pu\u00f2 sembrare di semplice esecuzione. L'album conferma il ritorno di Wyatt alle atmosfere del pop, come gi\u00e0 era successo con \"Shleep\", dal quale si differenzia per una pi\u00f9 marcata contaminazione jazzistica grazie anche all'apporto dei jazzisti Gilad Atzmon e Karen Mantler, figlia di Carla Bley. Ed \u00e8 proprio dall'incontro tra Wyatt e la Mantler che nasce l'album. La musicista aveva composto dei brani che avevano attirato l'attenzione di Wyatt. Dopo averli provati assieme, ne scelgono tre che vengono arrangiati e costituiscono la base di partenza per il nuovo disco. Wyatt apprezza anche l'originalit\u00e0 della voce della Mantler, oltre a farla cantare in alcuni brani, le fa incidere degli accordi vocali e li inserisce su uno strumento a tastiera che pu\u00f2 riprodurli, a cui d\u00e0 il nome \"karentron\", che lui stesso utilizzer\u00e0 per la realizzazione del disco. Aveva gi\u00e0 sperimentato quest'operazione sulla propria voce quando aveva ideato il \"Wyattron\".\nNelle altre tracce, Wyatt registra inizialmente i propri contributi, per poi scegliere i musicisti che completino il brano in base al risultato ottenuto. Le registrazioni degli altri musicisti avvengono individualmente, uno per volta. Importanti nel disco sono i vocalizzi del cantante, come conferma il rifacimento di \"Insensatez\", un classico di Vin\u00edcius de Moraes e Ant\u00f4nio Carlos Jobim. Non mancano, come in molti album precedenti, i riferimenti politici e le accuse di Wyatt ai soprusi legati agli avvenimenti di attualit\u00e0. Sulla guerra d'Iraq, mette in risalto le paure dei bimbi durante i bombardamenti nel brano \"Lullaby for Hamza\", al quale segue mezzo minuto di silenzio per offrire una pausa di riflessione all'ascoltatore. \"Old Europe\" ricorda la storia d'amore parigina fra Juliette Gr\u00e9co e Miles Davis, una reminiscenza a cui l'autore si abbandona sulle note jazz da lui composte sul testo della moglie Alfreda Benge. Quest'ultima ha contribuito scrivendo alcuni dei testi, cantando in due brani e, come di consueto, eseguendo i disegni di copertina.\nRegistrazione e pubblicazione.\nFu il primo disco ad essere inciso nel nuovo studio di registrazione Gallery Studio che Phil Manzanera aveva appena inaugurato a Londra, dopo la chiusura dell'omonimo studio nella vicina Chertsey. Fu pubblicato la prima volta su CD nel 2003 dalla Hannibal Records di Joe Boyd (HNCD1468), venne poi ristampato dalla Domino Recording Company nel 2008, sia come doppio LP (REWIGLP47) che come CD (REWIGCD47)\nAccoglienza.\nAlla sua uscita, \"Cuckooland\" raccolse i consensi della critica, nel 2003 ricevette il premio come disco dell'anno dalla rivista specializzata inglese The Wire, e l'anno successivo una nomination come miglior album dell'anno nel prestigioso Mercury Prize.\nTracce.\nI brani sono di Robert Wyatt, eccetto quelli indicati diversamente"}
{"id": "3734749", "revid": "36426", "url": "https://it.wikipedia.org/wiki?curid=3734749", "title": "Invetriatura", "text": ""}
{"id": "3734752", "revid": "101175", "url": "https://it.wikipedia.org/wiki?curid=3734752", "title": "Campionato del Mondo Supermoto 2011", "text": ""}
{"id": "3734753", "revid": "39224", "url": "https://it.wikipedia.org/wiki?curid=3734753", "title": "Asteroidi di tipo P", "text": ""}
{"id": "3734754", "revid": "767487", "url": "https://it.wikipedia.org/wiki?curid=3734754", "title": "Pete and the Pirates", "text": "I Pete and the Pirates sono una band indie rock britannica, i cui membri provengono da Reading. La formazione del gruppo prevede il cantante Thomas Sanders, il cantante e chitarrista Peter Hefferan, il chitarrista David Thorpe, il bassista Peter Cattermoul ed il batterista Jonny Sanders.\nStoria.\nGli inizi e gli EP (2004-2007).\nI fratelli Thomas e Jonny Sanders crebbero suonando musica assieme, fin dalla giovane et\u00e0. Jonny suon\u00f2, successivamente, in una band assieme al chitarrista David Thorpe, ai tempi della scuola superiore. Dopo che tutti e tre lasciarono la scuola, incontrarono Peter Cattermoul e Peter Hefferan, che suonavano assieme gi\u00e0 da diverso tempo. Inizialmente, la formazione del gruppo non prevedeva Thomas Sanders alla voce, poich\u00e9 era Peter Hefferan ad essere il frontman.\nDopo la costituzione, la band suon\u00f2 in diversi show nei dintorni di Reading. La Stolen Recordings mise poi il gruppo sotto contratto e, pochi mesi dopo, i ragazzi si ritrovarono in studio per incidere il loro primo extended play. L'EP, intitolato \"Get Even\", fu limitato a 500 copie numerate, con tutte le copertine lavorate a mano.\nNel 2006, Thomas Sanders si un\u00ec al gruppo e la nuova formazione si mise al lavoro per un nuovo EP, intitolato \"Wait, Stop, Begin\". Le canzoni contenute in questo lavoro finiranno poi nel primo album della band, \"Little Death\". Il 25 agosto 2007, i ragazzi suonarono al Reading Festival e su questo evento scrisse un articolo il periodico \"New Musical Express\".\nLittle Death (2008-2010).\nA giugno 2007, il gruppo pubblic\u00f2 il suo primo singolo, \"Come On Feet\". Il primo album, \"Little Death\", fu prodotto da Gareth Parton e fu messo in commercio il 17 febbraio 2008. Fu recensito dal \"New Musical Express\" come un \"perfetto album pop, senza pretese\". La band fece poi da supporto a diversi concerti dei Max\u00efmo Park, Vampire Weekend, Pigeon Detectives e Gossip.\nOne Thousand Pictures (2011-oggi).\nIl secondo album, \"One Thousand Pictures\", fu prodotto da Brendan Lynch e fu commercializzato nel Regno Unito il 23 maggio 2011. Il primo singolo estratto fu \"Come to the Bar\", il 14 marzo. Il secondo fu invece \"United\", il 16 maggio 2011."}
{"id": "3734761", "revid": "1185701", "url": "https://it.wikipedia.org/wiki?curid=3734761", "title": "Piccolo Giro di Lombardia 2007", "text": "Il Piccolo Giro di Lombardia 2007, ottantesima edizione della corsa e valida come evento dell'UCI Europe Tour 2007, riservata agli Under 23 e dilettanti, si svolse il 6 ottobre 2007, su un percorso di 176\u00a0km. Fu vinta dall'italiano Marco Frapporti, al traguardo con il tempo di 4h08'09\" alla media di 42,553\u00a0km/h.\nPartenza con 136 ciclisti, di cui 27 portarono a termine il percorso."}
{"id": "3734762", "revid": "767487", "url": "https://it.wikipedia.org/wiki?curid=3734762", "title": "Accesso casuale", "text": "In informatica, con accesso casuale o accesso diretto si indica la caratteristica di poter accedere ad un elemento arbitrario di una sequenza in tempo costante e indipendente dalla dimensione della sequenza stessa. L'elemento \u00e8 arbitrario nel senso che la sua posizione non \u00e8 prevedibile, motivo per il quale si usa il termine \"casuale\". Il concetto opposto \u00e8 quello di accesso sequenziale, in cui l'accesso ad un elemento richiede pi\u00f9 o meno tempo a seconda della sua posizione.\nUn'immagine tipica che illustra questa distinzione \u00e8 quella del manoscritto a rotolo e del libro: il primo \u00e8 ad accesso sequenziale in quanto bisogna srotolare il manoscritto fino al punto di interesse, il secondo \u00e8 ad accesso casuale in quanto si pu\u00f2 aprire il libro ad una pagina qualsiasi. Un esempio pi\u00f9 moderno \u00e8 quello della musicassetta e del compact disc: la prima \u00e8 ad accesso sequenziale in quanto bisogna andare avanti veloce per raggiungere la canzone ricercata mentre il secondo \u00e8 ad accesso casuale in quanto si pu\u00f2 saltare direttamente alla traccia desiderata.\nNell'ambito delle strutture dati con accesso casuale si indica la possibilit\u00e0 di accedere ad un qualsiasi elemento di una struttura in tempo costante, cio\u00e8 indipendente dalla posizione dell'elemento e dalla dimensione della struttura (formula_1). Sono poche le strutture dati che godono di questa propriet\u00e0 oltre agli array e alle strutture dati derivate, come gli array dinamici. L'accesso casuale \u00e8 essenziale per molti algoritmi quali la ricerca binaria, il counting sort e il crivello di Eratostene. Altre strutture dati, come le liste concatenate, sacrificano l'accesso casuale per ottenere una maggiore efficienza negli inserimenti, nelle eliminazioni e nel riordinamento dei dati. Gli alberi binari di ricerca bilanciati rappresentano un buon compromesso avendo un tempo di accesso costante per tutti i membri di uno stesso insieme e che cresce solo logaritmicamente con la sua dimensione."}
{"id": "3734770", "revid": "56620", "url": "https://it.wikipedia.org/wiki?curid=3734770", "title": "Abbazia di Fontevraud", "text": ""}
{"id": "3734771", "revid": "767487", "url": "https://it.wikipedia.org/wiki?curid=3734771", "title": "Haunting of Winchester House", "text": "Haunting of Winchester House \u00e8 un film statunitense del 2009 diretto da Mark Atkins. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nSusan e Drak, due coniugi, accettano di prendersi cura per pochi mesi di una tetra magione in California e vi si trasferiscono con la figlia adolescente. I due iniziano presto ad essere tormentati da diversi spiriti che abitano nella casa e, quando questi rapiscono la figlia, si rivolgono a Dent Harrison, un investigatore del paranormale.\nProduzione.\nIl film fu prodotto da The Asylum e girato ad Altadena e nella Angeles National Forest, in California nel 2009. La colonna sonora \u00e8 firmata da Chris Ridenhour. Mark Atkins \u00e8 sceneggiatore e regista. La magione del film si ispira fortemente alla Winchester House, una gigantesca \"mansion\" situata a San Jose (California).\nDistribuzione.\nIl film \u00e8 stato distribuito solo per l'home video negli Stati Uniti il 29 settembre 2009 con il titolo di \"Haunting of Winchester House\" in 3D."}
{"id": "3734782", "revid": "228587", "url": "https://it.wikipedia.org/wiki?curid=3734782", "title": "Copa de Honduras", "text": "La Coppa dell'Honduras \u00e8 una competizione calcistica honduregna, parallela al campionato disputata dal 1992 al 1997 e successivamente ripresa a partire dal 2015.\nLa formula inizialmente prevedeva turni successivi ad eliminazione diretta, ma nelle ultime tre edizioni la coppa venne assegnata alla squadra che aveva concluso in testa la prima fase del campionato.\nLa vincitrice si qualifica per la Coppa delle Coppe CONCACAF."}
{"id": "3734785", "revid": "757396", "url": "https://it.wikipedia.org/wiki?curid=3734785", "title": "Virtus Pallacanestro Bologna 2011-2012", "text": "Questa voce raccoglie le informazioni riguardanti la Virtus Pallacanestro Bologna nelle competizioni ufficiali della stagione 2011-2012.\nStagione.\nLa stagione 2011-2012 della Virtus Pallacanestro Bologna, sponsorizzata \"Canadian Solar\", \u00e8 la 74\u00aa stagione in Serie A.\nDopo il divorzio consensuale con Lino Lardo, vengono confermati Gailius, Koponen, Homan, Sanikidze, Martinoni e Poeta. Nel mese di giugno vengono annunciati gli arrivi di Alessandro Finelli come capo-allenatore (fatto che porta alle dimissioni del presidente Bertocchi), del playmaker Terrel McIntyre e il rinnovo col gm Faraoni. Arrivano poi anche Angelo Gigli e Chris Douglas-Roberts. L'inizio della stagione vede le vittorie nei match casalinghi con Roma e Cremona alternate dalle sconfitto ad Avellino e Milano. Il clima in squadra non \u00e8 comunque dei migliori e arrivano le dimissioni di Marco Sodini da vice-allenatore. In seguito, dopo un acceso diverbio con coach Finelli, viene rescisso il contratto con Homan. Dopo la sconfitta di Teramo e un successivo striscione di malcontento dei tifosi, Sabatini annuncia che la societ\u00e0 \u00e8 in vendita. Dopo la vittoria casalinga con Varese vengono ingaggiati Luca Vitali e Kris Lang. Dopo la vittoria esterna contro Montegranaro viene risolto il contratto con Martinoni. Nonostante i problemi la squadra chiude il girone d'andata al secondo posto (quinto per gli scontri diretti) togliendosi la soddisfazione di battere i Campioni d'Italia in carica di Siena per 75-71. Giunta quinta alla fine della regular season, dopo essersi tolta la soddisfazione di aver battuto anche a Siena la Mens Sana, divenendo l'unica ad averla battuta in entrambe le occasioni in ogni torneo dell'anno in corso, la squadra si \u00e8 per\u00f2 dovuta arrendere (0-3) al Banco di Sardegna Sassari, sconfitta, sia in gara 2 che gara 3, da un tiro scoccato a pochi centesimi di secondo dalla sirena finale. La posizione conclusiva di classifica \u00e8 divenuta cos\u00ec il sesto posto, perch\u00e9 Pesaro, nel frattempo, originariamente sesta, ha eliminato Cant\u00f9, che era terza nella stagione regolare.\nIn estate, il presidente Claudio Sabatini annuncia che le quote societarie saranno cedute ad una fondazione di imprenditori per fare in modo che la societ\u00e0 non possa pi\u00f9 fallire. Il 6 luglio viene annunciato che il 99,9% delle quote \u00e8 stato ceduto alla fondazione mentre la parte restante rimane di propriet\u00e0 della famiglia Porelli.\nRisultati.\nSerie A.\nPlay-off.\nI \"Quarti di finale\" si giocano al meglio delle 5 partite. La squadra con il miglior piazzamento in classifica al termine della stagione regolare gioca in casa gara-1, gara-2 e l'eventuale gara-5.\nCoppa Italia.\nGrazie al quinto posto in classifica ottenuto al termine del girone d'andata la Virtus ha ottenuto il diritto a partecipare alle Final Eight di Coppa Italia che si \u00e8 tenuta dal 16 al 19 febbraio al Palaolimpico di Torino e che ha visto la vittoria per la quarta volta consecutiva della Mens Sana Siena."}
{"id": "3734786", "revid": "62004", "url": "https://it.wikipedia.org/wiki?curid=3734786", "title": "Piccolo Giro di Lombardia 2008", "text": "Il Piccolo Giro di Lombardia 2008, ottantunesima edizione della corsa e valida come evento dell'UCI Europe Tour 2008 riservato a Under 23 e dilettanti, si svolse il 4 ottobre 2008, su un percorso di 174\u00a0km. Fu vinta dall'italiano Daniele Ratto, al traguardo con il tempo di 4h20'00\" alla media di 40,154\u00a0km/h."}
{"id": "3734793", "revid": "39224", "url": "https://it.wikipedia.org/wiki?curid=3734793", "title": "Yostudama", "text": ""}
{"id": "3734820", "revid": "287204", "url": "https://it.wikipedia.org/wiki?curid=3734820", "title": "Raduno degli Elefanti", "text": ""}
{"id": "3734821", "revid": "287204", "url": "https://it.wikipedia.org/wiki?curid=3734821", "title": "Elementi del gruppo dell'ossigeno", "text": ""}
{"id": "3734822", "revid": "287204", "url": "https://it.wikipedia.org/wiki?curid=3734822", "title": "Elementi genetici mobili", "text": ""}
{"id": "3734823", "revid": "287204", "url": "https://it.wikipedia.org/wiki?curid=3734823", "title": "Elena de Lacon", "text": ""}
{"id": "3734825", "revid": "584834", "url": "https://it.wikipedia.org/wiki?curid=3734825", "title": "Vice Ciambellano del Regno d'Inghilterra", "text": ""}
{"id": "3734826", "revid": "584834", "url": "https://it.wikipedia.org/wiki?curid=3734826", "title": "Vice-Chamberlain of the Household", "text": ""}
{"id": "3734834", "revid": "2110845", "url": "https://it.wikipedia.org/wiki?curid=3734834", "title": "Rolando Tortora", "text": "Carriera.\nInizi\u00f2 la carriera in Uruguay nel Defensor Sporting Club. Acquistato dal , esord\u00ec in Serie A il 28 gennaio 1940 in Ambrosiana- 2-1. In tutto il campionato collezion\u00f2 un totale di due presenze. Pass\u00f2 in Serie C al dove rest\u00f2 per due anni, per complessive quaranta presenze e quattro reti."}
{"id": "3734836", "revid": "599013", "url": "https://it.wikipedia.org/wiki?curid=3734836", "title": "Alfredo Morales", "text": "Carriera.\nClub.\nNato in Germania, ma di origine statunitense e peruviana, si forma nell', dove esordisce in prima squadra il 5 dicembre 2010, nella sconfitta per 1-0 contro il Monaco 1860. Nell'estate 2013, passa all'Ingolstadt 04.\nNazionale.\nConvocabile sia dalla nazionale peruviana che da quella statunitense, nel novembre 2011 viene convocato dalla selezione nordamericana per disputare degli incontri amichevoli contro la Francia e la Slovenia.\nStatistiche.\nPresenze e reti nei club.\n\"Statistiche aggiornate al 19 aprile 2016.\""}
{"id": "3734843", "revid": "1543377", "url": "https://it.wikipedia.org/wiki?curid=3734843", "title": "Birgit Zotz", "text": "\u00c8 sposata con il filosofo Volker Zotz."}
{"id": "3734845", "revid": "767487", "url": "https://it.wikipedia.org/wiki?curid=3734845", "title": "Arthur Dent (puritano)", "text": "\u00c8 noto per esser l'autore del \"Plaine Mans Path-way to Heaven\" (1601), un libello religioso di stampo puritano che conobbe ben 25 edizioni dal 1601 al 1640 e che appartiene al genere dei manuali di edificazione e di condotta."}
{"id": "3734847", "revid": "767487", "url": "https://it.wikipedia.org/wiki?curid=3734847", "title": "For Love of an Enemy", "text": "For Love of an Enemy \u00e8 un cortometraggio muto del 1911 diretto da Sidney Olcott.\nProduzione.\nIl film fu prodotto dalla Kalem Company. Venne girato a Jacksonville, Florida.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi l'11 gennaio 1911."}
{"id": "3734848", "revid": "21880", "url": "https://it.wikipedia.org/wiki?curid=3734848", "title": "Choeropsis liberiensis", "text": ""}
{"id": "3734854", "revid": "73843", "url": "https://it.wikipedia.org/wiki?curid=3734854", "title": "Carambola a 4 palle", "text": "4-ball Carom o carambola a quattro palle \u00e8 una specialit\u00e0 di biliardo all'italiana diffusa in Asia, Corea e Giappone. Deriva dalla carambola ma nonostante la similitudine del regolamento ne \u00e8 differente.\nRegolamento.\nSi gioca su un tavolo da biliardo di misura 284 x 142 cm senza buche e si usano quattro biglie, di cui due rosse (una pi\u00f9 scura e una pi\u00f9 chiara) e due bianche (di cui solitamente una col punto). Ciascuna delle due biglie bianche sono assegnate a ciascun giocatore come biglia battente propria.\nCome con la carambola, lo scopo del gioco \u00e8 di carambolare usando la stecca, ovvero colpire le tre bilie con un solo tiro; se si colpiscono due bilie si guadagna un punto, mentre se si colpiscono tutte e tre le bilie se ne guadagnano due.\nOltre alla specialit\u00e0 principale vi sono delle varianti che si differenziano per il regolamento:\nYotsudama.\nSi gioca con due biglie rosse, una gialla e una bianca (spesso le due bilie battenti sono bianche, di cui una con un cerchio rosso). Ad ogni giocatore \u00e8 assegnata la propria bilia battente. Viene assegnato un punto carambolando su entrambe le bilie rosse; nel caso il giocatore non riuscisse a carambolare su entrambe le bilie rosse, o comunque tocca la bilia avversaria, viene penalizzato di un punto.\nCarambola decimale.\nPopolare nell'Europa centrale, specialmente in Repubblica Ceca, il gioco si apre con le bilie colorate disposte a triangolo (come nel pool) e viene stabilito chi dei due giocatori prender\u00e0 \"palla a mano\" per il primo tiro. L'obiettivo del gioco \u00e8 colpire con la propria biglia (bianca) le tre biglie (i cui i colori potrebbero essere approssimati in rosso, giallo e blu) e totalizzare pi\u00f9 punti possibile fino alla chiusura della partita: colpendo due bilie si guadagna un punto, mentre colpendone tre se ne guadagnano dieci; se prima delle bilie si tocca una sponda, il punteggio realizzato \u00e8 doppio come nella Goriziana."}
{"id": "3734858", "revid": "767487", "url": "https://it.wikipedia.org/wiki?curid=3734858", "title": "Her Chum's Brother", "text": "Her Chum's Brother \u00e8 un cortometraggio muto del 1911 diretto da Sidney Olcott.\nProduzione.\nIl film fu prodotto dalla Kalem Company. Venne girato a Jacksonville, Florida.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 18 gennaio 1911."}
{"id": "3734863", "revid": "1632387", "url": "https://it.wikipedia.org/wiki?curid=3734863", "title": "Fatti mandare dalla mamma a prendere il latte/Meglio il madison", "text": "Fatti mandare dalla mamma a prendere il latte/Meglio il madison \u00e8 un singolo di Gianni Morandi pubblicato nel 1962. Entrambi i brani sono stati composti per la parte musicale da Luis Enriquez, nel testo da Franco Migliacci ed editi da Universal Music Group.\n\u00c8 stato il 47\u00ba singolo pi\u00f9 venduto del 1963, raggiungendo il terzo posto come posizione massima settimanale.\nTracce.\nFatti mandare dalla mamma a prendere il latte.\nCover.\nUna versione in dialetto bolognese intitolata \"Fat mand\u00e8r da to mama a t\u00f3r dal lat\" \u00e8 stata incisa da Andrea Mingardi, con la partecipazione dello stesso Gianni Morandi. Il brano, riarrangiato in stile \"reggae\", \u00e8 stato incluso nell'album Ciao R\u00e0gaz."}
{"id": "3734870", "revid": "767487", "url": "https://it.wikipedia.org/wiki?curid=3734870", "title": "In Old Florida", "text": "In Old Florida \u00e8 un cortometraggio muto del 1911 diretto da Sidney Olcott.\nProduzione.\nIl film fu prodotto dalla Kalem Company. Venne girota a Jacksonville, Florida.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 12 aprile 1911."}
{"id": "3734874", "revid": "729019", "url": "https://it.wikipedia.org/wiki?curid=3734874", "title": "Pic des Houerts", "text": "Il Pic des Houerts (3.235 - detta anche \"Pointe Jean Rostand\") \u00e8 una montagna delle Alpi del Monviso nelle Alpi Cozie.\nCaratteristiche.\nLa montagna si trova al confine tra i dipartimenti delle Alte Alpi e delle Alpi dell'Alta Provenza. \u00c8 collocata al fondo della \"Val d'Escreins\" e a sud-ovest del \"Col des Houerts\"."}
{"id": "3734875", "revid": "599013", "url": "https://it.wikipedia.org/wiki?curid=3734875", "title": "Domenico De Nicola", "text": "Carriera.\nConta una presenza con il Napoli nel campionato di Serie A 1933-1934, esordendo il 29 aprile 1934 in -Napoli (0-2). L'anno successivo milit\u00f2 in Serie C nel per poi ritornare al Napoli per due anni dove non scese mai in campo. Ritorn\u00f2 in Serie C con la Bagnolese, dove rimase per cinque anni, prima di trasferirsi al nel 1942, dove disput\u00f2 11 gare nel campionato di Serie C 1942-1943; chiuse la carriera nel 1945, dopo aver militato con il Portici nel Campionato campano ed essere ritornato alla Bagnolese.\nNella stagione 1952-53 allen\u00f2 il Dopolavoro Cirio in Promozione portandolo alla vittoria del titolo (finale disputata allo Stadio del Vomero e vinta 2-0 sull'Ilva Bagnolese).\nNella stagione 1957-58 sedette sulla panchina della dove rimase per una stagione. Allen\u00f2 il insieme a Gennaro Rambone nella parte finale della stagione 1965-1966 e nella prima parte della stagione 1966-1967."}
{"id": "3734879", "revid": "400518", "url": "https://it.wikipedia.org/wiki?curid=3734879", "title": "Fatti mandare dalla mamma a prendere il latte", "text": ""}
{"id": "3734880", "revid": "767487", "url": "https://it.wikipedia.org/wiki?curid=3734880", "title": "Ireland, the Oppressed", "text": "Ireland, the Oppressed \u00e8 un cortometraggio muto del 1912 diretto da Sidney Olcott.\nProduzione.\nIl film fu prodotto dalla Kalem Company. Venne girato in Irlanda, nella contea di Kerry.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 14 dicembre 1912."}
{"id": "3734886", "revid": "76963", "url": "https://it.wikipedia.org/wiki?curid=3734886", "title": "Paul Hoffman (scrittore)", "text": "Da giovane passa molto tempo in giro per il mondo, a seguito del padre, pioniere del paracadutismo acrobatico. Si laurea in Lingua Inglese a Oxford diventando poi uno sceneggiatore cinematografico.\nDal suo primo romanzo, \"The Wisdom of Crocodiles\", un thriller avente per protagonista un atipico vampiro, \u00e8 stato tratto il film \"Brivido di sangue\" diretto da Po-Chih Leong con protagonisti Jude Law, Timothy Spall e Elina L\u00f6wensohn. Il film \u00e8 stato giudicato dalla critica:\nIl suo secondo romanzo, una commedia nera intitolata \"The Golden Age of Censorship\", \u00e8 basato sulla sua esperienza come censore di film alla \"British Board of Film Classification\" .\nOttiene un definitivo successo nel 2010 con \"La mano sinistra di Dio\", uscito in contemporanea mondiale in 20 paesi, primo libro di una trilogia fantasy proseguita con \"Le quattro cose ultime\" nel 2011. Questa trilogia deve il suo successo alla trama non convenzionale, allo spietato giovane protagonista Thomas Cale molto affascinante, e allo stile nuovo e intrigante. La critica si \u00e8 divisa su di essa: \"La mano sinistra di Dio\" \u00e8 stata definita, da alcuni, \"uno dei casi editoriali del 2010\" mentre altri hanno mosso critiche allo scrittore su determinati aspetti dell'opera come per esempio la mancanza di una cartina del mondo immaginario in cui si svolgono le vicende narrate o il fatto di mescolare, in un mondo di fantasia, pesanti riferimenti alla realt\u00e0, in particolare al nome di determinati luoghi immaginari, come la citt\u00e0 di Memphis, e all'evidente parallelismo tra Ges\u00f9 crocifisso e l'immaginario Redentore Impiccato, mescolando quindi una sorta di Ucronia al filone Fantasy. \u00c8 stato inoltre sostenuto che il secondo volume, \"Le quattro cose ultime\", non fosse all'altezza del primo o delle aspettative derivate da esso.\nConclude la trilogia de \"La mano sinistra di Dio\" nel 2013 con \"Il battito delle sue ali\"."}
{"id": "3734887", "revid": "767487", "url": "https://it.wikipedia.org/wiki?curid=3734887", "title": "The Mayor from Ireland", "text": "The Mayor from Ireland \u00e8 un cortometraggio muto del 1912 diretto da Sidney Olcott.\nProduzione.\nIl film fu prodotto dalla Kalem Company. Venne girato a Beaufort, County Kerry, in Irlanda.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 30 novembre 1912."}
{"id": "3734893", "revid": "300067", "url": "https://it.wikipedia.org/wiki?curid=3734893", "title": "Costas Maglos", "text": ""}
{"id": "3734899", "revid": "300067", "url": "https://it.wikipedia.org/wiki?curid=3734899", "title": "Costas Harissis", "text": ""}
{"id": "3734900", "revid": "300067", "url": "https://it.wikipedia.org/wiki?curid=3734900", "title": "Costas Rigas", "text": ""}
{"id": "3734902", "revid": "300067", "url": "https://it.wikipedia.org/wiki?curid=3734902", "title": "Dimitrios Marmarinos", "text": ""}
{"id": "3734905", "revid": "1543377", "url": "https://it.wikipedia.org/wiki?curid=3734905", "title": "Stazione di Pian di Mugnone", "text": "La fermata di Pian del Mugnone \u00e8 una fermata ferroviaria posta sul nuovo tratto, via Vaglia, della linea ferroviaria Faentina, inaugurato nel 1999.\n\u00c8 la stazione pi\u00f9 vicina al capoluogo comunale, seppur di minore importanza rispetto alla stazione di Fiesole-Caldine, sulla stessa linea e a quella di Compiobbi, sulla ferrovia Firenze-Roma.\nPosta dentro l'omonimo paese, in via di Fontalla (parallela alla via Faentina), \u00e8 dotata di un solo binario, due panchine coperte e un piccolo parcheggio scambiatore gratuito."}
{"id": "3734906", "revid": "300067", "url": "https://it.wikipedia.org/wiki?curid=3734906", "title": "Paul James Hoffman", "text": ""}
{"id": "3734911", "revid": "767487", "url": "https://it.wikipedia.org/wiki?curid=3734911", "title": "Charlie Tully", "text": "Biografia.\nNacque a Belfast nel luglio del 1924 in una casa situata al numero 74 di McDonnell Street da una famiglia molto numerosa. Si spos\u00f2 in giovane et\u00e0, dalla moglie Carrie ebbe tre figli: Charles Junior, Patricia e Brian. Mor\u00ec nella sua citt\u00e0 natale il 27 luglio 1971 all'et\u00e0 di 47 anni mentre era ancora in carica come allenatore del Bangor, fu sepolto nel cimitero cittadino di Milltown.\nCarriera sportiva.\nGiocatore.\nClub.\nInizi\u00f2 a giocare nella sua citt\u00e0 natale, dopo un periodo con la squadra locale dei Whiterock Jrs pass\u00f2 al pi\u00f9 blasonato Belfast Celtic, prima giocando nelle giovanili e poi debuttando in prima squadra nel 1942. Vest\u00ec la maglia dei biancoverdi dell'Ulster sino al 1948 con due brevi parentesi al Ballyclare Comrades e al Cliftonville. Il 26 aprile 1947 un suo gol decise la finale di Irish Cup disputata a Windsor Park tra il Belfast Celtic e il Glentoran.\nNel 1948 si trasfer\u00ec in Scozia per giocare con i Celtic di Glasgow. Tully rest\u00f2 nel club scozzese per un decennio contribuendo alla conquista di un campionato, due coppe nazionali e due coppe di lega.\nLa fase finale della carriera lo vide vestire le maglie di altri due club scozzesi, lo Stirling Albion e i Rangers, e del club irlandese dei Cork Hibernians.\nNazionale.\nTully ha collezionato 10 presenze nella nazionale irlandese dell'IFA mettendo a segno un totale di 3 reti. Degna di nota la doppietta realizzata il 4 ottobre 1952 nel match disputato a Belfast contro l'Inghilterra valevole per il Torneo Interbritannico 1953, in particolare una delle due marcature fu realizzata dal giocatore direttamente da calcio d'angolo.\nAllenatore.\nLa carriera di allenatore fu il naturale prolungamento di quella da calciatore, inizi\u00f2 nel 1959 ricoprendo il doppio ruolo di giocatore e allenatore per il Cork Hibernians, nelle successive stagioni abbandon\u00f2 l'attivit\u00e0 agonistica e si concentr\u00f2 su quella di manager e port\u00f2 la squadra a disputare due finali della FAI Cup, entrambe perse contro lo Shelbourne (1960 e 1963). Successivamente si sedette sulle panchine del Bangor (due volte) e del Portadown."}
{"id": "3734919", "revid": "1573940", "url": "https://it.wikipedia.org/wiki?curid=3734919", "title": "El Ksar", "text": "El Ksar () \u00e8 unacitt\u00e0 del centro della Tunisia.\nFa parte del governatorato di Gafsa e della delegazione di El Ksar. \nLa citt\u00e0 \u00e8 situata immediatamente a ovest di Gafsa, nella Tunisia occidentale, dalla quale \u00e8 separata dallo uadi Bayech.\nEl Ksar sorge su un'oasi, condivisa con Gafsa, alimentata dalla sorgente El Faouara.\n\u00c8 inclusa amministrativamente al governatorato di Gafsa, e costituisce una municipalit\u00e0 di 29.617 abitanti (2004), comprendente anche il comune di Lalla, mentre la citt\u00e0 stessa conta una popolazione di 13.598 persone\nLa citt\u00e0 \u00e8 conosciuta per ospitare l'aeroporto internazionale di Gafsa-Ksar."}
{"id": "3734920", "revid": "300067", "url": "https://it.wikipedia.org/wiki?curid=3734920", "title": "Dimitrios Spanoulis", "text": ""}
{"id": "3734922", "revid": "300067", "url": "https://it.wikipedia.org/wiki?curid=3734922", "title": "Dimitrios Tsaldaris", "text": ""}
{"id": "3734923", "revid": "406204", "url": "https://it.wikipedia.org/wiki?curid=3734923", "title": "Biondo Biondi", "text": "Biografia.\nFiglio di Leonardo Biondi e Antonella Pastanella, si laure\u00f2 in Giurisprudenza a Palermo nel 1910.\nNel 1912 divenne professore di Diritto romano insegnando nelle Universit\u00e0 degli Studi di Perugia e Catania, e presso l'Universit\u00e0 Cattolica del Sacro Cuore di Milano.\nFu in seguito socio dell'Accademia Nazionale dei Lincei.\nVasta fu la sua produzione di opere di carattere prevalentemente dogmatico."}
{"id": "3734924", "revid": "300067", "url": "https://it.wikipedia.org/wiki?curid=3734924", "title": "Dimitrios Verginis", "text": ""}
{"id": "3734933", "revid": "1543377", "url": "https://it.wikipedia.org/wiki?curid=3734933", "title": "Jake Adelstein", "text": "Biografia.\nJoshua \"Jake\" Adelstein \u00e8 un ebreo americano, nativo del Missouri, laureatosi alla Sophia University di Chiyoda, uno dei quartieri speciali di Tokyo. Dopo il conseguimento della laurea, diviene nel 1992 giornalista del \"Yomiuri Shinbun\", il principale quotidiano del Giappone. Specializzatosi nella cronaca nera, scrive negli anni di vari casi tra cui il rapimento della cittadina britannica Lucie Blackman ed episodi di cronaca legati alla yakuza. A partire dal 2003 inizia ad occuparsi del traffico di esseri umani, soprattutto di donne dell'Est Europa destinate alla prostituzione.\nLe sue indagini ed i suoi articoli lo portano a scontrarsi con il boss yakuza Tadamasa Goto, che minaccia lui e la sua famiglia, costringendolo a riparare nel paese d'origine. Successivamente ritorna in Giappone per continuare le sue indagini, che lo porteranno a scrivere un articolo denuncia contro Goto sul \"The Washington Post\", immediatamente ripreso da altri giornali, anche giapponesi. L'articolo e le polemiche da questo sollevate portarono all'arresto di Tadamasa Goto. Dal 2005 al 2007 \u00e8 stato capo investigatore del dipartimento di Stato degli Stati Uniti d'America sullo studio del traffico di esseri umani in Giappone. Della sua esperienza in Giappone Adelstein ha scritto un libro, \"Tokyo Vice: An American Reporter on the Police Beat in Japan\", pubblicato negli Stati Uniti nel 2009."}
{"id": "3734939", "revid": "37401", "url": "https://it.wikipedia.org/wiki?curid=3734939", "title": "Maiotti editore", "text": ""}
{"id": "3734946", "revid": "107117560", "url": "https://it.wikipedia.org/wiki?curid=3734946", "title": "El Guettar", "text": "El Guettar, scritto anche El Kettar, () \u00e8 unacitt\u00e0 del centro della Tunisia.\nFa parte del governatorato di Gafsa e della delegazione di El Guettar. \nLa citt\u00e0 si sviluppa in prossimit\u00e0 di un'oasi di 450 ettari situata ai piedi del massiccio montagnoso di Djebel Orbata (1 165 metri) ed in prossimit\u00e0 di una sebkha. L'oasi \u00e8 famosa per i suoi pistacchi.\nStoria.\nPreistoria.\nIl sito musteriano di El Guettar (risalente a pi\u00f9 di 4.000 anni fa) ha una struttura formata da un gruppo di pietre rotonde disposte a cono di circa 75\u00a0cm di altezza con un diametro di 130 centimetri. Queste pietre rotonde, di calcare e di selce, a volte presentano delle facce di diversa forma. Esse sono associate ad ossa e denti di animali, e altri oggetti di selce che presentano delle punte pedunculate. Michel Gruet, l'archeologo che l'ha scoperta, interpreta questa struttura come un edificio realizzato come offerta per la sorgente vicina, oggi asciutta, e traduce un sentimento religioso o magico. \u00c8 conosciuta come l\"'Herma\u00efon di El Guettar\", con riferimento al mucchio di pietre erette nell'antichit\u00e0 in connessione con il culto di Ermete. Oggi \u00e8 in esposizioni presso il Museo nazionale del Bardo\nSeconda guerra mondiale.\nLa citt\u00e0 \u00e8 conosciuta nella storia contemporanea per esser stata il luogo della Battaglia di El Guettar, episodio della seconda guerra mondiale, durante la campagna di Tunisia, nel 1943."}
{"id": "3734947", "revid": "729019", "url": "https://it.wikipedia.org/wiki?curid=3734947", "title": "Irvin Willat", "text": "Biografia.\nNato nel Connecticut, Irvin Willat lavor\u00f2 soprattutto nel cinema muto. Inizi\u00f2 infatti la sua carriera di regista nel 1917, girando 39 film, di cui solo gli ultimi sette sonori. Si era avvicinato al cinema lavorando come attore e come direttore della fotografia. Fu anche sceneggiatore di una mezza dozzina di pellicole.\nNel 1919, diresse \"The Grim Game\", un film avventuroso di 50 minuti, interpretato dal famoso mago e illusionista Harry Houdini, film di cui Willat aveva scritto anche la sceneggiatura.\nWillat si spos\u00f2 con l'attrice Billie Dove. Il matrimonio dur\u00f2 dal 1923 al 1929."}
{"id": "3734948", "revid": "287204", "url": "https://it.wikipedia.org/wiki?curid=3734948", "title": "St Antony's College", "text": "Il St Antony's College \u00e8 uno dei collegi costituenti l'Universit\u00e0 di Oxford. Fondato nel 1950, \u00e8 uno dei sette collegi di Oxford aperti solo ai \"graduate students\", cio\u00e8 coloro che abbiano gi\u00e0 conseguito la prima laurea. \u00c8 specializzato in materie quali la politica, l'economia e le relazioni internazionali. Ha ammesso le donne a partire dal 1962 ed \u00e8 stato riconosciuto ufficialmente dall'universit\u00e0 nel 1963. Possiede una grande biblioteca che ospita pi\u00f9 di 60000 volumi. "}
{"id": "3734951", "revid": "126257", "url": "https://it.wikipedia.org/wiki?curid=3734951", "title": "Bill Pitt", "text": ""}
{"id": "3734955", "revid": "729019", "url": "https://it.wikipedia.org/wiki?curid=3734955", "title": "152\u00aa Divisione fanteria &quot;Piceno&quot;", "text": "La 152\u00aa Divisione fanteria \"Piceno\" fu una grande unit\u00e0 di fanteria del Regio Esercito durante la seconda guerra mondiale.\nStoria.\nLe origini della divisione risalgono alla \"Brigata \"Piceno\"\" della prima guerra mondiale, costituita il 6 febbraio 1917 su 235\u00ba e 236\u00ba Reggimento fanteria e sciolta il 30 dicembre 1918. A partire dal 1941, durante la seconda guerra mondiale, vennero costituite le divisioni di fanteria da occupazione; si trattava di normali divisioni di fanteria, prive della legione di camicie nere, le cui dotazioni prevedevano un numero inferiore di artiglierie ma una quantit\u00e0 maggiore di mitragliatrici. La denominazione \"da occupazione\" venne abolita nel 1942, ma rimasero comunque immutate le loro caratteristiche di organica e gli scopi operativi.\nTra queste, il 20 febbraio 1942, a Chieti, venne costituita la \"152\u00aa Divisione fanteria da occupazione \"Piceno\"\", con in organico il 235\u00ba Reggimento fanteria \"Piceno\", il 236\u00ba Reggimento fanteria \"Piceno\" ed il 152\u00ba Reggimento artiglieria per Divisione di fanteria. La grande unit\u00e0 fu assegnata alla difesa costiera della Puglia, nelle zone di Brindisi, Otranto, Santa Maria di Leuca, Gallipoli e Leporano. A giugno 1942 il 236\u00ba Reggimento viene inviato in Sardegna e sostituito dal neocostituito 336\u00ba Reggimento fanteria \"Piceno\". A settembre dello stesso anno, i battaglione di quest'ultimo reggimento vennero aggregati alla 16\u00aa Divisione fanteria \"Pistoia\", partecipando alla campagna di Tunisia. Il reggimento, ricostituiti i battaglioni, torn\u00f2 operativo in dicembre.\nCon l'annuncio dell'armistizio di Cassibile, la divisione si sposto, senza sbandarsi, a Grottaglie, Montemesola e Massafra, a difesa del fronte nord della Piazza Militare Marittima di Taranto, insidiata dalla 1. Fallschirmj\u00e4ger-Division tedesca. Passata sotto il comando dell'Esercito Cobelligerante Italiano del Regno del Sud, il 10 ottobre 1944 si trasforma nel Gruppo di Combattimento \"Piceno\" ed infine, il 25 gennaio 1945, in Centro Addestramento Complementi per le Forze Italiane in Combattimento (C.A.C.F.I.C.)."}
{"id": "3734956", "revid": "1573940", "url": "https://it.wikipedia.org/wiki?curid=3734956", "title": "Mdhila", "text": "Mdhila, scritto anche Al Madila, () \u00e8 unacitt\u00e0 del centro della Tunisia.\nFa parte del governatorato di Gafsa e della delegazione di Mdhila. La citt\u00e0 conta 12,383 abitanti.\nLa citt\u00e0 si \u00e8 sviluppata nel corso del XX secolo grazie allo sfruttamento dei fosfati. \u00c8 stata costruita una linea ferroviaria a avo radiante che parte da Gafsa, chiamata \"\u00c9toile mini\u00e8re\" (stella mineraria). Un impianto di trasformazione del fosfato locale \u00e8 gestito dal Gruppo Chimico Tunisino."}
{"id": "3734959", "revid": "293377", "url": "https://it.wikipedia.org/wiki?curid=3734959", "title": "Joshua Adelstein", "text": ""}
{"id": "3734962", "revid": "599013", "url": "https://it.wikipedia.org/wiki?curid=3734962", "title": "Bob Seagren", "text": "Biografia.\nBob Seagren fu uno dei migliori astisti al mondo fra la fine degli anni sessanta e l'inizio degli anni settanta. Vinse complessivamente sei titoli nazionali AAU e quattro titoli NCAA. Colse il suo primo successo internazionale nel 1967 vincendo i Giochi panamericani. Partecip\u00f2 alla sua prima Olimpiade nel 1968 a Citt\u00e0 del Messico dove vinse la medaglia d'oro al termine di una gara di altissimo livello: tre atleti superarono la misura di 5,40\u00a0m, a un solo centimetro dal record del mondo: Seagren e il tedesco occidentale Claus Schiprowski al secondo tentativo, il tedesco orientale Wolfgang Nordwig al terzo. Seagren vinse la gara per il minor numero di errori complessivi.\nQuattro anni dopo si present\u00f2 alle Olimpiadi di Monaco di Baviera in veste di favorito, ma fu penalizzato dalla decisione della IAAF di vietare l'uso di un innovativo modello di asta, denominato \"a banana\", gi\u00e0 adottato da Seagren e da altri astisti. A vincere l'oro olimpico fu Nordwig, davanti a Seagren: per la prima volta nella storia delle Olimpiadi l'oro non and\u00f2 a un astista statunitense.\nNel corso della sua carriera Bob Seagren stabil\u00ec per quattro volte il primato mondiale. La prima volta fu il 14 maggio 1966, con la misura di 5.32\u00a0m; il record fu battuto dal suo connazionale John Pennel, che salt\u00f2 5,34\u00a0m il 23 luglio, ma Seagren se lo riprese l'anno seguente con la misura di 5,36\u00a0m stabilita il 10 giugno. Anche questo record ebbe vita breve: tredici giorni dopo un altro statunitense, Paul Wilson, salt\u00f2 5,38\u00a0m, ma poco pi\u00f9 di un anno dopo, il 28 settembre 1968, Seagren stabil\u00ec un nuovo record con la misura di 5,41\u00a0m. Negli anni seguenti il record fu detenuto da altri astisti (di nuovo Pennel, poi il tedesco orientale Nordwig, il greco Papanikolaou e lo svedese Isaksson) finch\u00e9, il 12 luglio 1972, ritorn\u00f2 in possesso di Seagren che, saltando 5,63\u00a0m ai \"trials\" olimpici, miglior\u00f2 di 8\u00a0cm il precedente primato.\nTerminata l'attivit\u00e0 agonistica, Seagren ha intrapreso per qualche anno la carriera di attore interpretando numerose sitcom e serie televisive."}
{"id": "3734963", "revid": "73843", "url": "https://it.wikipedia.org/wiki?curid=3734963", "title": "Robert Seagren", "text": ""}
{"id": "3734964", "revid": "767487", "url": "https://it.wikipedia.org/wiki?curid=3734964", "title": "\u00c9tienne Smulevici", "text": "Biografia.\n\"Semoule\" (che in lingua francese vuol dire \"semolino\"), come \u00e8 soprannominato Smulevici, pur non avendo mai ottenuto grandissimi piazzamenti al Rally Dakar con 28 partecipazioni e 20 arrivi detiene questi due record della corsa.\nSu le sue esperienze al rally raid africano, \u00e8 stato scritto un libro: \"\u00c0 7 ans, il voulait traverser le d\u00e9sert... Etienne Smulevici \u00abL'inoxydable Monsieur Dakar\u00bb\" di Patrick Burgel.\nPalmar\u00e8s.\nRally Dakar.\nTra i suoi navigatori, l'ex calciatore Raymond Kopa, il cantante G\u00e9rard Lenorman e l'ex allenatore della nazionale francese di calcio, Michel Hidalgo, quest'ultimo per\u00f2 non alla Dakar.\nNelle sue partecipazioni ha collezionato 8 ritiri e 21 arrivi, il miglior piazzamento \u00e8 stato un 18\u00ba posto nell'edizione 2005 e in due occasioni, le prime due, \u00e8 stato navigatore e non pilota."}
{"id": "3734965", "revid": "729019", "url": "https://it.wikipedia.org/wiki?curid=3734965", "title": "Club de F\u00fatbol Barcelona 1945-1946", "text": ""}
{"id": "3734970", "revid": "85053", "url": "https://it.wikipedia.org/wiki?curid=3734970", "title": "Royal Saudi Navy", "text": ""}
{"id": "3734972", "revid": "1573940", "url": "https://it.wikipedia.org/wiki?curid=3734972", "title": "M\u00e9tlaoui", "text": "M\u00e9tlaoui, scritto anche Al-Matlawi, () \u00e8 unacitt\u00e0 del centro della Tunisia.\nFa parte del governatorato di Gafsa e della delegazione di M\u00e9tlaoui. La citt\u00e0 conta 37,099 abitanti.\nLa citt\u00e0 conobbe un forte sviluppo sotto il protettorato francese con la scoperta nel 1885 del primo giacimento di fosfato situato a qualche chilometro ai piedi del Djebel Selja. Lo sfruttamento industriale cominci\u00f2 nel 1896 con la concessione accordata alla Compagnia dei fosfati e delle ferrovie di Sfax-Gafsa e la costruzione della ferrovia tra M\u00e9tlaoui e Sfax (250 chilometri), che permise di trasportare il minerale al porto, dove veniva esportato o trasformato in loco. Ancora oggi, il fosfato viene estratto da otto centri minerari e quello di M\u00e9tlaoui \u00e8 il principale.\nNel giugno 2011, a seguito di alcune indiscrezioni secondo le quali la Compagnia dei fosfati di Gafsa avrebbe favorito l'assunzione dei membri di una trib\u00f9 locale, scoppi\u00f2 una rivolta che in quattro giorni, tra omicidi, saccheggi e furti, fece dodici morti e 150 feriti.\nM\u00e9tlaoui \u00e8 datato di un museo di storia naturale, dove \u00e8 possibile ammirare una interessante collezione di fossili scoperti durante le campagne di esplorazione del sottosuolo per l'installazione delle mine.\nLa citt\u00e0 \u00e8 un nodo ferroviario per i treni trasportanti fosfato e punto di partenza del circuito turistico del \"L\u00e9zard rouge\", un treno turistico che propone un'escursione tra le gole del Selja."}
{"id": "3734974", "revid": "481666", "url": "https://it.wikipedia.org/wiki?curid=3734974", "title": "John Emerson", "text": "Biografia.\nNato nell'Ohio, John Emerson inizi\u00f2 la sua carriera cinematografica nel 1913 come sceneggiatore, collaborando in seguito spesso con la moglie Anita Loos che spos\u00f2 il 15 giugno 1919.\nEmerson continu\u00f2 a scrivere soggetti e sceneggiature fino al 1938, alternando alla scrittura la recitazione e la regia. Diresse, infatti, anche 16 film, alcuni dei quali interpretati da Douglas Fairbanks. Gir\u00f2 pure con le sorelle Norma e Constance Talmadge. Nella sua carriera, il suo nome appare in 45 film come sceneggiatore, in undici come produttore e in otto come attore.\nSi ritir\u00f2 nel 1938, dopo aver contribuito alla sceneggiatura di \"La dama e il cowboy\", un film interpretato da Gary Cooper e Merle Oberon.\nMuore nel 1956 a Pasadena (California) a 81 anni."}
{"id": "3734977", "revid": "51", "url": "https://it.wikipedia.org/wiki?curid=3734977", "title": "Moular\u00e8s (Tunisia)", "text": "Moular\u00e8s, scritto anche Oum El Araies, () \u00e8 unacitt\u00e0 del sud-ovest della Tunisia.\nFa parte del governatorato di Gafsa e della delegazione di Moular\u00e8s. La citt\u00e0 conta 24,487 abitanti.\nLa citt\u00e0 dista una cinquantina di chilometri da Gafsa, in prossimit\u00e0 del confine tuniso-algerino, dal quale \u00e8 separata dal massiccio del Djebel Mrata (948 metri).\nL'economia della citt\u00e0 \u00e8 dominata dallo sfruttamento dei fosfati dall'inizio del XX secolo. Una linea ferroviaria venne costruita per il trasporto del minerale fino al porto di Sfax."}
{"id": "3734981", "revid": "1573940", "url": "https://it.wikipedia.org/wiki?curid=3734981", "title": "Sened (citt\u00e0)", "text": "Sened, scritto anche As Sanad, () \u00e8 unacitt\u00e0 del sud-est della Tunisia.\nFa parte del governatorato di Gafsa e della delegazione di Sened. La citt\u00e0 conta 8,931 abitanti.\nLa citt\u00e0 \u00e8 situata ad una cinquantina di chilometri ad est di Gafsa, \u00e8 divisa in due parti: la prima ai piedi del Djebel Majoura (874 m) e la seconda dove venne costruita la stazione dell'asse ferroviario Gafsa-Sfax, una linea destinata al trasporto di fosfato.\nSened \u00e8 il capoluogo della delagazione di delegazione di Sened, che comprende i settori di Sened, Sanouche, Djedida, Abdessadok, Majoura e Alim.\nSened uno dei rari luoghi tunisini dove si parla una dialetto berbero, il Sened, che prende il nome dalla citt\u00e0 stessa.\nEssenzialmente agricola, le risorse di Sened sono anche l'artigianato di tessitura di tappeti cos\u00ec come il suo ruolo di centro amministrativo della delegazione."}
{"id": "3734995", "revid": "767487", "url": "https://it.wikipedia.org/wiki?curid=3734995", "title": "La vendetta di Aquila Nera", "text": "La vendetta di Aquila Nera \u00e8 un film del 1951 diretto da Riccardo Freda.\nDistribuzione.\nIl film usc\u00ec nelle sale cinematografiche italiane il 21 settembre 1951.\nAccoglienza.\nIl film incass\u00f2 368.015.000 lire dell'epoca.\nOpere correlate.\nIl film \u00e8 il sequel di \"Aquila nera\" realizzato da Freda nel 1946 e sempre con protagonista Rossano Brazzi. La serie chiuder\u00e0 con un sequel apocrifo, \"Il figlio di Aquila Nera\", diretto da Guido Malatesta nel 1967."}
{"id": "3734997", "revid": "44569716", "url": "https://it.wikipedia.org/wiki?curid=3734997", "title": "La vendetta di Aquila nera", "text": ""}
{"id": "3735000", "revid": "1684799", "url": "https://it.wikipedia.org/wiki?curid=3735000", "title": "Lucky Day (Nicola Roberts)", "text": "Lucky Day \u00e8 il secondo singolo estratto dall'album \"Cinderella's Eyes\" di Nicola Roberts."}
{"id": "3735005", "revid": "287204", "url": "https://it.wikipedia.org/wiki?curid=3735005", "title": "Smile/L'estate di Laura", "text": "Smile/L'estate di Laura \u00e8 un singolo realizzato e prodotto da Pino Presti nel 1975 per l'etichetta Atlantic Records. \"Smile\" \u00e8 il primo esempio di musica disco prodotto in Italia e tra i primi realizzati in Europa. Sulla copertina \u00e8 presente Il logo \"Weateque\", che indicava il \"dipartimento\" della Warner Bros. Records che si rivolgeva principalmente alle discoteche. I due brani sono inclusi nell'album \"Pino Presti Sound\" - 1st Round, pubblicato nel 1976.\nLato A\nLato B\nIl disco.\nSmile\nL'idea di impadronirsi di uno dei pi\u00f9 celebri \"evergreen\" della musica americana come \"Smile\" e trasformarlo in un brano disco era certamente un'operazione coraggiosa per i tempi, ma quando Pino Presti ne parl\u00f2 con i dirigenti della Warner Bros. Records ebbe \"carta bianca\" per la realizzazione del progetto. \"Smile\" venne registrato a Milano con una grande orchestra, nella quale figuravano archi, fiati, pianoforte, Fender Rhodes, marimba e una sezione ritmica costituita da chitarra elettrica, basso elettrico, batteria, congas, percussioni. Il risultato fu lusinghiero sotto tutti gli aspetti, e questo grazie alla qualit\u00e0 musicale che ha caratterizzato il lavoro dell'intero album e anche al prestigio internazionale di una label come Atlantic Records.\nIn seguito diversi artisti in tutto il mondo realizzarono produzioni analoghe: John Davis &amp; the Monster Orchestra con \"Night and Day\" (1976); Sheila &amp; B. Devotion con \"Singin' in the Rain\" (1977), \"Light My Fire\" (1978), \"Seven Lonely Days \"(1979); Tony Renis con \"Disco Quando\" - cover di \"Quando quando quando\" (1978) e molti altri ancora. Si pu\u00f2 quindi affermare che il fortunato mix di due generi musicali, apparentemente cos\u00ec lontani tra loro, sia nato nel 1975 in Italia.\nL'Estate di Laura\nIl brano, in tempo di 6/8 con venature afro-funk, venne scelto come sigla di apertura del programma televisivo di Rai2 \"Auditorio A\" (1977). Due anni prima \"Smile\" era stato sigla e leitmotiv della manifestazione musicale \"Disco Neve\", patrocinata dal settimanale Sorrisi e Canzoni (1975).\nMusicisti (\"L'Estate di Laura\").\nDisco registrato allo studio Regson - Milano\nTecnici del suono: Paolo Bocchi, Gianluigi Pezzera"}
{"id": "3735007", "revid": "287204", "url": "https://it.wikipedia.org/wiki?curid=3735007", "title": "Elettrodo ionoselettivo", "text": ""}
{"id": "3735010", "revid": "430363", "url": "https://it.wikipedia.org/wiki?curid=3735010", "title": "B\u00e1rig", "text": ""}
{"id": "3735011", "revid": "6653", "url": "https://it.wikipedia.org/wiki?curid=3735011", "title": "Teatro romano (Lecce)", "text": ""}
{"id": "3735012", "revid": "430363", "url": "https://it.wikipedia.org/wiki?curid=3735012", "title": "Luchente", "text": ""}
{"id": "3735014", "revid": "6653", "url": "https://it.wikipedia.org/wiki?curid=3735014", "title": "Teatro romano (Ostia)", "text": ""}
{"id": "3735016", "revid": "6653", "url": "https://it.wikipedia.org/wiki?curid=3735016", "title": "Teatro romano (Cartagena)", "text": ""}
{"id": "3735017", "revid": "6653", "url": "https://it.wikipedia.org/wiki?curid=3735017", "title": "Teatro romano (Torino)", "text": ""}
{"id": "3735021", "revid": "34392", "url": "https://it.wikipedia.org/wiki?curid=3735021", "title": "Esploratori", "text": ""}
{"id": "3735028", "revid": "430363", "url": "https://it.wikipedia.org/wiki?curid=3735028", "title": "Rotta dei Monasteri 'da Valencia", "text": ""}
{"id": "3735033", "revid": "125636306", "url": "https://it.wikipedia.org/wiki?curid=3735033", "title": "Estrema sinistra storica", "text": "Il partito dell'Estrema sinistra storica, anche noto come Partito della Democrazia, Partito dell'Estrema radicale e Partito radicale storico, \u00e8 stato un partito politico italiano che ha cominciato a essere concepito dopo la sconfitta di Mentana (1867) e lo scioglimento del Partito d'Azione mazziniano, ma che fu fondato ufficialmente dall'esponente radicale repubblicano Agostino Bertani il 26 maggio 1877.\nIn alcuni contesti - in analogia con i termini destra storica e sinistra storica, riferiti ai partiti dell'epoca - il partito dell'estrema sinistra viene indicato come \"Estrema sinistra storica\" o \"Partito radicale storico\", in modo da scongiurare possibili confusioni con omonimi partiti d'ispirazione affine, ma appartenenti alla storia della seconda met\u00e0 del XX secolo.\nL'estrema sinistra storica affondava le sue radici ideali nel filone pi\u00f9 laico e repubblicano del Risorgimento italiano, quello mazziniano e garibaldino, ma con riferimenti propri al pensiero e all'azione di Carlo Cattaneo e di Carlo Pisacane.\nStoria.\nDalla crisi di Mentana alla vittoria elettorale della \"sinistra storica\".\nAl primo congresso della \"Federazione dei Movimenti Democratici Italiani\", tenutosi a Parma, nell'aprile 1866, Agostino Bertani (1812-1886) rappresenta la corrente parlamentaristica e radicale del movimento democratico e repubblicano. La linea politica di tale gruppo \u00e8 essenzialmente realistica: Bertani ritiene necessario separare il problema istituzionale dal resto del programma politico democratico, essendo cosciente dell'estrema difficolt\u00e0 di poter instaurare la forma repubblicana nell'Italia unita da poco. Contemporaneamente, per\u00f2, Bertani ritiene opportuno utilizzare gli strumenti costituzionali offerti dalla monarchia per l'attuazione di radicali riforme e il mutamento delle istituzioni in senso democratico.\nTale progetto politico \u00e8 evidenziato subito dopo la crisi di Mentana nel discorso di Bertani alla Camera dei deputati del 12 dicembre 1867. In tale sede, Bertani dichiara di parlare a nome di quei repubblicani che, senza abdicare alle proprie idee, avevano combattuto sotto il vessillo della monarchia e, prendendo atto del fossato apertosi tra la monarchia e i volontari dopo la sconfitta di Mentana, ritiene necessario che le istituzioni debbano ricolmare quel fossato, assecondando nell'aula parlamentare le rivendicazioni dei democratici. Nello stesso 1867 hanno inizio le pubblicazioni de \u201cIl Gazzettino rosa\u201d, testata dichiaratamente repubblicana, in totale conflitto con la classe politica al potere. Tra i suoi redattori: il deputato Antonio Billia e il giovane Felice Cavallotti.\nIl primo atto ufficiale di differenziazione della sinistra radicale dalla sinistra storica \u00e8 relazionato alla Camera proprio dal Billia, ed \u00e8 il voto contrario all'esercizio provvisorio di bilancio (1869) del governo Lanza-Sella, al quale la sinistra storica vota a favore.\nImmediatamente dopo il ritiro del contingente militare francese a difesa di Roma, Bertani (20 agosto 1870) richiede l'immediato intervento dell'esercito per il ricongiungimento all'Italia della futura Capitale; nel 1871, si batte con successo per l'apertura di un'\u201cinchiesta agraria\u201d sulle condizioni delle classi contadine, per la cui stesura sar\u00e0 nominato vice Presidente della specifica commissione parlamentare.\nIl primo programma organico del radicalismo italiano \u00e8 redatto nel novembre 1872, ed \u00e8 approvato al Congresso di Roma, indetto per iniziativa di Giuseppe Garibaldi; gli obiettivi principali sono: il suffragio universale, libert\u00e0 di coscienza, istruzione laica gratuita e obbligatoria, autonomia amministrativa e decentramento, imposta unica e progressiva, abolizione della tassa sul macinato (l'imposta sulla macinazione del grano e dei cereali in genere), della tassa del sale, del dazio, della pena di morte e il dissodamento delle terre incolte.\nNel 1873 scompare prematuramente Antonio Billia e, per le elezioni suppletive \u00e8 proposta la candidatura di Felice Cavallotti, all'epoca latitante, perch\u00e9 colpito da mandato di arresto. Cavallotti \u00e8 eletto nel collegio di Corteolona, con ampio margine sul candidato della destra storica, ed entra per la prima volta in Parlamento. Il suo ingresso \u00e8 per\u00f2 subordinato al rituale giuramento di fedelt\u00e0 alla monarchia, che i repubblicani \u201cintransigenti\u201d si sono sempre rifiutati di prestare. Cavallotti, prima di recitare la formula dovuta, ribadisce le sue convinzioni repubblicane, precisando di non attribuire alcun valore etico o morale alla formalit\u00e0 cui si sottopone. Sin dal suo debutto in politica, pertanto, colui che sar\u00e0 detto \"il bardo della democrazia\", dimostrava la tempra del suo indomabile carattere.\nNel maggio 1875, Bertani propone un ordine del giorno alla Camera \u2013 che lo approva - sull'uguaglianza di tutte le credenze religiose di fronte alla legge.\nNell'ottobre 1875, in vista delle elezioni politiche previste per l'anno successivo, Bertani illustra il programma radicale in un comizio a Rimini, quasi in risposta al contemporaneo discorso di Stradella del leader della sinistra storica Agostino Depretis. Alle elezioni del 1876, la sinistra giunge al potere; per l'estrema radicale entrano in Parlamento anche Giuseppe Marcora e Giovanni Bovio, che avevano abbandonato le posizioni dei repubblicani \u201cintransigenti\u201d per aderire alla linea partecipativa di Bertani e Cavallotti. Ma dopo essersi opposti ai governi della Destra storica, Bertani e Cavallotti prendono le distanze anche dalla Sinistra di Agostino Depretis, del quale condannano la pratica del trasformismo sul piano politico e morale.\nCostituzione del gruppo parlamentare.\nIl 26 maggio 1877, Agostino Bertani costituisce il separato gruppo parlamentare del Partito dell'estrema sinistra, dichiarando la sua opposizione al primo governo Depretis che, nel dicembre 1877, cade. A Depretis succede Benedetto Cairoli che, al contrario, ottiene la fiducia da parte dell'estrema sinistra, quasi al completo. Nel dicembre 1878, Depretis succede nuovamente a Cairoli, ma con il voto contrario e compatto dell'estrema sinistra. Il 14 luglio 1879, cade anche il terzo governo Depretis sull'impopolare legge sul macinato (nella quale il governo aveva proposto soltanto una lieve riduzione dell'imposta). Il 14 maggio 1880 si tengono le elezioni politiche anticipate e l\u2019\"estrema\" consegue una ventina di deputati.\nDue anni dopo, l'estrema sinistra riesce ad imporre l'approvazione di una legge elettorale che aumenta il numero degli elettori da circa mezzo milione ad oltre due milioni; grazie a tale riforma, nelle successive elezioni del 1882, riesce ad ottenere una quarantina di deputati. Entrano per la prima volta in Parlamento l'avvocato Ettore Sacchi e il socialista Andrea Costa, anch'egli eletto nelle liste dell\u2019\"estrema\". Come diretta risposta al trasformismo, in un congresso tenuto a Bologna nell'agosto 1883, l'estrema sinistra tenta di costituirsi in una forma pi\u00f9 moderna di partito: il Fascio della democrazia, presieduto da un comitato centrale di tre membri, in rappresentanza delle sue principali componenti politiche: Giovanni Bovio per i repubblicani, Andrea Costa per i socialisti e Felice Cavallotti per i radicali. Quest'ultimo aveva ormai preso il posto dell'anziano Bertani, alla testa del gruppo radicale. Tra essi, si segnala la presenza di Ernesto Nathan, mazziniano di origine inglese e futuro sindaco di Roma. Il Fascio della Democrazia sorse anche in conseguenza della chiusura della principale testata dei radicali, vale a dire la \"Lega della Democrazia\", fondato per volere di Garibaldi nel gennaio 1880 e diretto da Alberto Mario fino alla sua morte il 2 giugno 1883. Il giornale, gi\u00e0 coi conti in rosso, chiuse definitivamente i battenti dopo la morte anche di Alessandro Castellani il 10 dello stesso mese.\nTuttavia, a causa di contrasti e divisioni tra le correnti, il \u201cFascio della democrazia\u201d non riesce a diventare un partito nel senso moderno della parola e l'alleanza tra le tre componenti non va oltre la costituzione del gruppo parlamentare unico, almeno sino al 1892, e - poi - di un semplice cartello elettorale. Gli ultimi governi Depretis sono contrassegnati dall'irrigidimento dei radicali di fronte al trasformismo. Declama Cavallotti nel 1886: \"Avremo veduto in due o tre anni tanti convincimenti mutarsi, tanti programmi impegnati la fede data lacerati, eretto a teoria di governo quello che sarebbe ascritto a biasimo sanguinoso dell'ultimo dei gentiluomini, il diritto di mancare alle pi\u00f9 formali, solenni, sacrosanti promesse...; il parlamentarismo ridotto alla senile abilit\u00e0 nel comporre, giorno per giorno, comporre e ricomporre le maggioranze, non secondo i principi che definiscono i partiti, ma secondo le debolezze che trascinano i convincimenti degli uomini\".\nMa l'azione radicale \u00e8 rivolta anche alla questione scolastica, con la richiesta di laicit\u00e0 dell'istruzione; alla questione agraria, oggetto delle iniziative dell'anziano ma instancabile Bertani; alla legislazione sociale, in concorrenza con i primi socialisti e gli anarchici; alla condanna del \"triplicismo\" e dell'impresa africana. Il 30 aprile 1886 muore Agostino Bertani; l'anno successivo scompare anche il Presidente del Consiglio in carica, Agostino Depretis. Sale al governo Francesco Crispi.\nLa lotta politica contro i governi Crispi.\nCon l'avvento al potere di Francesco Crispi, 33\u00ba grado del Grande Oriente d'Italia, la massoneria si adopera per indurre l'estrema radicale ad un atteggiamento benevolo verso il confratello. Cavallotti, pur non essendo massone, si pone inizialmente in un atteggiamento di attesa sulla politica dell'antico garibaldino (eccetto che per la politica coloniale). Ma lo scontro tra le due personalit\u00e0 diviene ben presto inevitabile. Il dissidio, tuttavia, verte pi\u00f9 sulle derive autoritarie espresse dalla politica del nuovo Presidente del Consiglio, piuttosto che sulle singole problematiche che, spesso, trovano i radicali favorevoli, come sul progetto di codice penale del ministro Zanardelli (contenente l'abolizione della pena di morte) e la riforma amministrativa comunale e provinciale.\nNell'aprile 1888, Crispi si oppone alla discussione di un'interpellanza di Cavallotti: il \u201cbardo\u201d si dimette da deputato (verr\u00e0 rieletto un mese dopo nel collegio di Milano) e prosegue la sua battaglia contro l'autoritarismo crispino. Alla fine dell'anno, Cavallotti illustra un ordine del giorno, fortemente critico verso la politica estera governativa e con forti accenti anti triplicisti e irredentisti. Crispi risponde con lo scioglimento dei comitati pro Trento e Trieste, con arresti e sequestri, il divieto dei comizi e \u2013 addirittura\u00a0\u2013 con il licenziamento del ministro Seismit-Doda, simpatizzante dei temi irredentisti.\nContemporaneamente sorge l'esigenza, nell'ambito dell'estrema sinistra, di definire un programma comune di opposizione al governo Crispi, tenuto anche conto di un evidente atteggiamento di autonomia, da parte delle componenti repubblicana e, soprattutto, socialista, rispetto a quella radicale. Sorge cos\u00ec il congresso democratico del 13 maggio 1890; partecipano circa quattrocentocinquanta associazioni, la corrente radicale del partito, al gran completo, Bovio per i repubblicani e Costa per i socialisti. Il documento finale approvato passer\u00e0 alla storia come il Patto di Roma.\nI punti fondanti del programma espressi nel documento conclusivo del congresso, sono:\nGran parte dei socialisti, tuttavia, per bocca di Filippo Turati e di Enrico Ferri, considerano insufficiente la parte sociale del programma e si astengono alle elezioni immediatamente successive al patto, per avviarsi verso la costituzione di un partito autonomo. Ci\u00f2 comporta la perdita, da parte dell'estrema, di molti seggi nel nord, anche se, grazie ai successi conseguiti nell'Italia meridionale, il numero complessivo degli eletti raggiunge la cinquantina.\nAll'inizio del 1891, Crispi cade, a seguito delle dimissioni del Ministro del Tesoro, Giovanni Giolitti. Gli succede Antonio di Rudin\u00ec, che forma un governo di destra allargato alla corrente di Giovanni Nicotera. L'atteggiamento dell'estrema \u00e8 ancora una volta di benevola attesa, nella speranza di riuscire a strappare dal governo alcune delle riforme sostenute nel Patto di Roma. Ma dopo soli tre mesi, la politica interna repressiva del nuovo governo e l'intenzione di rinnovare ancora una volta la Triplice Alleanza, induce i radicali a tornare ad un'opposizione decisa. Alla caduta del primo governo Di Rudin\u00ec, Cavallotti tenta un accordo per l'ingresso dell\"'estrema\" in un governo guidato da Giuseppe Zanardelli, ma re Umberto I incarica Giovanni Giolitti. L'opposizione prosegue anche con il primo governo Giolitti (1892), pur con le defezioni di alcuni deputati della periferia.\nLa crisi interna dell'estrema sinistra \u00e8 resa evidente nella consultazione del novembre 1892, dopo la costituzione del Partito Socialista Italiano, ove i socialisti conseguono sei seggi. In tali elezioni, infatti, anche se l'estrema aumenta ancora una volta la propria rappresentanza, alcuni radicali sono eletti con l'appoggio governativo (e lo contraccambieranno in aula), mentre Cavallotti e Imbriani risultano sconfitti.\nLo scandalo della Banca Romana, messo in luce dal deputato dell\"'estrema\" Napoleone Colajanni, fa cadere il governo Giolitti e favorisce il ritorno di Francesco Crispi (1893). Nel frattempo Cavallotti \u00e8 rientrato alla Camera e riesce a ricompattare il suo gruppo in una lotta unitaria contro l'autoritario ministro siciliano. La battaglia parlamentare si infiamma dopo la sanguinosa repressione dei moti dei Fasci siciliani; in tale occasione, Cavallotti acquisisce un consenso insperato, sia nell'opinione pubblica che in estesi settori del Parlamento. Tuttavia non \u00e8 l'opposizione radicale a far cadere Crispi, bens\u00ec la sconfitta di Adua (1896).\nLa crisi di fine secolo e la trasformazione dell\"'estrema\" in \"Partito Radicale italiano\".\nA Crispi succede nuovamente Antonio di Rudin\u00ec, al cui governo - per la prima volta dai tempi di Benedetto Cairoli - l\"'estrema\" fornisce l'appoggio esterno (pur con la contrariet\u00e0 di Ettore Sacchi).\nAlle elezioni del 1897 l\u2019\"estrema\", in alleanza con i socialisti, riesce ad eleggere ottantuno deputati alla Camera; ma, all'indomani, ventidue di essi l'abbandonano per formare il gruppo parlamentare del Partito Repubblicano Italiano, costituito due anni prima; tra di loro: Giovanni Bovio, Napoleone Colajanni, Matteo Renato Imbriani, Salvatore Barzilai ed Edoardo Pantano.\nIl 6 marzo 1898, Felice Cavallotti \u00e8 ucciso in duello dal giornalista conservatore Ferruccio Macola. La sua prematura scomparsa getta l'estrema radicale in una crisi - forse - mai pi\u00f9 completamente sanata. Contestualmente alla scomparsa del suo leader storico, infatti, l'\"estrema\" \u00e8 irremediabilmente indebolita dal formarsi alla sua sinistra del Partito Socialista Italiano e del Partito Repubblicano Italiano. Dopo i moti milanesi del maggio 1898, e l'arresto dei deputati socialisti Filippo Turati, Anna Kuliscioff, Andrea Costa e del radicale Carlo Romussi, Ettore Sacchi si offre come difensore legale degli arrestati, non disdegnando di essere chiamato \"l'avvocato dei socialisti\" ed assumendo progressivamente la figura di leader dell'\"estrema\".\nIn occasione dell'assassinio del re Umberto I (29 luglio 1900), Sacchi commemora il sovrano con parole di quasi esaltazione, dimostrando un lealismo dinastico ormai dichiarato e convinto. Di fronte alle critiche apparse sul quotidiano della sinistra \"Il Secolo\", Sacchi risponde che il partito radicale non avrebbe ragion d'essere se non distinguendosi dai repubblicani e ripudiando le loro pregiudiziali. Un anno dopo, Sacchi, pur vivamente contestato dagli stessi compagni di partito, come Carlo Romussi, ribadisce l'assoluta convinzione che ogni \u201cpregiudiziale\u201d nei confronti della monarchia debba essere abbandonata, ritenendo tutte le riforme propugnate dai radicali compatibili con la monarchia.\nNel 1901, al momento della costituzione del governo Zanardelli-Giolitti, Sacchi e Marcora, capi delle due principali correnti del partito radicale, sono invitati a partecipare alla coalizione. L'intesa s'infrange sul nodo delle spese militari. Nel 1903, \u00e8 nuovamente Giolitti, incaricato di costituire il nuovo governo, a chiedere ai radicali di prendervi parte. E ancora una volta Sacchi frappone un rifiuto (Marcora e il suo gruppo, peraltro, votano a favore del secondo governo Giolitti). Di fronte alle difficolt\u00e0 del momento, anche i radicali, nel corso del I Congresso Nazionale, svoltosi a Roma, il 27-30 maggio 1904, si costituiscono in partito ufficiale. Sorge cos\u00ec il Partito Radicale Italiano, che assorbe la precedente formazione politica."}
{"id": "3735039", "revid": "1543377", "url": "https://it.wikipedia.org/wiki?curid=3735039", "title": "Custos rotulorum del Northamptonshire", "text": "Quello che segue \u00e8 un elenco delle persone che hanno prestato servizio come \"custodes rotulorum\" del Northamptonshire."}
{"id": "3735040", "revid": "34392", "url": "https://it.wikipedia.org/wiki?curid=3735040", "title": "Marivana Viscuso", "text": ""}
{"id": "3735042", "revid": "34392", "url": "https://it.wikipedia.org/wiki?curid=3735042", "title": "Nigar Jamal", "text": ""}
{"id": "3735059", "revid": "339392", "url": "https://it.wikipedia.org/wiki?curid=3735059", "title": "Jedda", "text": ""}
{"id": "3735062", "revid": "132266", "url": "https://it.wikipedia.org/wiki?curid=3735062", "title": "Porto di Jedda", "text": ""}
{"id": "3735065", "revid": "6923", "url": "https://it.wikipedia.org/wiki?curid=3735065", "title": "Kyrgyz Temir \u017dolu", "text": "Kyrgys Temir Dscholu abbreviato in KTJ \u00e8 una azienda ferroviaria del Kirghizistan, interamente controllata dal governo.\nStoria.\nLa KTJ ha ereditato la rete gestita in precedenza dalle Ferrovie Sovietiche, caratterizzate da scartamento largo (1.520\u00a0mm) ed estesa per circa 400\u00a0km di linee a semplice binario non elettrificate. KTJ ha ereditato anche 2.500 carri merci, 450 carrozze passeggeri e 50 locomotive.\nDurante la crisi economica nazionale del 1998 il governo ha drasticamente tagliato gli investimenti nel settore ferroviario, questo ha causato un rapido crollo dell'utilizzo dei trasporti su ferro.\nNel 2008 il governo ha iniziato l'elettrificazione delle linee principali."}
{"id": "3735069", "revid": "547034", "url": "https://it.wikipedia.org/wiki?curid=3735069", "title": "Gertrude Robinson", "text": "Biografia.\nNata nel 1890, Gertrude Robinson esord\u00ec nel cinema nel 1908 in un film della American Mutoscope &amp; Biograph, diretta da D.W. Griffith con cui gir\u00f2 tutti i suoi primi film."}
{"id": "3735070", "revid": "287204", "url": "https://it.wikipedia.org/wiki?curid=3735070", "title": "Pallacanestro Olimpia Milano 1982-1983", "text": "L'Olimpia Milano 1982-1983, sponsorizzata \"Billy\", ha preso parte al campionato professionistico italiano di pallacanestro di Serie A1.\nVerdetti stagionali.\nregular season: 2\u00b0 su 16 squadre (22 partite vinte su 20)\nplayoff: Finalista\nStagione.\nIl \"Billy\" come campione d'Italia, sempre guidato da Dan Peterson, disputa la Coppa dei Campioni superando negli ottavi i campioni turchi dell'Eczac\u0131ba\u015f\u0131 di Istanbul e nei quarti i francesi del Le Mans Sarthe Basket. Nella classifica finale del girone di semifinale \u00e8 davanti a Real Madrid, CSKA Mosca, Maccabi Tel Aviv e Cibona Zagabria secondo solo alla Ford Cant\u00f9, Campione d'Europa in carica che quindi affronta il 24 marzo 1983 nella finale di Grenoble. La partita \u00e8 molto equilibrata e vede i milanesi soccombere per un punto 68 a 69.\nIn campionato la squadra milanese termina la regular season al secondo posto dietro il Banco di Roma (a parit\u00e0 di punti i Romani meglio per differenza canestri). Nei play off nei quarti supera Varese con un netto due a zero mentre in semifinale per superare Pesaro occorrono tre partite (2 a 1). In finale l'Olimpia affronta il Banco di Roma guidato da Valerio Bianchini; dopo che le prime due partite sono state vinte dalle squadre di casa, il 19 aprile le due squadre si affrontano a Roma e la squadra capitolina vince la partita 97\u00aa 83 conquistando il tricolore\nCollegamenti esterni.\n\"Legabasket: Dettaglio statistico\""}
{"id": "3735074", "revid": "132406", "url": "https://it.wikipedia.org/wiki?curid=3735074", "title": "Louboutin", "text": ""}
{"id": "3735075", "revid": "132406", "url": "https://it.wikipedia.org/wiki?curid=3735075", "title": "Matrice Raci", "text": ""}
{"id": "3735078", "revid": "287204", "url": "https://it.wikipedia.org/wiki?curid=3735078", "title": "Gneo Bebio Tamfilo", "text": "Biografia.\nEra fratello di Marco, console l'anno successivo. Entrambi erano figli di un Quinto e nipoti di un Gneo.\nNel 204 a.C. fu tribuno della plebe ed accus\u00f2 i censori Marco Livio Salinatore e Gaio Claudio Nerone di malversazioni occorse durante il periodo della loro carica. Ma il Senato, anche se profondamente scontento della condotta dei censori, fu forzato a far cadere l'accusa, in quanto si ritenne pi\u00f9 opportuno mantenere il principio della irresponsabilit\u00e0 dei censori che infliggere loro la punizione che meritavano.\nNel 199 a.C. fu pretore e gli fu affidato il comando delle legioni di Gaio Aurelio Cotta, console nell'anno precedente, fino all'arrivo del nuovo console Lucio Cornelio Lentulo. Ma Tamfilo, ansioso di ottenere una vittoria che gli portasse gloria, comp\u00ec una incursione nel territorio degli Insubri, ma fu sconfitto con gravi perdite. All'arrivo di Lentulo, fu rimandato a Roma in disgrazia.\nNel 186 a.C. fu triumviro per la fondazione di due nuove colonie e nel 182 a.C. fu console con Lucio Emilio Paolo Macedonico. Unitamente al collega, Tamfilo combatt\u00e9 vittoriosamente contro i Liguri e rimase in loco come proconsole anche l'anno successivo."}
{"id": "3735079", "revid": "1654832", "url": "https://it.wikipedia.org/wiki?curid=3735079", "title": "La morte in vacanza (opera teatrale)", "text": "La morte in vacanza \u00e8 una commedia in tre atti del 1923 (definita \"Favola tragica\" sul libretto) che ha dato la celebrit\u00e0 a Alberto Casella. \nDopo esser stata rappresentata in Italia con molto successo ha ottenuto un grande trionfo in America, all'Ethel Barrymore Theater di New York. Portata in tourn\u00e9e in tutti i grandi Centri del Nord America \u00e8 poi stata recitata a Londra nell'estate del 1931.\nIn Italia \u00e8 stato un successo con l'interpretazione di Paola Borboni e Ruggero Lupi, ma venne inscenata la prima volta a Firenze grazie alla compagnia di Virgilio Talli: tra gli interpreti vi erano Ruggero Ruggeri e Lyda Borelli.\nTrama.\nLa morte decide di prendersi una vacanza e scende sulla terra prendendo le sembianze del malato principe Sirki dei Vitalba Alexandri. Si innamorer\u00e0, portando via con s\u00e9 l'amata alla fine della vacanza."}
{"id": "3735082", "revid": "173617", "url": "https://it.wikipedia.org/wiki?curid=3735082", "title": "Estrema radicale", "text": ""}
{"id": "3735094", "revid": "300067", "url": "https://it.wikipedia.org/wiki?curid=3735094", "title": "Erbil Ero\u011flu", "text": "Carriera.\nHa militato dalle giovanili fino al 2012 nel Fenerbah\u00e7e in T\u00fcrkiye 1. Basketbol Ligi."}
{"id": "3735096", "revid": "114600445", "url": "https://it.wikipedia.org/wiki?curid=3735096", "title": "Equatore (commedia)", "text": "Equatore \u00e8 una commedia in tre atti di Alessandro De Stefani, da cui \u00e8 stato tratto un film dallo stesso titolo nel 1939. \nFu un pezzo forte delle compagnie filodrammatiche fino agli anni 1960.\nTrama.\nLa commedia \u00e8 ambientata in una localit\u00e0 africana dove una piccola comunit\u00e0 di bianchi vive oziosamente mentre \u00e8 in atto lo sfruttamento di una cava. L'arrivo fortuito di un aviatore spregiudicato, che atterra per un guasto al motore, sconvolge il pigro andamento delle giornate dei residenti e le loro fruste relazioni interpersonali. L'aviatore \u00e8 anche un disonesto, ma si redime alla fine, restituisce il maltolto, e riprende l'aria con una compagna e con una visione pi\u00f9 ottimistica del futuro."}
{"id": "3735098", "revid": "599013", "url": "https://it.wikipedia.org/wiki?curid=3735098", "title": "Johanna L\u00fcttge", "text": ""}
{"id": "3735108", "revid": "1025314", "url": "https://it.wikipedia.org/wiki?curid=3735108", "title": "Alberto Tafuri", "text": "Biografia.\nCarriera.\nDal 1990 inizia una lunga serie di collaborazioni con alcuni tra i pi\u00f9 importanti artisti italiani in qualit\u00e0 di arrangiatore, tastierista (Fabrizio De Andr\u00e9, Jovanotti, Enrico Ruggeri, Elio e le Storie Tese, Steve Jansen, Stewart Copeland dei Police, Eugenio Finardi, Fiorella Mannoia, Antonella Ruggiero, Robert Palmer), e produttore (Max Pezzali 883, Alice, Nevruz, Chiara Galiazzo, Aba, Giosada, Davide Shorty). Nel 2007, con Adesiva Discografica, pubblica il suo primo lavoro da solista, 'Persi e Ritrovati'. Nel 2010 affianca Elio delle Storie Tese, nel talent show X Factor 4, 5, 6 , 7 e 9, portando Giosada e Nathalie alla vittoria, e Nevruz, i Moderni, Cixi, Aba e Davide sul podio della finale.\nProgetti e collaborazioni recenti: produttore, arrangiatore e co-autore nell'ep del vincitore di xfactor 9 Giosada. Produttore, arrangiatore nell'ep di Davide Shorty 'My soul trigger'. Pubblica nel 2012 il cd di debutto del trio elettrico-jazz Jimmytwotimes, con Mauro Negri ed Enzo Zirilli per RadioSNJ Jazz, suonando in vari festival Jazz in Italia. Produttore e arrangiatore, con Carlo Ubaldo Rossi, il cd della vincitrice di X Factor 6, Chiara, \"Un posto nel mondo\" - Sony Music. Arrangiatore e pianista nel cd di debutto di R. Papaleo. Concerto del Primo Maggio a Roma con l'Orchestra Rock di Vittorio Cosma, Direzione artistica dello spettacolo 'Un posto nel mondo TOUR 2013-14', Nel 2015, dopo aver presentato a Piano City 2015 un omaggio al pianoforte solo alla musica di Pino Daniele, partecipa ad un minitour con i Thieves 4tet, insieme al leggendario Mike Mainieri degli Steps Ahead. Nell\u2019estate 2018 svolge il ruolo di direttore artistico al \"Messapia Jazz Festival 2018.\" Viene invitato poi ad esibirsi al piano solo in alcuni importanti festival jazz quali: \"Pianocity Palermo\" 2017, \"JazzMi\" 2018, \"Pianocity Milano\" 2015, 2017 e 2018, \"Naturalmente Pianoforte\" 2018, Jazzvisions 2019 e \"JazzRe:Found\" 2019, qui in duo con Davide \"Boosta\" Di Leo dei \"Subsonica\". Attualmente sta lavorando ad un secondo album da solista, al pianoforte. Nel 2020 produce ed arrangia quattordici brani del compositore russo Oleg Tumanov, che verranno pubblicate nel 2022 col titolo 'The Italian affair'.\nNel 2022 riprende l'attivit\u00e0 live con Elio nel tour 'Ci vuole orecchio-Elio canta Jannacci'.\nProgetti jazz.\nCo-leader: \"Animalunga-Il mio posto nel mondo\" - DDE Records\nSolista: \"Persi e ritrovati\" - Adesiva Discografica\nBand leader: 'Jimmytwotimes' -RadioSNJ Jazz\nSideman: The Thieves: Play the music of the Police -RadioSNJ Jazz\nThe Thieves: Caught in the act\nM.A.P. : Ballads -RadioSNJ Jazz\nMonday Orchestra: Never Alone- The Music of Michael Brecker"}
{"id": "3735109", "revid": "300067", "url": "https://it.wikipedia.org/wiki?curid=3735109", "title": "Dino Muri\u0107", "text": "\u00c8 il fratello del cestista Edo Muri\u0107.\nCarriera.\nDal 2010 milita nell'Union Olimpija in Lega NLB."}
{"id": "3735110", "revid": "287204", "url": "https://it.wikipedia.org/wiki?curid=3735110", "title": "Dino Muric", "text": ""}
{"id": "3735111", "revid": "119233297", "url": "https://it.wikipedia.org/wiki?curid=3735111", "title": "Druga slovenska nogometna liga 1992-1993", "text": "Il torneo inizi\u00f2 il 23 agosto 1992 e fin\u00ec il 20 giugno 1993, ogni squadra gioc\u00f2 30 partite."}
{"id": "3735112", "revid": "767487", "url": "https://it.wikipedia.org/wiki?curid=3735112", "title": "Sale di Reinecke", "text": "Il sale di Reinecke o reineckato di ammonio \u00e8 il nome comune del composto chimico con formula NH4[Cr(NH3)2(NCS)4]\u00b7H2O. In condizioni normali \u00e8 un solido cristallino di colore rosso scuro. Esiste anche il corrispondente sale di potassio, il reineckato di potassio, K[Cr(NH3)2(NCS)4].\nStruttura.\nIl cromo nello stato di ossidazione +3 si trova al centro di un complesso ottaedrico, coordinato da sei atomi di azoto. I due leganti NH3 sono disposti in posizione trans. Il sale cristallizza con una molecola di acqua.\nSintesi.\nIl sale di Reinecke fu descritto per la prima volta da Reinecke nel 1863. Si pu\u00f2 preparare trattando NH4SCN fuso (ca. 145\u2013150 \u00b0C) con (NH4)2Cr2O7.\nReattivit\u00e0.\nIl sale di Reinecke non \u00e8 stabile in soluzione; il complesso si decompone e la soluzione acquosa di colore inizialmente rosso scuro diventa blu con rilascio di cianuro di idrogeno. La velocit\u00e0 di decomposizione cresce all'aumentare della temperatura.\nUsi.\nIl reineckato di ammonio \u00e8 disponibile in commercio. Veniva comunemente usato per precipitare ammine primarie e secondarie formando i rispettivi sali di ammonio. Si formano precipitati cristallini anche con ammine derivate da amminoacidi come prolina e idrossiprolina. Il sale reagisce inoltre con Hg2+, formando una colorazione rossa o un precipitato rosso. \nIl reineckato di potassio \u00e8 usato come attinometro.\nIndicazioni di sicurezza.\nIl sale di Reinecke \u00e8 considerato nocivo per inalazione, per contatto con la pelle e per ingestione. Non ci sono dati che indichino propriet\u00e0 cancerogene. \u00c8 altamente tossico per gli organismi acquatici."}
{"id": "3735121", "revid": "125799478", "url": "https://it.wikipedia.org/wiki?curid=3735121", "title": "Encephalartos sclavoi", "text": "Encephalartos sclavoi \u00e8 una cicade della famiglia delle Zamiaceae, endemica della Tanzania.\nL'epiteto specifico \u00e8 un omaggio a Jean Pierre Sclavo, un collezionista di cicadi francese che per primo scopr\u00ec questa specie.\nDescrizione.\nHa fusto alto sino a 1 m e di circa 35\u00a0cm di diametro.Le foglie sono lunghe 170\u2013200\u00a0cm, di colore verde-scuro, semi-brillante.I coni maschili sono cilindrico-ovoidali, di colore giallo, lunghi 20\u201325\u00a0cm, quelli femminili sono pi\u00f9 nettamente ovoidali, lunghi 30\u201340\u00a0cm e di diametro 15\u201320\u00a0cm.\nDistribuzione e habitat.\nL'areale di questa specie \u00e8 ristretto a un'unica localit\u00e0 sui monti Usambara occidentali, nella Tanzania nord-orientale, a un'altitudine tra 1\u00a0800 e 2\u00a0100 m.\nConservazione.\nPer la ristrettezza del suo areale e la esiguit\u00e0 della popolazione esistente, stimata in una cinquantina di esemplari, \"E. sclavoi\" \u00e8 considerata dalla \"IUCN Red List\" una specie in pericolo critico di estinzione.\nIl suo areale ricade all'interno della Riserva forestale Shume-Magamba."}
{"id": "3735123", "revid": "354397", "url": "https://it.wikipedia.org/wiki?curid=3735123", "title": "Reineckato di potassio", "text": ""}
{"id": "3735124", "revid": "1543377", "url": "https://it.wikipedia.org/wiki?curid=3735124", "title": "Druga slovenska nogometna liga 1993-1994", "text": "Il campionato inizi\u00f2 il 22 agosto 1993 e fin\u00ec il 12 giugno 1994, ogni squadra gioc\u00f2 30 partite."}
{"id": "3735130", "revid": "1125410", "url": "https://it.wikipedia.org/wiki?curid=3735130", "title": "Raniero Paulucci di Calboli", "text": "Biografia.\nNasce da Annibale Paulucci di Calboli, di antica nobilt\u00e0 forlivese, e da Mary Ann Simpkinson de Wesselow che nacque nel Regno Unito. Studia legge a Roma e a Bologna, laureandosi nel 1882. Intraprende la carriera diplomatica nel 1885, lavorando presso le ambasciate italiane a Londra e a Vienna. Ci\u00f2 gli d\u00e0 la possibilit\u00e0 di conoscere l'ambasciatore Giuseppe Tornielli Brusati di Vergano, con la cui famiglia entra in relazione al punto tale da sposarne una nipote.\nPaulucci arriva a Parigi in qualit\u00e0 di segretario di legazione, insieme col Tornielli, nuovo ambasciatore in Francia. Qui ha modo di seguire il caso Dreyfus e, convintosi dell'innocenza dell'ufficiale, pu\u00f2 raccogliere una vasta quantit\u00e0 di materiale relativo all'Affare Dreyfus. Nel 1898 Paulucci era un giovane trentasettenne segretario di ambasciata e riporta notizie dell'affaire Dreyfus in presa diretta, fornendo informazioni sull'opinione pubblica e sulla situazione politica ad essa correlata. Oggi il materiale \u00e8 conservato presso la Biblioteca civica di Forl\u00ec, la citt\u00e0 di origine della famiglia Paulucci di Calboli. In seguito, Paulucci di Calboli diviene ambasciatore a Lisbona (1908), a Berna (1912) a Tokyo (1919) e a Madrid (1922).\nViene nominato Senatore del Regno nel 1922. Dalla moglie, Virginia Lazzari Tornielli, ha due figli: Fulcieri, eroe della Prima guerra mondiale e morto senza eredi, e Camilla, la quale sposa Giacomo Barone Russo, che assume poi il cognome Paulucci di Calboli per non lasciar finire il cognome di una delle pi\u00f9 antiche famiglie nobiliari italiane, quella appunto dei Calboli.\nMecenatismo.\nIl marchese Raniero fu amico e mecenate dello scultore Adolfo Wildt e lasci\u00f2 ai Musei Civici di Forl\u00ec un importante \"corpus\" di sue opere."}
{"id": "3735133", "revid": "1543377", "url": "https://it.wikipedia.org/wiki?curid=3735133", "title": "Druga slovenska nogometna liga 1994-1995", "text": "Il campionato inizi\u00f2 il 14 agosto 1994 e fin\u00ec il 4 giugno 1995 ogni squadra gioc\u00f2 30 partite, il NK Vev\u010de fu sostituito dal Papirni\u010dar Rade\u010de prima dell'inizio della stagione."}
{"id": "3735135", "revid": "838137", "url": "https://it.wikipedia.org/wiki?curid=3735135", "title": "Pietro (fratello di Maurizio)", "text": "Biografia.\nFiglio di Paolo e fratello del futuro imperatore Maurizio, secondo alcune fonti sarebbe stato anche il padre di Domiziano, vescovo di Melitene. Invitato a corte con il padre Paolo quando suo fratello Maurizio divenne imperatore, essi ricevettero dal fratello i possedimenti terrieri del fratello di Giustino II, Marcello.\nNell'autunno 593 Maurizio lo nomin\u00f2 \"magister militum per Thracias\", ovvero comandante supremo delle truppe comitatensi bizantine stanziate in Tracia, come successore di Prisco. Dovette per\u00f2 attendere che Prisco terminasse la campagna del 593, prima di assumere \"de facto\" il comando dell'esercito, cosa che avvenne solo nella primavera 594, quando, passando per Perinto e Drazipera, raggiunse il suo esercito a Odesso; qui i soldati si ammutinarono quando il loro nuovo comandante annunci\u00f2 che Maurizio aveva ordinato la riduzione delle loro paghe, per risparmiare sulle spese militari, ma Pietro riusc\u00ec a riportarle all'ordine negoziando condizioni meno sfavorevoli ad esse. La campagna del 594, combattuta a nord del Danubio contro gli alleati slavi e bulgari degli Avari, termin\u00f2 per\u00f2 con una grave sconfitta inflitta alle forze bizantine dagli Slavi. In seguito al fallimento della campagna militare, Maurizio priv\u00f2 il fratello del comando dell'esercito, richiamandolo a Costantinopoli.\nNell'estate/autunno 601 Pietro riottenne dall'imperatore fratello la carica di \"magister militum per Thracias\". Accampatosi per l'estate a \"Palatiorum\", in autunno cerc\u00f2 di prevenire un attacco degli Avari in Dardania, dopodich\u00e9 ritorn\u00f2 in Tracia per svernare. Nell'estate 602 Maurizio, temendo un attacco degli Avari nelle vicinanze di Costantinopoli, ordin\u00f2 all'esercito di attraversare il Danubio per attaccare il nemico; successivamente lo stesso Maurizio ordin\u00f2 all'esercito di svernare a nord del Danubio, provocando per\u00f2 l'ammutinamento dell'esercito, che riteneva l'imposizione di Maurizio inaccettabile. Pietro non riusc\u00ec a riportare alla calma i ribelli, che elessero imperatore Foca, un centurione, e marciarono verso la capitale, con l'intento di rovesciare Maurizio; Pietro, perso il controllo dell'esercito, fugg\u00ec a Costantinopoli, avvertendo il fratello del pericolo che correva. Questo per\u00f2 non imped\u00ec a Foca di entrare da trionfatore a Costantinopoli, dove si fece incoronare imperatore; lo stesso Foca ordin\u00f2 l'esecuzione di Maurizio e di molti dei suoi parenti maschi, tra cui Pietro, che venne giustiziato alla fine del 602.\nPietro aveva la carica di curopalate e, secondo una fonte siriaca sospetta, potrebbe anche aver detenuto in un momento imprecisato la carica di \"magister militum per Orientem\", anche se potrebbe essere un errore del cronista, che potrebbe essersi confuso con il cognato dell'Imperatore, Filippico.\nBibliografia.\nFonti secondarie"}
{"id": "3735138", "revid": "6923", "url": "https://it.wikipedia.org/wiki?curid=3735138", "title": "John R. Cumpson", "text": "Biografia.\nNato a Buffalo, nello stato di New York, John R. Cumpson comincia la sua carriera cinematografica nei primi anni del cinema muto, lavorando con due dei principali pionieri della neonata industria, Wallace McCutcheon e Edwin S. Porter, che lo dirigono nel 1905 in \"The White Caps\" per la Edison Manufacturing Company. Il suo secondo film \u00e8 \"A Calamitous Elopement\" del 1908, il primo di una serie di cortometraggi in cui viene diretto da Griffith.\nLa sua carriera dur\u00f2 solo sette anni, nei quali interpret\u00f2 137 pellicole. Il suo ultimo film \"Ferdie, Be Brave\", prodotto dalla IMP, usc\u00ec nel novembre 1912, pochi mesi prima della morte di Cumpson che era malato di diabete, deceduto a 45 anni il 15 marzo 1913 a causa di una polmonite."}
{"id": "3735141", "revid": "177744", "url": "https://it.wikipedia.org/wiki?curid=3735141", "title": "Il'ja Sem\u00ebnovi\u010d Tukta\u0161", "text": ""}
{"id": "3735144", "revid": "300067", "url": "https://it.wikipedia.org/wiki?curid=3735144", "title": "Robert Rothbart", "text": ""}
{"id": "3735147", "revid": "552788", "url": "https://it.wikipedia.org/wiki?curid=3735147", "title": "Alambicco distillatore a fungo", "text": "L'alambicco distillatore a fungo \u00e8 un particolare tipo di alambicco che attua un processo di distillazione in maniera discontinua. In generale un alambicco \u00e8 dotato di:\nLa particolarit\u00e0 dell'alambicco distillatore a fungo \u00e8 data dal fatto che su questo \u00e8 montato un condensatore a testa fredda (il fungo), ovvero una vasca riempita con acqua fredda o qualsiasi altra miscela refrigerante. La vasca \u00e8 dotata di un canale per l'entrata e di uno per l'uscita del refrigerante in modo che sia sempre presente liquido a bassa temperatura in ogni momento del processo di distillazione. Nella parte interna della testa fredda \u00e8 presente un canale in cui si raccoglie il distillato che viene convogliato verso un condotto terminante nel pallone di raccolta. Il materiale pi\u00f9 comunemente utilizzato nella fabbricazione dell'alambicco distillatore a fungo \u00e8 il rame. Di solito questo apparecchio \u00e8 dotato anche di un alloggio per il termometro in modo da poter controllare l'intervallo di temperatura di raccolta del distillato. Il processo di distillazione \u00e8 detto \"discontinuo\" in quanto il carico, ovvero il materiale presente all'interno della caldaia, viene scaricato una volta che si \u00e8 esaurito e la caldaia viene caricata con nuovo materiale."}
{"id": "3735150", "revid": "1522738", "url": "https://it.wikipedia.org/wiki?curid=3735150", "title": "Il libro della giungla (film)", "text": ""}
{"id": "3735151", "revid": "38120", "url": "https://it.wikipedia.org/wiki?curid=3735151", "title": "Jungle Book (film)", "text": ""}
{"id": "3735152", "revid": "287204", "url": "https://it.wikipedia.org/wiki?curid=3735152", "title": "The Jungle Book (film)", "text": ""}
{"id": "3735153", "revid": "6923", "url": "https://it.wikipedia.org/wiki?curid=3735153", "title": "Villa Carafa di Percuoco", "text": "Villa Carafa Percuoco \u00e8 una delle ville vesuviane del settecento posizionate lungo il Miglio d'oro.\n\u00c8 situata a San Giorgio a Cremano in via Bruno Buozzi.\nIl primo proprietario della villa fu don Pietro Maria Firrao, principe di Luzzi, il cui cognome dava in origine anche il nome alla strada su cui si affaccia il portone di ingresso.\nIn seguito, la propriet\u00e0 della dimora pass\u00f2 nelle mani della famiglia Firrao Bisignano a Costantinopoli, e poi fu venduta da questa agli ultimi proprietari, la famiglia Carafa Percuoco.\nDescrizione.\nL'edificio presenta una struttura neoclassica ma si differenzia dalle altre ville del Miglio d'oro in quanto l'impianto \u00e8 di dimensioni superiori rispetto agli altri corpi dell'antico prospetto continuo; ed \u00e8 inoltre l'unico a svilupparsi simmetricamente a entrambi i lati della strada.\nInfatti, esattamente di fronte al portone d'ingresso del palazzo, dall'altro lato della strada, era posizionata un'esedra che conduceva all'interno del parco della villa.\nEra dunque necessario attraversare la strada per accedere al giardino, che in documenti dell'epoca redatti dal Pane e dal Palomba viene descritto come ampio e dotato di terrazza panoramica sul mare."}
{"id": "3735156", "revid": "442595", "url": "https://it.wikipedia.org/wiki?curid=3735156", "title": "Pedula", "text": ""}
{"id": "3735157", "revid": "767487", "url": "https://it.wikipedia.org/wiki?curid=3735157", "title": "Ripartizione nera", "text": "Ripartizione nera () o Distribuzione delle terre nere, fu un'organizzazione rivoluzionaria e populista russa, costituita a Pietroburgo nel settembre del 1879 dalla dissoluzione di Zemlja i Volja. Il nome deriva dalla volont\u00e0 di distribuire ai contadini le terre fertili, chiamate in russo \"nere\".\nDiretta dagli intellettuali Georgij Plechanov, Pavel Aksel'rod, Osip Aptekman, Leo Deutsch, Michail Popov, Jakov Stefanovi\u010d e Vera Zasuli\u010d, e presente in diverse province - di Mosca, Charkiv, Kazan', Perm', Saratov, Samara - nel suo omonimo periodico affermava la necessit\u00e0 della propaganda politica tra i contadini, pi\u00f9 che dell'attivit\u00e0 terroristica scelta da Narodnaja Volja, l'altra corrente proveniente da Zemlja i Volja.\nIl 10 febbraio, a seguito della delazione di un infiltrato, la polizia sequestr\u00f2 a Pietroburgo la tipografia del partito quando era stato appena stampato il primo numero del \u00ab\u010c\u00ebrnyj peredel\u00bb. Il provocatore fu ucciso dai rivoluzionari il 17 febbraio, ma il colpo era stato grave e le pubblicazioni dovettero proseguire in Svizzera, rendendo problematica la diffusione della propaganda in Russia.\nQuando Plechanov, Aksel'rod, Deutsch e Zasuli\u010d si resero conto che i loro sforzi di trascinare i contadini alla lotta politica erano inutili, lasciarono l'organizzazione per fondare in Svizzera il gruppo Emancipazione del lavoro, improntato sul marxismo e sulla propaganda svolta presso gli operai.\nL'eredit\u00e0 lasciata dal gruppo di Plechanov fu raccolta da Anatolij Bulanov, che apr\u00ec una tipografia a Minsk e poi trasfer\u00ec la direzione del movimento a Mosca, mentre nel 1880 Elizaveta Koval'skaja fond\u00f2 a Kiev l'\"Unione operaia della Russia meridionale\"\nLa debolezza del gruppo, i progressi del marxismo da una parte e i successi di Narodnaja Volja dall'altra, convinsero Bulanov e la Koval'skaja ad aderire a quest'ultima organizzazione, portando, alla fine degli anni Ottanta, all'estinzione della \"Ripartizione nera\"."}
{"id": "3735158", "revid": "481666", "url": "https://it.wikipedia.org/wiki?curid=3735158", "title": "George Gebhardt", "text": "Biografia.\nNato nel 1879 a Basilea, in Svizzera, George Gebhardt emigr\u00f2 negli Stati Uniti dove intraprese la carriera di attore. Esord\u00ec sullo schermo nel 1908 in \"The Man in the Box\", un cortometraggio diretto da Wallace McCutcheon, uno dei pionieri del cinema muto, in cui George Gebhardt recit\u00f2 a fianco di D.W. Griffith, Mack Sennett e Gene Gauntier. Quando Griffith pass\u00f2 alla regia, l'attore di origine svizzera divent\u00f2 uno dei nomi fissi della squadra di attori della Biograph. Nella sua carriera, Gebhardt prese parte a 136 film. \nSi spos\u00f2 con l'attrice Madeleine West che apparve in diversi film sotto il nome di Mrs George Gebhardt.\nMor\u00ec di tubercolosi nel 1919 a Edensdale all'et\u00e0 di quarant'anni."}
{"id": "3735166", "revid": "122999620", "url": "https://it.wikipedia.org/wiki?curid=3735166", "title": "Serie A 1982 (Ecuador)", "text": "La Serie A 1982 \u00e8 stata la 24\u00aa edizione della massima serie del campionato di calcio dell'Ecuador, ed \u00e8 stata vinta dall'El Nacional.\nFormula.\nLa prima fase \u00e8 a 10 partecipanti, che si affrontano in un girone all'italiana; le prime tre si qualificano alla fase finale, e prendono dei punti bonus, da utilizzare nella fase finale, a seconda della loro posizione: il primo ne ottiene 3, il secondo 2 e il terzo 1. La seconda fase viene ampliata con l'aggiunta delle due squadre vincitrici della prima fase della Serie B. La fase finale vede le 6 squadre qualificate (furono 4 giacch\u00e9 Barcelona ed El Nacional riuscirono a classificarsi nelle prime tre sia nella prima che nella seconda fase) disputarsi il titolo.\nPrima fase.\nEl Nacional 3 punti bonus; LDU Portoviejo 2; Barcelona 1.\nSeconda fase.\nDeportivo Quevedo e Aucas promosse in qualit\u00e0 di vincitrici della prima fase della Serie B.\nBarcelona 3 punti bonus; 9 de Octubre 2; El Nacional 1.\nFase finale.\nPunti bonus: Barcelona 4, El Nacional 4, LDU Portoviejo 2, 9 de Octubre 2."}
{"id": "3735167", "revid": "37401", "url": "https://it.wikipedia.org/wiki?curid=3735167", "title": "Battaglie del Bergisel", "text": ""}
{"id": "3735169", "revid": "599013", "url": "https://it.wikipedia.org/wiki?curid=3735169", "title": "PalaDesio", "text": "Il PalaDesio (ora PalaBancoDesio) \u00e8 il pi\u00f9 importante palazzetto dello sport della citt\u00e0 di Desio (MB). Con una capienza di 8.000 posti, \u00e8 la struttura sportiva coperta pi\u00f9 capiente di tutta la Brianza.\nL'impianto venne inaugurato il 12 marzo 1992 dopo 18 mesi di lavori. La struttura per\u00f2 \u00e8 stata sfruttata al massimo delle sue potenzialit\u00e0 solo parecchi anni dopo, in quanto inizialmente strettamente legata alle alterne vicende della locale squadra di basket, l'Aurora Desio, che dopo aver conquistato la promozione nella massima serie fu costretta a cedere il titolo e non riusc\u00ec pi\u00f9 a tornare ad alti livelli, lasciando il vuoto a livello sportivo, colmato da qualche concerto ed evento culturale.\nAttualmente \u00e8 dato in gestione alla societ\u00e0 San Giorgio '79, una tra le pi\u00f9 importanti societ\u00e0 italiane nell'ambito della ginnastica ritmica, capace di trasformare la struttura del PalaDesio nell'Accademia Federale della squadra nazionale di ginnastica ritmica.\nNelle stagioni 2011-12 e 2012-13 ha ospitato le gare interne in Eurolega della Pallacanestro Cant\u00f9.\nInoltre dalla stagione 2012-13 ospita le partite casalinghe anche dell'Olimpia Milano, quando il Mediolanum Forum di Assago \u00e8 indisponibile.\nIl 20-21-22 febbraio 2015 ha ospitato le Beko Final Eight 2015 per l'assegnazione della Coppa Italia di pallacanestro.\nNella stagione 2014-15 ha ospitato le partite casalinghe della Powervolley Milano nel campionato di Pallavolo di Serie A1.\nStoria.\nL'esigenza di un nuovo palasport nella citt\u00e0 di Desio si avvert\u00ec alla fine degli anni ottanta, quando la Filanto Desio conquist\u00f2 per la prima volta una storica promozione in serie A1. Nel 1991 venne progettato dall'ingegner Clemente Schiatti il nuovo palazzetto dello sport di Desio e in soli 18 mesi venne ultimata la costruzione. La Elecon Desio riusc\u00ec anche a conquistare nel 1994 una promozione in serie A1 nel nuovo PalaBancoDesio davanti a 2.000 spettatori in occasione della gara contro Trapani ma per problemi finanziari la squadra venne sciolta e il titolo ceduto alla squadra di Roma. Inizi\u00f2 cos\u00ec un periodo nero per la struttura sportiva che rimase cos\u00ec senza alcun gestore, tanto fu negativa la situazione che anche il Banco Desio ritir\u00f2 la propria sponsorizzazione, lasciando cos\u00ec i costi di gestione all'amministrazione comunale.\nNel 1996 il comune di Monza, dopo aver scartato due progetti perch\u00e9 ritenuti troppo onerosi, chiese la disponibilit\u00e0 di poter realizzare una struttura simile nel proprio territorio. Il comune di Desio concesse l'uso gratuito del progetto esecutivo, creando cos\u00ec una clonazione del PalaDesio, l'odierno Palazzetto dello Sport (Monza), a pochi chilometri di distanza, ma con una capienza ridotta rispetto all'originale.\nNel corso degli anni la struttura \u00e8 stata sfruttata per alcune stagioni, oltre che dall'Aurora Desio, dalla pallacanestro femminile Feg Robbiano (serie A2) e dalla pallavolo femminile Preca Moda Cislago (serie A1).\nDopo che l'Aurora Desio fece ritorno al palazzetto Aldo Moro, la societ\u00e0 Ginnastica San Giorgio '79, divenuta una delle realt\u00e0 ginniche pi\u00f9 importanti sul panorama nazionale grazie ai successi ottenuti nelle varie discipline, nel 2001 trasform\u00f2 la struttura desiana nel punto di riferimento per la ginnastica ritmica italiana organizzando il raduno collegiale permanente e gli allenamenti della nazionale italiana.\nNel 2011 ritorna il grande basket nel palazzetto di Desio grazie alla Pallacanestro Cant\u00f9: la societ\u00e0 canturina riesce ad ottenere l'accesso all'Eurolega ma non disponendo di una struttura adeguata, in quanto la sede delle gare casalinghe (il Palasport Pianella di Cucciago) non aveva i requisiti necessari per poter ospitare le gare della massima competizione cestistica continentale, avendo solamente 3.910 dei 5.500 posti minimi richiesti. La Bennet Cant\u00f9 realizza un restyling che rende il PalaDesio un degno palcoscenico per il grande basket.\nNel settembre 2012 la Pallacanestro Cant\u00f9 viene incaricata di organizzare il girone di qualificazione all'Eurolega all'interno dell'impianto. Il club accetta l'incarico e lavora congiuntamente al comune di Desio per ospitare l'evento.\nNel corso del 2013, del 2014, del 2015 e del 2016 l'Olimpia Milano ha utilizzato l'impianto brianzolo nelle seguenti occasioni a causa della non disponibilit\u00e0 del Mediolanum Forum di Assago (sua sede abituale per le partite casalinghe): per la stagione 2012/2013: Olimpia Milano - Vanoli Cremona (Regular Season Campionato) e Olimpia Milano - Montepaschi Siena (Play-off Campionato, Quarti, Gara 5); per la stagione 2013/2014: Olimpia Milano - Basket Pistoia (Regular Season Campionato); Olimpia Milano - Sutor Montegranaro (Regular Season Campionato); Olimpia Milano - Brose Bamberg (Regular Season Euroleague); Olimpia Milano - Unicaja M\u00e1laga (Top 16 Eurolega); per la stagione 2014/2015: Olimpia Milano - Fenerbah\u00e7e Istanbul (Regular Season Euroleague); Olimpia Milano - Panathinaikos Atene (Regular Season Euroleague); per la stagione 2015/2016: Olimpia Milano - Aquila Trento (Play-off Campionato, Quarti, Gara 1); Olimpia Milano - Aquila Trento (Play-off Campionato, Quarti, Gara 2); Olimpia Milano - Reyer Venezia (Play-off campionato, Semifinali, Gara 1); Olimpia Milano - Reyer Venezia (Play-off campionato, Semifinali, Gara 2); per la stagione 2016/2017: Olimpia Milano - Baskonia (Regular Season Euroleague).\nNel febbraio 2015 il PalaDesio ha ospitato le Final Eight di Coppa Italia di basket, terminate con una vittoria di Sassari sull'Olimpia Milano.\nNell'aprile 2015 la Pallacanestro Cant\u00f9 ha giocato due partite casalinghe della regular season del campionato 2014/2015, la prima il 16 aprile il derby contro l'Olimpia Milano vincendo per 83-64, la seconda il 19 aprile contro la Vanoli Cremona. Durante queste due gare la societ\u00e0 brianzola ha giocato con una maglia di color legno per la concomitanza con il Salone Internazionale del Mobile e per rendere omaggio alla grande presenza di falegnami nella citt\u00e0 di Cant\u00f9.\nIn concomitanza con i lavori di ristrutturazione del Palasport Pianella di Cucciago, il PalaDesio ha ospitato tutte le partite casalinghe della Pallacanestro Cant\u00f9 nelle stagioni 2016/2017 e 2017/2018.\nEventi.\nViene ospitato annualmente il \"Trofeo Citt\u00e0 di Desio\" di scherma, organizzato dalla Societ\u00e0 Scherma Desio e che annualmente raccoglie una media di 500 atleti delle categorie Under-14 e Assoluti di fioretto, spada e sciabola, giunto alla sua ventinovesima edizione come una delle manifestazioni schermistiche pi\u00f9 longeve nel panorama italiano.\nDal 2009 l'Aurora Desio organizza il \"Trofeo Lombardia\", riservato alle pi\u00f9 importanti squadre del palcoscenico cestistico lombardo ed internazionale.\nOgni anno, in primavera, viene regolarmente organizzato un meeting di preghiera che raccoglie migliaia di fedeli per venerare la Madonna di Medjugorje.\nStruttura.\nIl PalaDesio ha una struttura circolare, ad anfiteatro, composta da tre file: parterre, primo anello e secondo anello. La capienza totale del palazzetto \u00e8 di 6.700 posti che pu\u00f2 giungere fino ad 8.000 sfruttando il parterre"}
{"id": "3735173", "revid": "282094", "url": "https://it.wikipedia.org/wiki?curid=3735173", "title": "\u010c\u00ebrnyj Peredel", "text": ""}
{"id": "3735176", "revid": "282094", "url": "https://it.wikipedia.org/wiki?curid=3735176", "title": "\u010c\u00ebrnyj peredel", "text": ""}
{"id": "3735177", "revid": "4175", "url": "https://it.wikipedia.org/wiki?curid=3735177", "title": "Albertus Johannes Venter", "text": ""}
{"id": "3735187", "revid": "958747", "url": "https://it.wikipedia.org/wiki?curid=3735187", "title": "Orazio Fortunato", "text": "Biografia.\nIl suo atto di nascita presente nell'archivio della Chiesa Madre recita: \u00abDie 21 gennaio 1634. Horatio Antonio figlio del Dottor Francesco Fortunato et Anna de Barberis coniugi \u00e8 stato battezzato da Don Arcangelo Darino al fonte lo levarono Andrea Fortunato e Lucrezia Siderio nacque al d\u00ec 18 del mese.\u00bb\nMonsignor Fortunato era stato Padre dei Frati Minori Osservanti a Santa Maria di Orsoleo, nella cui chiesa, al lato superiore dell'altare maggiore vi era nella cornice circolare, l'iscrizione della visita fatta tre anni dopo la sua elezione a vescovo di San Severo. L'iscrizione ricorda ai posteri anche la solenne cerimonia di consacrazione il 28 maggio 1673. Di questa iscrizione resta visibile, per il momento, segnato dai numeri romani, soltanto l'anno 1673. Monsignor Fortunato, prima di essere designato vescovo, aveva svolto la funzione di vicario generale del cardinale Paluzzo Paluzzi Altieri degli Albertoni a Montefiascone. Il cardinale Altieri era nipote di Emilio Altieri, che divenne papa il 29 aprile 1670 con il nome di Clemente X. Orazio Fortunato divenne vescovo di San Severo il 6 ottobre 1670 e qui nel 1676 fece restaurare la chiesa parrocchiale di Santa Maria distrutta dal terremoto del 1627.\nNel 1677 divenne vescovo di Nard\u00f2, ove mor\u00ec trent'anni dopo in considerazione di santit\u00e0. Al centro del soffitto della chiesa di San Giovanni Battista a Nard\u00f2 \u00e8 raffigurato il suo stemma; un altro stemma \u00e8 raffigurato nel convento di San Rocco a Sant'Arcangelo il quale viene blasonato dal Crollalanza. La descrizione del Crollalanza \u00e8 errata sia nell'esposizione araldica degli smalti e sia per il luogo d'origine, poich\u00e9 la famiglia viene indicata come originaria di Sant'Arcangelo di Romagna. Al contrario le notizie riportate da Ferdinando Ughelli nella sua opera \"Italia sacra\" sono esatte e dettagliate: \u00abHoratius Fortunatus a Sant'Arcangelo creatus Episcopus S. Severi anno Domini 1670 a Clemente X. Postea 1677 ab Innoc. XI ad Neritam Eccl.am translatus fuit. Fuit p.mum Vicarius Generalis Palutio Cardinalis de Alteriis in Diocesis Montis Fiasconis. Hic pauperum bono consuluit Sedes et X Kalendis Aprilis 1707 in Sanctimonie dote obiit.\u00bb\nSuccessione apostolica.\nLa successione apostolica \u00e8:"}
{"id": "3735192", "revid": "298229", "url": "https://it.wikipedia.org/wiki?curid=3735192", "title": "Survivor Series 2011", "text": "Survivor Series 2011 \u00e8 stata la venticinquesima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 20 novembre 2011 al Madison Square Garden di New York City (New York).\nStoryline.\nIl giorno seguente a Vengeance, a \"Raw\", dopo l'attacco degli Awesome Truth (The Miz e R-Truth ai danni di John Cena, il GM dello show, John Laurinaitis, decide che il wrestler bostoniano avrebbe affrontato The Miz e R-Truth insieme ad un partner che avrebbe potuto scegliere lui stesso; inizialmente l'uomo che avrebbe combattuto con Cena sembrava poter essere Zack Ryder, ma in seguito il rapper bostoniano ha annunciato che sarebbe stato The Rock.\nLo stesso giorno CM Punk ha chiesto ad Alberto Del Rio il suo re-match per il WWE Championship, ma il messicano rifiut\u00f2 di concedere a CM Punk una rivincita ritenendolo uno degli atleti peggiori al mondo. Del Rio in seguito perse un match contro Big Show e, a detta di John Laurinaitis, se Del Rio avesse detto s\u00ec alla richiesta di Punk, quest'ultimo avrebbe ottenuto un match titolato per le Survivor Series. Di fatto, dopo il match, CM Punk us\u00f2 contro Alberto Del Rio l\"'Anaconda Vise\", costringendo Del Rio ad accettare la title shot.\nA Vengeance, il match valido per il World Heavyweight Championship tra il campione Mark Henry e lo sfidante Big Show \u00e8 terminato in no-contest in seguito ad un \"superplex\", effettuato da parte di Henry ai danni di Show, dalla terza corda che ha fatto letteralmente collassare il ring; dunque Henry ha mantenuto il titolo. Theodore Long, durante la puntata di \"SmackDown\" del 4 novembre, ha deciso che Mark Henry affronter\u00e0 Big Show alle Survivor Series per difendere il World Heavyweight Championship.\nNella seguente puntata di \"SmackDown\", svoltasi l'11 novembre, Wade Barrett, capitano del suo team, ha vinto contro l'altro capitano, Randy Orton. Nella puntata speciale di \"Raw\" del 14 novembre, Vickie Guerrero annuncia che Christian non sar\u00e0 presente nel 5-on-5 Traditional Survivor Series Elimination match a causa di un infortunio subito nel WWE World Tour in un match contro Sheamus. A sostituire Christian sar\u00e0 l'attuale United States Champion Dolph Ziggler. Nel main event Wade Barrett affronta Randy Orton, dove quest'ultimo vince per squalifica.\nVengono poi annunciati, successivamente, altri due match per le Survivor Series: Dolph Ziggler difender\u00e0 lo United States Championship contro John Morrison e Beth Phoenix, Divas Champion, affronter\u00e0 Eve per il titolo."}
{"id": "3735194", "revid": "1543377", "url": "https://it.wikipedia.org/wiki?curid=3735194", "title": "I Wan'na Be Like You (The Monkey Song)", "text": "I Wan'na Be Like You (The Monkey Song) (nella versione in italiano Voglio essere come te) \u00e8 una canzone scritta nel 1967 da Robert e Richard M. Sherman per il lungometraggio animato della Disney \"Il libro della giungla\".\nViene cantata dai personaggi Re Luigi, Baloo e Mowgli, ovvero rispettivamente Louis Prima, Phil Harris e Bruce Reitherman nella versione originale, e Lorenzo Spadoni, Tony De Falco e Luigi Palma in quella italiana.\nLa canzone ha ricevuto una nomination per la lista AFI's 100 Years... 100 Songs dedicata alle 100 migliori canzoni del cinema americano.\nProduzione.\nRichard Sherman ha dichiarato che lui e suo fratello puntavano a un suono jazz, con una melodia simil-Dixieland. Le parti strumentali vennero registrate originariamente da Louis Prima (che suonava anche la tromba) e dalla sua band, Sam Butera &amp; The Witnesses, ma la musica venne sostituita con una scritta dal compositore del film, George Bruns, e orchestrata da Walter Sheets.\nIl \"dialogo scat\" tra Baloo e Re Luigi fu il risultato di due sessioni di registrazione. Louis Prima registr\u00f2 per primo, perch\u00e9 Baloo ripetesse semplicemente ci\u00f2 che Luigi aveva cantato, ma Phil Harris decise di non imitare la registrazione di Prima e di farne una propria. La canzone venne pubblicata nella stessa data del film.\nVersione delle Lollipop: \"Credi a me\".\nLa canzone fu adattata con un altro testo italiano e pubblicata come singolo il 28 marzo 2003 con il titolo \"Credi a me\" dalla girl band delle Lollipop, sotto l'etichetta discografica Warner Music Italy.\nLa canzone fu utilizzata come colonna sonora del film \"Il libro della giungla 2\", diffuso nelle sale cinematografiche italiane l'11 aprile 2003. Nel video musicale, furono inserite diverse scene del film alternate ad altre seguenze in cui sono presenti solo le Lollipop. \"Credi a me\" era inoltre stato programmato come primo singolo estratto dal secondo album delle Lollipop \"Together\", previsto per maggio 2003, ma a causa dell'insuccesso della canzone l'album fu posticipato di quasi un anno, e \"Credi a me\" non vi fu inserito.\nQuesta canzone non riscosse un grande successo, rispetto alle precedenti delle Lollipop.\nTracce.\nArrangiamento e produzione: Luigi Rana e G.Giorgilli. Fra gli autori del testo ci sono L.Rana e V. Giorgilli\nAltre versioni.\nTra le cover della canzone incise negli anni, ci sono quelle dei Los Lobos (\"Stay Awake: Various Interpretations of Music from Vintage Disney Films\"), Big Bad Voodoo Daddy (\"This Beautiful Life\"), Voodoo Glow Skulls (\"Dive into Disney\"), Smash Mouth (colonna sonora de \"Il libro della giungla 2\"), Nikki Webster (versione australiana della colonna sonora de \"Il libro della giungla 2\"), Gabriel R\u00edos (\"En vivo\") e Jonas Brothers (\"Disneymania 5\"). Una versione remix della canzone appare nei titoli di coda del film \"Il libro della giungla 2\".\nUna versione di questa canzone \u00e8 anche cantata da Robbie Williams e Olly Murs, ed \u00e8 stata pubblicata nell'album \"Swings Both Ways\" del 2013.\nNel film Il libro della giungla, del 2016, la canzone viene ripresa e cantata sempre dal personaggio di re Luigi (King Louie) due volte: la prima viene cantata durante il film e presenta varie modifiche nonostante la musica di sottofondo rimanga la stessa, la seconda viene cantata durante i titoli di coda dove il testo rimane invariato dal film animato del 1967. Nella versione originale la canzone viene cantata da Christopher Walken, mentre nella versione italiana viene cantata da Giancarlo Magalli;\nUsi nella cultura di massa.\n\"I Wan'na Be Like You\" \u00e8 stata usata come canzone per un film di informazione pubblica britannico contro il fumo nel 2009."}
{"id": "3735199", "revid": "38120", "url": "https://it.wikipedia.org/wiki?curid=3735199", "title": "I Wanna Be Like You", "text": ""}
{"id": "3735200", "revid": "38120", "url": "https://it.wikipedia.org/wiki?curid=3735200", "title": "I Wan'na Be Like You", "text": ""}
{"id": "3735202", "revid": "38120", "url": "https://it.wikipedia.org/wiki?curid=3735202", "title": "I Wanna Be Like You (The Monkey Song)", "text": ""}
{"id": "3735203", "revid": "38120", "url": "https://it.wikipedia.org/wiki?curid=3735203", "title": "The Monkey Song", "text": ""}
{"id": "3735208", "revid": "123562291", "url": "https://it.wikipedia.org/wiki?curid=3735208", "title": "Coppa del Mondo di gobbe", "text": "La Coppa del Mondo di gobbe \u00e8 un trofeo assegnato annualmente dalla Federazione Internazionale Sci (FIS), a partire dalla stagione 1979/1980, al freestyler ed alla freestyler che hanno ottenuto il punteggio complessivo pi\u00f9 alto nelle gare di gobbe del circuito della Coppa del Mondo di freestyle.\nOltre a quel trofeo, per alcune stagioni, dalla 1996/1997 alle 2002/2003 ed esclusa la 2000/2001, \u00e8 stata attribuita una Coppa di specialit\u00e0 anche alle disciplina delle gobbe in parallelo."}
{"id": "3735209", "revid": "1573940", "url": "https://it.wikipedia.org/wiki?curid=3735209", "title": "Pamfronio", "text": "Biografia.\nPamfronio, forse discendente dell'omonimo \"vir illustris\" corrispondente di Ennodio all'epoca di Teodorico, era un ufficiale civile imperiale di alto rango e membro importante del senato romano, vissuto nel periodo della guerra gotica (535-553), in seguito alla quale l'Italia venne conquistata dall'Impero romano d'Oriente. A conferma dell'importanza rivestita da Pamfronio in Italia, al termine della guerra (555 circa) l'imperatore Giustiniano I indirizz\u00f2 una costituzione imperiale riguardante i debitori in Italia e Sicilia proprio a Pamfronio, oltre che al generalissimo Narsete e al senato. Probabilmente all'epoca della costituzione imperiale in questione, Pamfronio era il \"praefectus urbi\" di Roma.\nPamfronio viene citato come \"patricius\" e membro del senato romano in due frammenti dell'opera storica (sopravvissuta solo in frammenti) dello storico classicheggiante bizantino Menandro Protettore. Narra Menandro che nel 561 circa il generalissimo Narsete invi\u00f2 Pamfronio e il \"comes patrimonii per Italiam\", Bono, dal generale franco Amingo per chiedergli di non ostacolare l'attraversamento del fiume Adige da parte dell'esercito romano, perch\u00e9 ci\u00f2 avrebbe significato violare la tregua raggiunta tempo prima tra Imperiali e Franchi; Amingo, per\u00f2, con ogni probabilit\u00e0 perch\u00e9 alleato con il goto ribelle Widin, che Narsete stava combattendo, rifiut\u00f2, costringendo Narsete a scontrarsi con lui e vincerlo insieme a Widin.\nNel 578/579 Pamfronio, forse all'epoca \"caput senatus\", fu inviato dal senato romano come ambasciatore a Costantinopoli per chiedere all'imperatore Tiberio II Costantino aiuti contro i Longobardi, che nel 568 avevano invaso la penisola e che in pochi anni l'avevano occupata in massima parte, arrivando addirittura ad assediare Roma nel corso del 579. Tiberio II era impegnato contro i Persiani, per cui era impossibilitato ad inviare rinforzi in Italia; tuttavia rifiut\u00f2 le 3.000 libbre d'oro che Pamfronio era intenzionato a dargli come omaggio per la sua elevazione al trono (Tiberio II era infatti imperatore da poco) e gli consigli\u00f2 di adoperarle per corrompere i duchi longobardi per spingerli a passare al servizio di Costantinopoli oppure per chiedere aiuto ai Franchi. Tali provvedimenti non ebbero per\u00f2 effetto.\nBibliografia.\nFonti primarie\nFonti secondarie"}
{"id": "3735212", "revid": "6923", "url": "https://it.wikipedia.org/wiki?curid=3735212", "title": "Raymond Durand (pilota)", "text": ""}
{"id": "3735214", "revid": "1573940", "url": "https://it.wikipedia.org/wiki?curid=3735214", "title": "Papilio dardanus", "text": "Papilio dardanus , \u00e8 un lepidottero appartenente alla famiglia Papilionidae, diffuso nell'Africa subsahariana.\nDescrizione.\nAdulto.\nNella femmina si possono incontrare due forme distinte: una non mimetica, molto simile al maschio per livrea e dimensioni, ed una mimetica, marcatamente polimorfica (vedi pi\u00f9 sotto).\nNell'ala anteriore, la zona apicale e la fascia marginale sono molto scure, quasi nere, tranne per due macchie puntiformi biancastre in posizione subapicale. La costa \u00e8 bordata di nero nel maschio, mentre nella femmina non mimetica mostra una banda scura nella met\u00e0 basale, che devia lievemente verso il centro dell'ala. L'ala posteriore rivela, nel maschio come nella femmina non mimetica, una colorazione di fondo biancastra con macchie nere irregolari sul termen e sul tornus, oltre a una propaggine a \"coda di rondine\" nella parte posteriore. La pagina inferiore delle ali \u00e8 essa stessa piuttosto variabile, ma in generale tende a tonalit\u00e0 pi\u00f9 sfumate e vicine all'ocra chiaro.\nCapo, torace e addome appaiono molto scuri o neri, con l'addome molto assottigliato.\nLe antenne sono lievemente clavate, ed hanno una lunghezza pari a circa la met\u00e0 della costa.\nL'apertura alare varia tra 90 e 108\u00a0mm.\nUovo.\nLe uova sono sferoidali e prive di scanalature. Vengono solitamente deposte singolarmente in prossimit\u00e0 delle foglie della pianta ospite.\nLarva.\nIl bruco appare tozzo e di colorazione verde, con disegni bianchi ed un osmeterium rosso-aranciato, in grado di emettere una sostanza odorosa.\nPupa.\nLa crisalide \u00e8 exarata e sorretta al substrato tramite un cremaster ed una cinta sericea che attraversa il torace.\nMimetismo batesiano nelle femmine della specie.\nMentre il maschio mantiene forma e colorazioni pressoch\u00e9 costanti in tutto l'areale, la femmina di \"Papilio dardanus\" pu\u00f2 avere sia una forma non mimetica simile al maschio (andromorfa), sia un'altra contraddistinta da uno spiccato polimorfismo mimetico, arrivando ad assumere fino a sedici fenotipi differenti. Questa enorme variabilit\u00e0, descritta per la prima volta da Roland Trimen nel 1869, \u00e8 dovuta ad un singolo locus genico, che pu\u00f2 presentare almeno undici diversi alleli, dando vita ad un classico esempio di pleiotropia in cui gli effetti di dominanza incompleta tra alleli sono alquanto complessi e diversificati.\nLa femmina pu\u00f2 imitare molto fedelmente sia la forma, sia la colorazione di varie specie di farfalle dal sapore repellente (per esempio alcune Nymphalidae Danainae come \"Amauris echeria\", \"Amauris niavius\" e \"Danaus chrysippus\", oppure Heliconiinae come \"Acraea poggei\"), traendo cos\u00ec un vantaggio evolutivo dal fatto che i possibili predatori tendono ad evitarla, considerandola non appetibile (mimetismo batesiano).\nL'evoluzione di tutte queste forme \u00e8 considerata un esempio di selezione diversificante, mentre la loro co-esistenza, in equilibrio dinamico con la forma non mimetica, viene spiegata col fatto che, sebbene quest'ultima non tragga vantaggi evolutivi nei confronti dei predatori, viene tuttavia favorita dai maschi all'atto dell'accoppiamento.\nUn tale tipo di mimetismo batesiano, esclusivamente limitato alla femmina, non rappresenta un \"unicum\" neppure all'interno del genere \"Papilio\", come dimostra il caso dell'asiatica \"Papilio memnon\".\nDistribuzione e habitat.\nL'areale della specie si estende all'interno dell'Ecozona afrotropicale (\"locus typicus\": Africa occidentale), comprendendo l'Angola, il Benin, il Burkina Faso, il Camerun, le Comore, il Congo, la Costa d'Avorio, l'Eritrea, l'Etiopia, il Gabon, il Ghana, la Guinea, la Guinea-Bissau, la Guinea Equatoriale (Isola di Bioko), il Kenya occidentale, la Liberia, il Madagascar, il Malawi, il Mozambico, la Nigeria, la Repubblica Centrafricana, la Repubblica Democratica del Congo, S\u00e3o Tom\u00e9 e Pr\u00edncipe, il Senegal, la Sierra Leone, la Somalia settentrionale, il Sudafrica, lo Swaziland, la Tanzania, il Togo, l'Uganda, lo Zambia settentrionale, lo Zimbabwe.\nL'habitat \u00e8 rappresentato dalla foresta tropicale e subtropicale.\nBiologia.\nLa specie ha abitudini prettamente diurne.\nPeriodo di volo.\nGli adulti sono rinvenibili tutto l'anno nella fascia tropicale.\nAlimentazione.\nI bruchi si accrescono sulle foglie di svariate specie di Rutaceae, tra cui:\nTassonomia.\nAllo stato attuale vengono riconosciute tredici sottospecie; per ciascuna di queste vengono riportati di seguito i sinonimi (incluse forme e variet\u00e0):"}
{"id": "3735216", "revid": "6923", "url": "https://it.wikipedia.org/wiki?curid=3735216", "title": "Antonio Pucci (pilota)", "text": ""}
{"id": "3735218", "revid": "62004", "url": "https://it.wikipedia.org/wiki?curid=3735218", "title": "Jaarmarktcross Niel", "text": "Il Jaarmarktcross Niel \u00e8 una corsa in linea maschile e femminile di ciclocross che si svolge ogni anno in novembre a Niel, in Belgio. Creato nel 1963, dal 1987 al 2008 e nel 2018 ha fatto parte del calendario del GvA/Bpost Bank/DVV Verzekeringen Trofee; nel 2019 \u00e8 stato inserito nel calendario del Rectavit Classics, mentre dal 2020 \u00e8 parte del calendario del Superprestige.\nAlbo d'oro.\nUomini Elite.\n\"Aggiornato all'edizione 2021.\"\nDonne Elite.\n\"Aggiornato all'edizione 2021.\"\nUomini Under-23.\n\"Aggiornato all'edizione 2018.\"\nUomini Juniors.\n\"Aggiornato all'edizione 2021.\""}
{"id": "3735224", "revid": "6923", "url": "https://it.wikipedia.org/wiki?curid=3735224", "title": "Ricardo Teixeira (pilota)", "text": ""}
{"id": "3735228", "revid": "606039", "url": "https://it.wikipedia.org/wiki?curid=3735228", "title": "Papilio boosi", "text": ""}
{"id": "3735231", "revid": "793215", "url": "https://it.wikipedia.org/wiki?curid=3735231", "title": "Giovanni Piubello", "text": "Biografia.\nTrascorse l'infanzia nel paese natale, e si trasfer\u00ec a Mantova nel 1928 dove consegu\u00ec il diploma di perito industriale, ma volle diventare scrittore, libraio ed editore.\nLa sua prima opera, pubblicata in proprio, fu \"Zingara\" e poi diede alle stampe numerosi volumetti di racconti, prose, lettere in piazza e \"A proposito di gobbi\", in versi.\nNel 1967 l'editore Rizzoli pubblic\u00f2 il romanzo \"Matti beati\", con il quale vinse il premio nazionale Duomo. Il romanzo \u00e8 autobiografico e racconta l'infanzia dello scrittore nel paese di San Bonifacio (Sambonifacio), descrivendo un quadro suggestivo della vita contadina e di paese negli anni Venti, in un contesto di sostanziale povert\u00e0 vissuto tuttavia con allegria.\nIl successo fu di breve durata e Piubello continu\u00f2 a stampare in proprio, nelle \"Edizioni di Bancarella\", le sue storie, le sue lettere e i suoi dialoghi con lettori veri o presunti.\nFu straordinario osservatore della vita cittadina nella sua patria d'adozione, e fu amato dai mantovani che trovavano nella bancarella sotto i portici Broletto un dimesso ma profondo uomo di cultura.\nIl Comune di Mantova gli ha dedicato una lapide, apposta sulla sua casa in citt\u00e0."}
{"id": "3735232", "revid": "6923", "url": "https://it.wikipedia.org/wiki?curid=3735232", "title": "Bob Evans (pilota)", "text": ""}
{"id": "3735233", "revid": "6923", "url": "https://it.wikipedia.org/wiki?curid=3735233", "title": "Jimmy Stewart (pilota)", "text": ""}
{"id": "3735234", "revid": "606039", "url": "https://it.wikipedia.org/wiki?curid=3735234", "title": "Papilio cenea acene", "text": ""}
{"id": "3735235", "revid": "6923", "url": "https://it.wikipedia.org/wiki?curid=3735235", "title": "Ian Stewart (pilota)", "text": ""}
{"id": "3735237", "revid": "72396", "url": "https://it.wikipedia.org/wiki?curid=3735237", "title": "Prenomi baschi", "text": "Questa voce elenca i nomi propri di persona, diffusi nei Paesi Baschi e nelle comunit\u00e0 di lingua o etnia basca."}
{"id": "3735239", "revid": "606039", "url": "https://it.wikipedia.org/wiki?curid=3735239", "title": "Papilio cenea discopunctatus", "text": ""}
{"id": "3735240", "revid": "131358", "url": "https://it.wikipedia.org/wiki?curid=3735240", "title": "CS Gaz Metan Media\u0219", "text": ""}
{"id": "3735241", "revid": "606039", "url": "https://it.wikipedia.org/wiki?curid=3735241", "title": "Papilio cenea maculatus", "text": ""}
{"id": "3735243", "revid": "1889177", "url": "https://it.wikipedia.org/wiki?curid=3735243", "title": "Popoff (brano musicale)", "text": "Popoff \u00e8 un brano musicale del 1967, vincitore della 9\u00aa edizione dello Zecchino d'Oro interpretato da Walter Brugiolo (5 anni di San Venanzio di Galliera).\nDescrizione.\nIl testo \u00e8 stato scritto da Anna Benassi, mentre la musica \u00e8 stata composta da Paolo Gualdi e Mario Pagano. \u00c8 stato pubblicato dalle edizioni A. B. C.\nIl brano narra in maniera ironica la storia di un immaginario cosacco (di nome appunto Popoff) che \u00e8 troppo grasso e goffo per marciare nella neve insieme agli altri cosacchi verso il fiume Don e rimane bloccato, ma poi raggiunge e supera tutti i suoi compagni prima scivolando nella neve sulla sua grossa pancia e poi rotolando nella neve come una palla.\nIl piccolo interprete Walter Brugiolo in seguito ebbe un certo successo nel campo della pubblicit\u00e0 e della \"fiction\", e da adulto torn\u00f2 allo Zecchino d'Oro come ospite.\nNel 1999 venne realizzato un videoclip di animazione per il brano che fu incluso nella prima raccolta de i cartoni dello Zecchino d'Oro e nella seconda edizione della stessa serie (2008).\nIl brano \u00e8 stato oggetto di citazioni e omaggi: il personaggio di Popoff \u00e8 citato nella canzone \"Olga la tata del Volga\", classificatasi seconda allo Zecchino d'Oro 2003, e nella canzone \"Pimpami la storia\" del rapper Caparezza; inoltre, l'incipit del testo (\"Nella steppa sconfinata, a quaranta sotto zero, se ne infischiano del gelo i cosacchi dello Zar\") \u00e8 stato citato anche da Marco Paolini nel suo monologo teatrale \"Il sergente\".\nNel dicembre del 2007 Enrico Ruggeri interpret\u00f2 una sua versione di \"Popoff\" in occasione del Gran gal\u00e0 dello Zecchino d'oro. Tale brano fu poi inserito nel secondo CD dell'album triplo All in - L'ultima follia di Enrico Ruggeri del 2009."}
{"id": "3735245", "revid": "606039", "url": "https://it.wikipedia.org/wiki?curid=3735245", "title": "Papilio cenea salaami", "text": ""}
{"id": "3735246", "revid": "466539", "url": "https://it.wikipedia.org/wiki?curid=3735246", "title": "Jacques-Melchior Saint-Laurent, Conte di Barras", "text": "Biografia.\nAll'inizio del 1781 lo squadrone navale francese comandato dal Barras si trovava a Newport nel Rhode Island. Gli ordini ricevuti in Francia erano d'intraprendere una spedizione contro l'isola di Terranova, allora in mano inglese. Tuttavia il conte di Rochambeau, tenente generale al comando di un corpo di spedizione francese inviato da Luigi XVI a sostegno dei ribelli americani nel corso della guerra d'indipendenza americana, di stanza nel Rhode Island, convinse il Barras a dirigersi con la sua flotta verso sud per incontrare quella dell'ammiraglio conte de Grasse, che stava risalendo con la sua flotta verso nord dai Caraibi, per sostenere i ribelli americani in Virginia. Questa serie di eventi port\u00f2 alla vittoria franco-americana dei Yorktown\nL'anno successivo Barras oper\u00f2 agli ordini del de Grasse nei Caraibi. Quest'ultimo condusse una spedizione per la conquista dell'isola di Montserrat nel febbraio del 1782. Barras condusse l'attacco all'isola che venne conquistata il 22 febbraio e rimarr\u00e0 in mani francesi per pi\u00f9 di un anno, fino al Trattato di Parigi del 1783 con il quale verr\u00e0 restituita alla Gran Bretagna. Pi\u00f9 tardi Barras partecip\u00f2, sempre sotto il comando di de Grasse, alla battaglia navale delle Saintes, nei Caraibi, ove tuttavia la flotta francese fu sconfitta da quella inglese agli ordini dell'ammiraglio George Brydges Rodney. "}
{"id": "3735247", "revid": "606039", "url": "https://it.wikipedia.org/wiki?curid=3735247", "title": "Papilio cephonius", "text": ""}
{"id": "3735251", "revid": "606039", "url": "https://it.wikipedia.org/wiki?curid=3735251", "title": "Papilio dardanus astarte", "text": ""}
{"id": "3735252", "revid": "372624", "url": "https://it.wikipedia.org/wiki?curid=3735252", "title": "Guglielmo Obizzi", "text": ""}
{"id": "3735256", "revid": "606039", "url": "https://it.wikipedia.org/wiki?curid=3735256", "title": "Papilio dardanus benio", "text": ""}
{"id": "3735258", "revid": "606039", "url": "https://it.wikipedia.org/wiki?curid=3735258", "title": "Papilio dardanus heinsi", "text": ""}
{"id": "3735259", "revid": "606039", "url": "https://it.wikipedia.org/wiki?curid=3735259", "title": "Papilio dardanus ochraceana", "text": ""}
{"id": "3735263", "revid": "606039", "url": "https://it.wikipedia.org/wiki?curid=3735263", "title": "Papilio dardanus protocenea", "text": ""}
{"id": "3735264", "revid": "606039", "url": "https://it.wikipedia.org/wiki?curid=3735264", "title": "Papilio dardanus storacei", "text": ""}
{"id": "3735266", "revid": "606039", "url": "https://it.wikipedia.org/wiki?curid=3735266", "title": "Papilio trophonius", "text": ""}
{"id": "3735267", "revid": "1372005", "url": "https://it.wikipedia.org/wiki?curid=3735267", "title": "Amingo", "text": "Biografia.\nAmingo era il comandante dell'esercito franco stanziato in quella parte delle Venezie occupata dai Franchi nel corso della guerra gotica tra Bizantini e Goti.\nPaolo Diacono narra che fosse alleato con il ribelle goto Widin, che conduceva la resistenza ostrogota all'occupazione bizantina nell'Italia settentrionale. Proprio alla lotta di Narsete con Amingo e Widin sembra sia ricollegabile un frammento delle \"Storie\" dello storico classicheggiante bizantino Menandro Protettore: secondo Menandro, intorno al 561, Amingo si accamp\u00f2 dall'altro lato del fiume Adige, quando l'esercito bizantino condotto da Narsete si apprestava ad attraversarlo; il generalissimo Narsete, a cui Giustiniano aveva affidato il governo dell'Italia, intendendo persuadere Amingo a concedergli il passaggio, invi\u00f2 a tal scopo come ambasciatori il senatore Pamfronio e il \"comes patrimonii per Italiam\" Bono al condottiero franco Amingo, ma senza successo; infatti Amingo rifiut\u00f2 (pare che disse che non avrebbe concesso il passaggio finch\u00e9 avesse avuto una mano con cui poter avventare un dardo) nonostante fosse in corso una tregua tra Bizantini e Franchi. Con ogni probabilit\u00e0 Narsete si stava apprestando ad attraversare l'Adige per affrontare Widin, e Amingo cerc\u00f2 di ostacolargli il passaggio perch\u00e9 gi\u00e0 alleato con Widin.\nIl seguito della storia \u00e8 narrato da Paolo Diacono: segu\u00ec una battaglia in cui Narsete vinse sia Amingo che Widin; se il generalissimo bizantino fu clemente con Widin (esiliato a Costantinopoli), non lo fu altrettanto con Amingo, che per attestato di Paolo Diacono, \u00abvenne ucciso dalla spada di Narsete\u00bb."}
{"id": "3735268", "revid": "606039", "url": "https://it.wikipedia.org/wiki?curid=3735268", "title": "Papilio westermannii", "text": ""}
{"id": "3735274", "revid": "958063", "url": "https://it.wikipedia.org/wiki?curid=3735274", "title": "Shotgun Saturday Night", "text": "Shotgun Saturday Night \u00e8 stato un programma televisivo di wrestling prodotto dalla World Wrestling Federation (WWF). Fu trasmesso dal 4 gennaio 1997 al 21 agosto 1999.\nIl concetto originale del programma era inedito per quel periodo in quanto veniva trasmesso nella tarda serata di sabato da club notturni di New York. La federazione present\u00f2 il programma come un prodotto pi\u00f9 adulto rispetto agli altri suoi programmi settimanali, parzialmente come risposta alla popolarit\u00e0 crescente dell'Extreme Championship Wrestling.\n\"Shotgun Saturday Night\" presentava inizialmente a causa delle sue particolari localit\u00f2 un ring pi\u00f9 piccolo di quello normale. Il programma era commentato inizialmente da Vince McMahon e Sunny, che furono poi sostituiti da Jim Ross e Brian Pillman durante la met\u00e0 del 1997. Pillman fu cacciato dal suo posto di commentatore dopo aver aggredito un fan durante l'episodio di \"Shotgun\" del 28 giugno 1997.\nLa WWF mand\u00f2 poi in onda un programma simile dal nome \"Shotgun\", trasmesso di pomeriggio e meno violento della versione originale."}
{"id": "3735277", "revid": "1442080", "url": "https://it.wikipedia.org/wiki?curid=3735277", "title": "Bank of the West Classic 2005 - Singolare", "text": "Il singolare del torneo di tennis Bank of the West Classic 2005, facente parte del WTA Tour 2005, ha avuto come vincitrice Kim Clijsters che ha battuto in finale Venus Williams 7-5, 6-2."}
{"id": "3735282", "revid": "287204", "url": "https://it.wikipedia.org/wiki?curid=3735282", "title": "Memorial Cimurri 2008", "text": "Il Memorial Cimurri 2008, quarta edizione della corsa, si svolse il 4 ottobre 2008 su un percorso di 190\u00a0km. Fu vinta dall'ucraino Mychajlo Chalilov che giunse al traguardo con il tempo di 4h33'57\". Era valida come evento dell'UCI Europe Tour 2008 categoria 1.1.\nPartenza a Cavriago con 127 ciclilsti, di cui 54 portarono a termine il percorso."}
{"id": "3735283", "revid": "1983214", "url": "https://it.wikipedia.org/wiki?curid=3735283", "title": "Billy Quirk", "text": "Biografia.\nNato nel New Jersey, William Quirk (chiamato familiarmente Billy, nome con cui fu poi conosciuto anche dal pubblico) intraprese la carriera cinematografica alla Biograph nel 1909, diretto da D.W. Griffith. Fu il primo di 197 film che l'attore gir\u00f2 fino al 1924. Nel 1916, diresse anche un film, \"The Flirt\", prodotto dalla Rolma Films Inc., una piccola casa di produzione indipendente.\nBilly Quirk mor\u00ec a Los Angeles nel 1926 a 53 anni."}
{"id": "3735284", "revid": "438678", "url": "https://it.wikipedia.org/wiki?curid=3735284", "title": "Capogruppo (parlamento)", "text": "Il capogruppo \u00e8 il membro di un gruppo parlamentare posto a capo dello stesso. Nei vari paesi pu\u00f2 ricevere una diversa denominazione ufficiale, come \"presidente\" o \"leader\" del gruppo parlamentare (o del \"parlamentary party\", partito parlamentare, locuzione tipica dei paesi anglosassoni). In particolare, il titolo di presidente \u00e8 usato in molti paesi, tra cui Francia, Germania e Paesi Bassi; \u00e8 usato anche Italia sebbene, nel linguaggio corrente, tenda ad essere sostituito da capogruppo. In Spagna si usa il titolo di \"portavoz\" (portavoce) del gruppo parlamentare. Negli Stati Uniti la denominazione generica \u00e8 \"floor leader\": ciascuna camera ha un \"majority leader\" e un \"minority leader\", rispettivamente per il partito di maggioranza e per quello di minoranza; nella Camera dei rappresentanti, per\u00f2, il leader effettivo del gruppo di maggioranza ricopre tradizionalmente la carica di \"Speaker\", sicch\u00e9 il \"majority leader\" ha di solito un ruolo subordinato.\nAnche la posizione del capogruppo nell'abito del partito di appartenenza varia da paese a paese: in alcuni, tra cui quelli anglosassoni e quelli scandinavi, il ruolo di leader del gruppo parlamentare (nella camera bassa, se il parlamento \u00e8 bicamerale) coincide con quello di leader del partito; in tal caso il presidente o il segretario del partito, ove presente, tende ad avere un ruolo di secondo piano. Altrove, invece, i due ruoli sono distinti ed \u00e8 il leader del partito che tende ad avere il ruolo di maggior rilievo, sebbene quello di capogruppo sia comunque considerato un incarico di prestigio.\nIl ruolo di capogruppo, oltre alla leadership del gruppo parlamentare, comporta la sua rappresentanza, in particolare nei confronti del presidente e degli altri organi interni della camera di appartenenza, anche attraverso la partecipazione ad appositi organi collegiali (come la Conferenza dei presidenti dei gruppi nella Camera dei deputati italiana).\nIl capogruppo pu\u00f2 essere eletto dai membri del gruppo parlamentare o, specie laddove ha anche il ruolo di leader del partito, da un organo pi\u00f9 ampio di quest'ultimo. Pu\u00f2 essere affiancato da altri organi interni al gruppo, monocratici (come, ad esempio, uno o pi\u00f9 vicepresidenti o segretari) o collegiali. Nei paesi anglosassoni i leader dei gruppi parlamentari sono supportati dai \"whip\" incaricati di assicurare che i membri del gruppo si conformino alla disciplina di partito; una funzione analoga \u00e8 svolta in Germania dal \"Parlamentarischer Gesch\u00e4ftsf\u00fchrer\"."}
{"id": "3735286", "revid": "767487", "url": "https://it.wikipedia.org/wiki?curid=3735286", "title": "Pisa Sporting Club 1967-1968", "text": "Questa pagina raccoglie i dati riguardanti il Pisa Sporting Club nelle competizioni ufficiali della stagione 1967-1968.\nStagione.\nNella Stagione 1967-1968 il Pisa disputa il campionato di Serie B, un torneo a 21 squadre che prevede un turno di riposo, per il Pisa l'ultima di campionato, tre promozioni e quattro retrocessioni. Con 48 punti il Pisa si piazza in seconda posizione con il Verona, dietro al Palermo primo con 52 punti, queste le tre promosse. Scendono in Serie C il Potenza ultimo con 23 punti con il Novara con 35 punti al termine del torneo, il Messina ed il Venezia che avevano ottenuto 36 punti, dopo una lunga coda di spareggi.\nPur non essendo partito con i favori della vigilia, il Pisa si insedia subito nelle posizioni che contano della classifica, soprattutto grazie ad un attacco molto prolifico. Tra le vittorie pi\u00f9 prestigiose dell'autunno vi \u00e8 l'(1-0) sul Verona e il (3-0) nel sentito derby con il Livorno. Superata una piccola crisi di risultati (6 partite senza successo) tra dicembre e gennaio, il Pisa riprese a conquistare punti importanti fino alla primavera. L'ultima vittoria avviene alla quint'ultima di campionato (1-0) sulla Lazio, poi arrivano la sconfitta di Monza ed i pareggi in casa con Reggina e Novara. La penultima giornata di campionato il Pisa \u00e8 impegnato a Venezia seguito da migliaia di tifosi ma perde (1-0). Ai nerazzurri, che per l'ultimo turno dovevano riposare (visto il numero dispari della squadre), non restava a questo punto che sperare nei risultati delle dirette concorrenti per la promozione: il Verona vinse a Ferrara (e raggiunse i nerazzurri al secondo posto), ma il Bari non and\u00f2 oltre l'(1-1) a Perugia e rimase cos\u00ec distanziato dai pisani. Il Pisa si classifica cos\u00ec secondo a pari merito con l'Hellas Verona e conquista la promozione in Serie A per la prima volta nei campionati a girone unico, ritorna nella massima serie dopo 42 anni.\nIl Pisa si comporta bene anche in Coppa Italia dove riesce ad arrivare ai Quarti di finale eliminando Verona e Modena, venendo sconfitto dall' (1-1 a Pisa e 1-0 a San Siro).\nCollegamenti esterni.\nSito Pisanellastoria.it"}
{"id": "3735288", "revid": "984922", "url": "https://it.wikipedia.org/wiki?curid=3735288", "title": "Claus Schiprowski", "text": "Biografia.\nNella storia del salto con l'asta, Schiprowski pu\u00f2 essere considerato una \"meteora\": non riusc\u00ec a superare i 5 metri fino al 1968, anno in cui si miglior\u00f2 fino a 5,18 m e giunse terzo ai campionati nazionali della Germania Ovest, sia indoor che outdoor. Queste prestazioni gli consentirono di partecipare alle Olimpiadi di Citt\u00e0 del Messico. Nella finale olimpica riusc\u00ec ripetutamente a migliorare il proprio record personale fino a 5,40 m, un solo centimetro sotto il record mondiale stabilito poche settimane prima dallo statunitense Bob Seagren. Quella misura fu ottenuta da Schiprowski e dallo stesso Seagren al secondo tentativo, ma lo statunitense si aggiudic\u00f2 l'oro in virt\u00f9 del minor numero di errori complessivi nel corso della gara. A Schiprowski and\u00f2 quindi l'argento, mentre il bronzo fu del tedesco orientale Wolfgang Nordwig, capace anch'egli di superare i 5,40 ma solo al terzo tentativo.\nIn seguito Schiprowski non riusc\u00ec a confermarsi a quei livelli: nel 1969 non and\u00f2 oltre i 5,00 m e presto spar\u00ec dalla scena internazionale."}
{"id": "3735289", "revid": "124123", "url": "https://it.wikipedia.org/wiki?curid=3735289", "title": "Gregorio (generale bizantino)", "text": "Biografia.\nVissuto nel tardo VI secolo-inizi VII secolo, era fratello dell'esarca d'Africa Eraclio il Vecchio, padre del generale bizantino Niceta e zio del futuro imperatore Eraclio I.\nEra un \"magister militum\" in Africa sottoposto all'esarca Eraclio il Vecchio, suo fratello. Era inoltre un membro anziano e importante del senato bizantino. Deteneva inoltre il rango di \"patricius\".\nNel 608, su richiesta del generale e genero dell'Imperatore Foca, Prisco (chiamato erroneamente da alcune fonti \"Crispo\"), i cui rapporti con l'Imperatore si erano deteriorati, l'esarca Eraclio il Vecchio si rivolt\u00f2 a Foca e anche suo fratello Gregorio ader\u00ec alla rivolta. Il figlio di Gregorio, Niceta, fu messo a capo di un esercito per impadronirsi dell'Egitto mentre il nipote Eraclio fu messo al comando della flotta imperiale africana che si diresse verso Costantinopoli, occupandola e rovesciando Foca, che venne giustiziato. Il 7 ottobre 610 suo nipote Eraclio venne incoronato imperatore.\nDi Gregorio, a parte gli avvenimenti relativi alla rivolta, non si sa altro.\nBibliografia.\nFonti primarie\nFonti secondarie"}
{"id": "3735291", "revid": "1573940", "url": "https://it.wikipedia.org/wiki?curid=3735291", "title": "Chenini Nahal", "text": "Chenini Nahal, scritto anche Chanin\u012b an Na\u1e25\u0101l, () \u00e8 unacitt\u00e0 del centro della Tunisia.\nFa parte del governatorato di Gab\u00e8s e della delegazione di Chenini Nahal. La citt\u00e0 conta 14,452 abitanti.\nQuesta vasta oasi \u00e8 ricca di coltivazioni di palme da dattero, alberi da frutta (compresa la coltivazione del melograno) e colture orticole e foraggio.\nL'espansione urbana, l'inquinamento, l'impoverimento del suolo, ma anche la frammentazione dei terreni agricoli a causa delle eredit\u00e0, sono minacce per il futuro dell'oasi.\nUn'associazione per salvaguardare l'oasi \u00e8 stata fondata nel 1995 ed \u00e8 integrata nella rete delle Associazioni di sviluppo sostenibile delle oasi tunisine.\nI progetti realizzati comprendono impianti di riciclaggio dei rifiuti di compostaggio, promozione dell'agricoltura biologica, sviluppo dell'allevamento ovino e caprino come attivit\u00e0 per integrare e sviluppare una gestione razionale dell'acqua.\nChenini Nahal \u00e8 anche una zona turistica, se si considerano le numerose le corse organizzate in carrozza attraverso l'oasi. La citt\u00e0 ospita anche un piccolo zoo."}
{"id": "3735292", "revid": "442595", "url": "https://it.wikipedia.org/wiki?curid=3735292", "title": "Granvaradino", "text": ""}
{"id": "3735293", "revid": "466539", "url": "https://it.wikipedia.org/wiki?curid=3735293", "title": "Gallerie d'Italia", "text": "Gallerie d'Italia \u00e8 l'insieme degli spazi espositivi realizzati da Intesa Sanpaolo per rendere disponibile il proprio patrimonio artistico e architettonico, insieme alle collezioni provenienti dalla Fondazione Cariplo di Milano, altro partner del progetto.\nSedi.\nMilano.\nLa sede milanese \u00e8 denominata Gallerie d'Italia - Piazza Scala o Gallerie di Piazza Scala e si trova in Piazza Scala, all'interno di Palazzo Anguissola Antona Traversi e di Palazzo Brentani. Lo spazio espositivo \u00e8 stato inaugurato ufficialmente il 3 novembre 2011.\nVicenza.\nLa sede di Vicenza \u00e8 denominata Gallerie d'Italia - Palazzo Montanari o Gallerie di Palazzo Montanari e si trova in contr\u00e0 Santa Corona. Lo spazio espositivo \u00e8 stato inaugurato ufficialmente nel 1999.\nNapoli.\nLa sede di Napoli \u00e8 denominata Gallerie d'Italia - Palazzo Zevallos o Galleria di Palazzo Zevallos Stigliano."}
{"id": "3735300", "revid": "599013", "url": "https://it.wikipedia.org/wiki?curid=3735300", "title": "Odwa Ndungane", "text": "Biografia.\nFratello gemello di Akona Ndungane, come questi inizi\u00f2 a giocare a rugby alle scuole superiori a East London e al pari suo vide l'inizio di carriera nei Blue Bulls; le strade dei due gemelli si divisero nel 2004 quando Akona rimase ai Bulls e ad Ogwa fu offerto un contratto dai Natal Sharks per la successiva edizione di Currie Cup.\nEsord\u00ec negli \"Springbok\" nel corso di un \"test match\" del giugno 2008 contro l' e, nonostante vanti solo 9 presenze a tutto il 2011, ha figurato in tre edizioni del Tri Nations e nella ."}
{"id": "3735302", "revid": "599013", "url": "https://it.wikipedia.org/wiki?curid=3735302", "title": "Capogruppo", "text": ""}
{"id": "3735321", "revid": "287204", "url": "https://it.wikipedia.org/wiki?curid=3735321", "title": "Dehiba", "text": "Dehiba, scritto anche Dahibah, () \u00e8 una citt\u00e0 del sud della Tunisia.\nFa parte del governatorato di Tataouine e della delegazione di Dehiba. La citt\u00e0 conta 3,971 abitanti.\nLa citt\u00e0 \u00e8 situata in prossimit\u00e0 della frontiera tuniso-libica, a circa 130 chilometri da Tataouine.\nNel contesto della guerra civile libica del 2011, le forze armate del colonnello Mu\u02bfammar Gheddafi sulla citt\u00e0 dal territorio libico, danneggiando degli edifici, e ferendo almeno una persona. Allo stesso tempo, uno dei loro veicoli entr\u00f2 in citt\u00e0 per inseguire un gruppo di ribelli, migliaia dei quali erano fuggiti nei giorni precedenti in Tunisia, passando tramite Dehiba."}
{"id": "3735322", "revid": "2112991", "url": "https://it.wikipedia.org/wiki?curid=3735322", "title": "Campo di concentramento di Danane", "text": "Il campo di concentramento di Danane \u00e8 stato un campo di concentramento nella Somalia italiana, gestito dall'Italia fascista dal 1935 al 1941. Situato nell'Africa Orientale Italiana, si trovava a circa 40 km a sud di Mogadiscio e dal 1936 in poi, insieme al campo di concentramento di Nocra, \u00e8 stato uno dei due campi di lavoro forzato utilizzati per internare i prigionieri politici delle colonie dell'Africa orientale a seguito della guerra d'Etiopia. Gli storici si riferiscono anche a Danane come a un \"campo di sterminio\" a causa del suo alto tasso di mortalit\u00e0 che viene stimato attorno al 51%.\nStoria.\nIl campo di concentramento di Danane fu aperto nella colonia italiana della Somalia per ordine del governatore Rodolfo Graziani quando l'Italia fascista inizi\u00f2 la sua guerra di aggressione contro l'Etiopia, nell'ottobre 1935. Danane era originariamente concepito per essere un campo di prigionieri di guerra, ma rimase inattivo in quanto tale. La dirigenza italiana ha invece posto l'obiettivo del completo annientamento dell'avversario etiope.\nDopo la fine della guerra, conclusasi con l'occupazione dell'Etiopia da parte dell'Italia fascista, nel giugno 1936 a Danane vi erano 191 prigionieri. Il numero di detenuti del campo aument\u00f2 in modo significativo quando Graziani intensific\u00f2 la repressione in Etiopia dopo un fallito tentativo di assassinio contro di lui nel febbraio 1937. Nei mesi che seguirono, furono trasportati da Addis Abeba a Danane oltre 1 500 uomini, donne e bambini associati al governo etiope rovesciato, che riteneva responsabile dell'attacco. Alla fine del 1937 il campo aveva raggiunto il limite di capacit\u00e0 previsto con 2 500 reclusi.\nL'attrezzatura inadeguata del campo, l'alimentazione e l'assistenza medica insufficiente hanno portato a un alto tasso di mortalit\u00e0. Dal 22 giugno al 18 luglio 1937 morirono 28 persone, pi\u00f9 della met\u00e0 delle quali presumibilmente per problemi cardiaci. Tali referti vengono messi in dubbio poich\u00e9 gli uomini e le donne interessati avevano solo tra i 20 ei 45 anni. Secondo il funzionario del ministero degli Esteri etiope Micael Tesemma, che rimase a Danane per tre anni e mezzo, 3 171 dei 6 500 prigionieri etiopi e somali furono uccisi nel 1936-1941. Circa 400 di loro sono morti per maltrattamenti, torture o sono stati giustiziati.\nIl 18 Nel marzo 1941, le truppe britanniche occuparono Danane. Liberarono circa 1 000 etiopi e 300 somali e internato circa 3 000 prigionieri di guerra italiani e locali. La maggior parte di questi sono stati trasferiti in India; circa 300 italiani rimasero imprigionati a Danane fino alla fine della seconda guerra mondiale.\nPer gli etiopi, abituati al clima mite degli altopiani, le condizioni tropicali a Danane si sono rivelate insopportabili, con il rapido deterioramento delle condizioni dei prigionieri. La malaria divenne la malattia predominante e quasi tutti i detenuti soffrirono di disturbi gastrointestinali. Inoltre, poich\u00e9 gli abitanti di Danane non disponevano di acqua potabile, molti furono costretti a bere acqua di mare. Ex prigionieri dei campi di concentramento sono stati interrogati come parte della garanzia di prove per i tribunali per crimini di guerra delle Nazioni Unite che hanno avuto luogo dopo la seconda guerra mondiale. Questi sopravvissuti del campo di concentramento di Danane hanno affermato che l'uccisione di detenuti malati e le operazioni mediche forzate da parte del medico del campo erano state praticate nel campo di concentramento. Secondo lo storico Ian Campbell (2017), la testimonianza del giuramento dei sopravvissuti suggerisce un tasso di mortalit\u00e0 di circa 51% nel campo di concentramento di Danane.\nValutazione.\nLa storica italiana Mariana de Carlo (2013) afferma nel suo studio sul campo di concentramento di Danane che, a causa del tasso di mortalit\u00e0 straordinariamente alto, Danane pu\u00f2 essere visto come \"uno strumento di morte piuttosto che un internamento\". Anche lo storico svizzero Aram Mattioli parla di \"campo di sterminio\" in relazione al campo di concentramento di Danane. Mentre lo storico italiano Angelo Del Boca (2004) lo classifica addirittura come \u201ccampo di sterminio \u201d. Lo storico britannico Ian Campbell (2017) ritiene che sebbene Danane non sia stato concepito come un campo di sterminio, tuttavia \u00e8 diventato una tomba per migliaia di uomini, donne e bambini etiopi innocenti a causa delle terribili condizioni in cui \u00e8 stato detenuto."}
{"id": "3735326", "revid": "62004", "url": "https://it.wikipedia.org/wiki?curid=3735326", "title": "Duinencross", "text": "Il Duinencross \u00e8 una corsa in linea maschile e femminile di ciclocross che si svolge a Koksijde, in Belgio, ogni anno in ottobre/novembre. Organizzato per la prima volta nel 1969, dal 1996 (eccetto le edizioni dal 1999 al 2002 e del 2005) \u00e8 inserito nel calendario della Coppa del mondo di ciclocross.\nSven Nys \u00e8 il ciclista che ha vinto pi\u00f9 volte la corsa, aggiudicandosi sette edizioni tra il 1999 e il 2015.\nAlbo d'oro.\nUomini Elite.\n\"Aggiornato all'edizione 2021.\"\nDonne Elite.\n\"Aggiornato all'edizione 2021.\"\nUomini Under-23.\n\"Aggiornato all'edizione 2021.\"\nUomini Juniores.\n\"Aggiornato all'edizione 2021.\""}
{"id": "3735328", "revid": "125598002", "url": "https://it.wikipedia.org/wiki?curid=3735328", "title": "Spade dell'et\u00e0 del ferro", "text": "Le spade dell'et\u00e0 del ferro sostituirono quelle dell'et\u00e0 del bronzo in un momento non ben precisato tra il XII e l'VIII secolo a.C. sia in Eurasia che in Africa. Le propaggini insulari e peninsulari pi\u00f9 orientali dell'Asia (Giappone e Corea), avviarono una loro produzione stabile di armi bianche manesche in ferro non prima del III secolo.\nLe prime spade in ferro erano prodotti primitivi se paragonati ai manufatti europei del III secolo a.C. o ai magnifici risultati dell'acciaio Damasco \"Wootz\" dell'India dell'VIII secolo. Seppur spesso fornito dell'adeguata quantit\u00e0 di carbonio, il ferro utilizzato dagli antichi fabbri non era infatti indurito tramite tempratura ma tramite semplice battitura, veniva cio\u00e8 lavorato come se fosse bronzo. Il risultato di questo processo produttivo erano lame di scarsa qualit\u00e0, prive dell'elasticit\u00e0 che permette alla spada di acciaio di assorbire l'urto senza piegarsi. L'arcaica spada in ferro era semplicemente pi\u00f9 facile da realizzare della spada in bronzo perch\u00e9 pi\u00f9 facile era reperirne la materia prima.\nSolo successivamente i fabbri compresero che l'aggiunta di carbonio al ferro, operato durante il processo di fusione aggiungendo del carbone al minerale ferroso, poteva portare ad una migliore lega: l'acciaio (\"Chalybs\" in lingua latina). In origine, la lega era ottenuta tramite due processi, la tempratura ed il rinvenimento, da eseguire in successione sul reffo crudo secondo un \"modus operandi\" che se non eseguito a regola d'arte portava alla realizzazione di armi di bassa qualit\u00e0. Per contro, la manifesta prova di abilit\u00e0 di taluni centri di produzione, capaci di garantire prodotti eccellenti, garant\u00ec loro una fama leggendaria poi tramandataci dalle fonti: pensiamo al \"ferrum noricum\" dell'Impero romano o all'acciaio Damasco delle Crociate.&lt;br&gt;\nFu in Asia, pi\u00f9 precisamente in India, che la metallurgia pre-industriale raggiunse i migliori risultati, con la produzione di lame con acciaio a pacchetto o \"wootz\" la cui qualit\u00e0 si diffuse poi in tutto il continente durante l'Et\u00e0 Moderna.\nOrigini.\nLe prime prove di uso del ferro, recuperato dai meteoriti, vengono dai Sumeri e dagli Egizi (ca. 4000 a.C.) ma solo tra 3000 e 2000 a.C., in Mesopotamia, Anatolia ed Antico Egitto si cominci\u00f2 a produrre ferro battuto (distinguibili dagli oggetti in ferro meteorico per la mancanza di nichel nella lega). L'Et\u00e0 del Ferro ebbe formalmente inizio nel Vicino Oriente antico (Anatolia, Mesopotamia ed Egitto) nel tardo II millennio a.C. (circa 1300 a.C.). Da questo iniziale centro di promanazione, la spada in ferro si diffuse nel bacino del Mediterraneo e nell'Asia sud-occidentale, favorita, con buona probabilit\u00e0, dal successo militare e politico degli Ittiti, il cui impero levantino-anatolico si impose come nuova superpotenza della zona grazie a due innovazioni belliche fondamentali: le armi in ferro ed il cocchio da guerra. Dal principio del I millennio a.C., furono poi i popoli del Mare ed i filistei a promuovere la diffusione delle armi in ferro lungo le coste mediterranee.\nLa diffusione delle spade in ferro fu per\u00f2 tutt'altro che capillare, come ben testimoniatoci dalle fonti antiche:\nLa spiegazione oggi pi\u00f9 accreditata \u00e8 che il ferro abbia definitivamente sostituito il bronzo nella fabbricazione delle armi quando la \"koin\u00e8\" dell'Et\u00e0 del bronzo, e cio\u00e8 il sistema di contatti e scambi commerciali tra i grandi imperi (Egizi, Ittiti, ecc.), and\u00f2 in crisi, stroncando il commercio del rame e dello stagno necessari per garantire la produzione di oggetti bronzei. Privi della materia prima di pi\u00f9 facile lavorazione, i fabbri dell'Antichit\u00e0 dovettero sopperire scoprendo come meglio lavorare il ferro per ottenere delle armi.\nEuropa.\nContemporaneamente al diffondersi, nell'Europa atlantica, delle armi in ferro tipiche della Cultura di Hallstatt (IX-VI secolo a.C.), l'Europa Mediterranea vedeva la diffusione di armi in ferro di origine Balcanica ed Orientale. Non mancarono i primi tentativi di produzione propria, specialmente in area Centro-Italiana, con armi robuste e dal semplice disegno costruttivo. \nA partire dal VII - VI secolo a.C., vi \u00e8 una grande diffusione della lunga scimitarra Greca, la Makhaira, testimonianza forse di un cambiamento sociale che port\u00f2 le trib\u00f9 Italiche all'adozione ed all'istituzione di una forza di cavalleria. La spada Greca era talmente efficace che nel giro di pochi decenni venne anche adottata dalla fanteria, opportunamente accorciata. \nCirca nel 500 a.C., la Cultura di La T\u00e8ne, diffusa in tutta l'Europa continentale dai Celti, segn\u00f2 il definitivo ingresso delle spade lunghe in ferro (lama di 60 cm per una lunghezza totale dell'arma di 80 cm) sulla scena bellica europea, con l'affermarsi della cavalleria anche presso i Celti. Pi\u00f9 o meno contemporaneamente, un'altra popolazione indoeuropea, gli Sciti, diffuse l'uso di spade in ferro in Ucraina ed in Russia.\nAsia.\nIndia.\nL'India fu il primo paese a produrre spade in ferro montanti lama in acciaio propriamente detto (ovvero acciaio di alta qualit\u00e0): l'acciaio \"Wootz\", un prodotto molto simile al moderno acciaio realizzato in crogiolo. Veniva preparato in crogioli chiusi sigillati, alimentati da energia eolica, che contenevano minerale di ferro ad alta purezza, carbone e vetro. I crogioli venivano poi messi alla fiamma e riscaldati fino ad avere la fusione del miscuglio, per cui il ferro si arricchiva di carbonio, e il vetro assorbiva le impurit\u00e0 man mano che fondeva, galleggiando sulla superficie. Il risultato era un acciaio ad alto tenore di carbonio e di elevata purezza, chiamato poi acciaio di Damasco.\nLa tecnica dell'acciaio \"Wootz\" era sicuramente diffusa in modo capillare nel meridione del subcontinente indiano nel 300 anche se alcune fonti la vorrebbero gi\u00e0 consolidata nel III secolo a.C. Dall'India, il nuovo acciaio si diffonde attraverso il Turkmenistan e l'Uzbekistan, raggiungendo la Persia gi\u00e0 al tempo dell'Impero sasanide, attraverso scambi commerciali e scontri militari, creando definitivamente un largo bacino di diffusione entro il IX secolo.\nCina.\nIn Cina, il paese che forse svilupp\u00f2 la pi\u00f9 florida e creativa civilt\u00e0 del bronzo (v. Et\u00e0 del bronzo in Cina), l'uso del ferro e dell'acciaio per la fabbricazione delle spade fu cosa tarda. Soltanto tra V e III secolo a.C. i fabbri sinici iniziarono a produrre lame con il nuovo metallo e con la lega, raggiungendo risultati apprezzabili solo durante il regno della Dinastia Han (206 a.C.-220 d.C.), quando venne standardizzata la tecnica di lavorazione dell'acciaio ripiegato (forgiatura-rinvenimento-ripiegamento).\nDalla Cina, le spade in ferro passarono in Korea e Giappone nei primi secoli dell'Era cristiana.\nCorea.\nLa Corea benefici\u00f2 dell'importazione di spade in ferro cinesi avviando una propria tradizione siderurgica intorno al III secolo.\nGiappone.\nIl Giappone import\u00f2 lame in ferro sinico fino al VI secolo, iniziando poi a favorire l'immigrazione di fabbri cinesi dei Tang che colmarono il divario tecnologico-metallurgico tra i due paesi e portarono alla produzione delle prime spade nipponiche in ferro, le \"chokut\u014d\" (\u76f4\u5200). Fu per\u00f2 solo nel X secolo, con la produzione delle \"kot\u014d\" (\u53e4\u5200), che il Sol Levante inizi\u00f2 a fabbricare pregevoli armi in ferro.\nAfrica.\nFino alla fine del XIX secolo diversi studiosi ritenevano che la penetrazione della metallurgia e la conseguente produzione di armi in ferro (soprattutto lance e zagaglie ma anche spade) nell'Africa Nera fosse sempre stata legata al contatto con progredite civilt\u00e0 antiche (es. Antichi Egizi) o al contatto con mercanti europei (fond. portoghesi) ed arabi nel XV secolo. In realt\u00e0, gli abitanti del Termit (Niger orientale) padroneggiavano il ferro gi\u00e0 nel 1500 a.C. ed i Bantu dovettero proprio all'uso di armi in ferro la loro affermazione nel Continente Nero (v. Espansione Bantu).&lt;br&gt;\n\u00c8 per\u00f2 indubbio che la spada africana sud-sahariana, spesso molto particolare per quanto riguarda la foggia, non raggiunse mai il livello qualitativo tecnico delle armi prodotte dagli europei e dagli asiatici."}
{"id": "3735329", "revid": "110157", "url": "https://it.wikipedia.org/wiki?curid=3735329", "title": "Danane", "text": "Dan\u00e0ne (in somalo \"Ceel Dhahanaan\", in arabo \"El-Danan\"), \u00e8 un villaggio della regione di Mudugh, nella Somalia centrosettentrionale che si affaccia sull'Oceano Indiano."}
{"id": "3735332", "revid": "6923", "url": "https://it.wikipedia.org/wiki?curid=3735332", "title": "Colin Davis (pilota)", "text": ""}
{"id": "3735334", "revid": "1543377", "url": "https://it.wikipedia.org/wiki?curid=3735334", "title": "L'amante del Doge", "text": "L'amante del Doge \u00e8 un romanzo storico thriller del 2008 di Carla Maria Russo, edito da Piemme e pi\u00f9 volte ripubblicato anche come \"best seller\". \u00c8 la storia romanzata di un personaggio storico, la poetessa veneziana Caterina Dolfin Tron.\nStoria editoriale.\nL'autrice ha dichiarato di avere scoperto la figura di Caterina Dolfin per caso, mentre compiva studi e ricerche sull'eroina e intellettuale napoletana Eleonora Pimentel Fonseca, che teneva una cordiale e amichevole relazione epistolare con la nobildonna veneziana. Come per le altre opere dell'autrice, il romanzo \u00e8 stato preparato compiendo una dettagliata ricerca storica, per ricostruire l'ambiente sociale e culturale del tempo.\nTrama.\nLa vicenda \u00e8 ambientata a Venezia. Durante il carnevale del 1755, la giovane Caterina Dolfin, introdottasi di nascosto dalla famiglia in una festa nobiliare, incontra il patrizio Andrea Tron che appare avviato a una brillante carriera politica. Tra i due nasce subito una fortissima attrazione. Il nobile chiede a Caterina, da poco orfana di padre e gi\u00e0 promessa sposa per un matrimonio combinato dalla madre, di lasciar perdere il futuro marito e diventare la sua amante, nella massima discrezione e per tutto il tempo che a lui far\u00e0 piacere. In cambio Tron avrebbe provveduto a ogni fabbisogno economico della giovane. Caterina accetta, consapevole delle difficolt\u00e0 sociali e familiari a cui la metter\u00e0 di fronte; della sua scelta ma anche della libert\u00e0 che potr\u00e0 cos\u00ec raggiungere. Col passare del tempo il legame sentimentale tra i due diventa sempre pi\u00f9 forte, ma la situazione si complica per la carriera politica in ascesa di Tron, che arriver\u00e0 a essere candidato Doge."}
{"id": "3735336", "revid": "6923", "url": "https://it.wikipedia.org/wiki?curid=3735336", "title": "Sammy Davis (pilota)", "text": ""}
{"id": "3735338", "revid": "287204", "url": "https://it.wikipedia.org/wiki?curid=3735338", "title": "Martiri di Nowogr\u00f3dek", "text": "Le martiri di Nowogr\u00f3dek, ovvero le beate Maria Stella del Santissimo Sacramento Mardosewicz e dieci compagne della Congregazione delle Suore della Sacra Famiglia di Nazareth, vergini e martiri, sono un gruppo di undici religiose della congregazione delle Suore della Sacra Famiglia di Nazareth uccise dalla Gestapo il 1\u00ba agosto 1943 nei pressi di Navahrudak (in Bielorussia, un tempo Nowogr\u00f3dek, in Polonia). Le suore furono beatificate da papa Giovanni Paolo II nel 2000.\nBiografia.\nLe Suore della Sacra Famiglia di Nazareth giunsero a Nowogr\u00f3dek nel 1929, su richiesta del vescovo Zygmunt Lozinski; ben presto esse divennero parte integrante della vita comunitaria della citt\u00e0, occupandosi dell'educazione dei bambini e della chiesa locale e sostenendo la popolazione durante la guerra.\nDurante la Campagna di Polonia della seconda guerra mondiale, le forze naziste cominciarono a perseguitare e sterminare prima gli ebrei, quindi anche altre persone giudicate pericolose, fra cui i religiosi, fino ad arrivare al massacro indiscriminato di 60 persone. Situazione simile occorse anche il 18 luglio 1943, quando pi\u00f9 di 120 persone vennero arrestate e destinate alla morte: in tale occasione le sorelle espressero il desiderio unanime di offrire la loro vita in cambio di quella delle persone imprigionate.\nLa superiora, sorella Maria Stella, a nome della comunit\u00e0, condivise la decisione con padre Zienkiewicz, il cappellano, dicendo \"Mio Dio, se il sacrificio della vita \u00e8 necessaria, accettalo da noi e risparmia quelli che hanno famiglia. Preghiamo in continuazione per questo\". Quasi immediatamente, i piani per i prigionieri vennero cambiati, ed essi vennero spediti in campi di lavoro in Germania o rilasciati; le sorelle rinnovarono la loro offerta quando anche la vita di padre Zienkiewicz fu minacciata, dicendo \"Vi \u00e8 un maggiore bisogno di un sacerdote su questa terra, che di noi. Preghiamo Dio che prenda noi al suo posto, se il sacrificio \u00e8 necessario\".\nMartirio.\nIl 31 luglio 1943, undici delle suore vennero convocate in commissariato; vi si recarono da sole, confidando nel fatto che, non avendo fatto male a nessuno, sarebbero al massimo state mandate ai lavori forzati. Vennero invece imprigionate dai membri della Gestapo, e trasportate a 3\u00a0km di distanza per essere uccise; tuttavia la presenza di contadini nei campi ostacol\u00f2 il piano dei militari, che le riportarono al commissariato e le rinchiusero in cantina. Trascorsa la notte in preghiera, le suore vennero portate il giorno seguente nella foresta, a 5\u00a0km dai confini dalla citt\u00e0, dove furono fucilate; secondo alcuni acconti, i militari uccisero anche un giovane che si trov\u00f2 suo malgrado testimone del fatto.\nPoco tempo dopo sorella Maria Ma\u0142gorzata Banas, unica superstite della comunit\u00e0, riusc\u00ec a localizzare il luogo del martirio; ella rimase la guardiana della loro tomba comune (e della Chiesa della Trasfigurazione, dove sono sepolte) fino alla sua morte (il 26 aprile 1966).\nLe martiri sono state dichiarate venerabili il 18 giugno 1999 da Papa Giovanni Paolo II, che le ha poi beatificate il 5 marzo 2000, fissando la memoria liturgica al 4 settembre; il Martirologio Romano le colloca invece al 1\u00ba agosto."}
{"id": "3735339", "revid": "47767", "url": "https://it.wikipedia.org/wiki?curid=3735339", "title": "Maria Stella Mardosewicz", "text": ""}
{"id": "3735341", "revid": "481666", "url": "https://it.wikipedia.org/wiki?curid=3735341", "title": "William J. Butler", "text": "Biografia.\nImmigrato dall'Irlanda negli Stati Uniti, William J. Butler si trasfer\u00ec a Hollywood dall'Ohio nel 1908. A 48 anni, inizi\u00f2 una carriera cinematografica che durer\u00e0 fino al 1917, partecipando a 266 film. Tutti i suoi primi film furono diretti da D.W. Griffith."}
{"id": "3735344", "revid": "599013", "url": "https://it.wikipedia.org/wiki?curid=3735344", "title": "Dan\u00e0ne", "text": ""}
{"id": "3735345", "revid": "132266", "url": "https://it.wikipedia.org/wiki?curid=3735345", "title": "Ceel Dhahanaan", "text": ""}
{"id": "3735349", "revid": "767487", "url": "https://it.wikipedia.org/wiki?curid=3735349", "title": "Niceta (generale bizantino)", "text": "Biografia.\nNiceta era figlio del generale Gregorio, nipote dell'esarca d'Africa Eraclio il Vecchio e cugino del futuro imperatore Eraclio, e viveva in Africa con la sua famiglia. Nel 608 l'esarca d'Africa Eraclio il Vecchio, suo zio, si rivolt\u00f2 all'Imperatore Foca e anche Niceta ader\u00ec alla rivolta, venendo messo a capo di un esercito che attacc\u00f2 l'Egitto nel tentativo di strapparlo a Foca: Niceta si prov\u00f2 un abile generale sconfiggendo i generali posti da Foca a difesa dell'Egitto e conquistandolo per Eraclio. Secondo alcune fonti, Niceta e suo cugino Eraclio avevano fatto una scommessa: chi tra i due sarebbe riuscito a deporre per primo Foca sarebbe diventato imperatore; tuttavia questa notizia \u00e8 ritenuta inattendibile dalla storiografia moderna. Nell'ottobre 610 Eraclio raggiunse Costantinopoli e rovesci\u00f2 Foca, venendo incoronato nuovo imperatore. Niceta invece non raggiunse Costantinopoli prima del 612, venendo accolto benevolmente dal cugino imperatore.\nNominato \"comes excubitorum\" il 5 dicembre 612, succedendo a Prisco, caduto in disgrazia presso Eraclio proprio in occasione dell'arrivo di Niceta a Costantinopoli, Niceta fu posto a capo di parte delle truppe bizantine impegnate in Oriente contro i Persiani e tent\u00f2 con Eraclio di liberare Antiochia dai Persiani, ma senza successo. Nel 614 invi\u00f2 a Costantinopoli la Santa Lancia e la Santa Spugna, e contrast\u00f2, secondo Agapio con qualche successo, l'avanzata persiana in Siria e Palestina: dopo che i Persiani avevano conquistato Antiochia, Apamea, Emesa e Cesarea, infatti, essi subirono una sconfitta per opera di Niceta. E forse, proprio per celebrare tale successo (che per\u00f2 non ebbe seguito), che a Costantinopoli intorno a quei tempi furono erette delle statue in onore di Niceta.\nDopo la caduta in Gerusalemme in mano persiana (614), un'armata persiana invase l'Egitto, nel 616 o nel 619. Niceta, nominato da Eraclio \"dux et Augustalis Alexandriae\" e posto a difesa dell'Egitto, diocesi strategicamente importante per l'Impero in quanto costituiva il suo \"granaio\", tent\u00f2 di arrestare l'avanzata persiana verso Alessandria, ma senza successo. Poco prima della resa di Alessandria, assediata dai Persiani, Niceta fugg\u00ec con il patriarca di Alessandria a Cipro, per poi recarsi a Costantinopoli. Gli avvenimenti successivi della vita di Niceta non sono stati tramandati dalle fonti storiche."}
{"id": "3735351", "revid": "84604", "url": "https://it.wikipedia.org/wiki?curid=3735351", "title": "1,2,3-trinitrossipropano", "text": ""}
{"id": "3735352", "revid": "404338", "url": "https://it.wikipedia.org/wiki?curid=3735352", "title": "Motivational poster", "text": ""}
{"id": "3735354", "revid": "47767", "url": "https://it.wikipedia.org/wiki?curid=3735354", "title": "Suor Maria Stella e compagne", "text": ""}
{"id": "3735355", "revid": "1452073", "url": "https://it.wikipedia.org/wiki?curid=3735355", "title": "Priapella intermedia", "text": "Priapella intermedia \u00e8 un piccolo pesce d'acqua dolce, appartenente alla famiglia Poeciliidae.\nDistribuzione e habitat.\nQuesta specie \u00e8 endemica del Messico. Abita acque piuttosto mosse, i giovani si nascondono nel fondo roccioso di acque correnti, gli adulti vivono in banchi anche numerosi nelle anse di torrenti e fiumi veloci, con temperature comprese tra i 25 e i 27 \u00b0C.\nDescrizione.\n\"P. intermedia\" presenta un corpo allungato, compresso ai fianchi, a profilo vagamente romboidale. Il dorso \u00e8 incurvato, cos\u00ec come il ventre, piuttosto pronunciato. La pinna dorsale \u00e8 allungata e arrotondata, la coda \u00e8 ampia e a delta. Il maschio \u00e8 provvisto di un lungo gonopodio. La livrea \u00e8 tendenzialmente grigio fumo trasparente, con scaglie orlate di scuro, sfumature gialle e riflessi azzurrini. Lungo i fianchi corre una tenue linea orizzontale bluastra. Le pinne sono giallo-trasparenti orlate di chiaro. \nLe dimensioni si attestano sui 5 cm.\nBiologia.\nAlimentazione.\n\"Priapella intermedia\" ha dieta tendenzialmente insettivora: spicca anche balzi fuori dall'acqua per catturare gli insetti che volano vicini alla superficie.\nRiproduzione.\nCome tutti i Peciliidi, la fecondazione \u00e8 interna e la femmina cova le uova internamente, partorendo avannotti durante la schiusa.\nAcquariofilia.\nNon facilmente reperibile in commercio, \u00e8 allevata prevalentemente dagli appassionati."}
{"id": "3735364", "revid": "404338", "url": "https://it.wikipedia.org/wiki?curid=3735364", "title": "Poster motivazionali", "text": ""}
{"id": "3735367", "revid": "37401", "url": "https://it.wikipedia.org/wiki?curid=3735367", "title": "Piana di Esdraelon", "text": "La piana di Esdraelon o Esdrelon (ebraico: \u05e2\u05de\u05e7 \u05d9\u05d6\u05e8\u05e2\u05d0\u05dc, \"Emek Yizre'el\"; ) \u00e8 un'ampia e fertile pianura e vallata posta nella regione della Bassa Galilea in Israele. Le alture della Samaria e del monte Ghilboa fanno da confine alla valle a nord, mentre la parte settentrionale delle citt\u00e0 di Jenin e Tulkarem hanno invaso la parte meridionale della valle. Ad ovest si trova la catena del monte Carmelo, e ad est la valle del Giordano.\nLa valle \u00e8 altres\u00ec nota come piana (o valle) di Izreel (\"Yizre'el\").\nEtimologia.\nLa piana di Esdraelon prende il nome dall'antica citt\u00e0 di Esdraelon (nota in arabo come Zir\u02bf\u012bn, ) situata su una bassa collina che domina la parte meridionale della valle, anche se alcuni studiosi ritengono che il nome della citt\u00e0 derivi da quello della cabila che la fond\u00f2, e la cui esistenza viene citata sulla Stele di Merenptah. Il termine \"Iezreel\" significa \"Buone semine\" o \"Semine di El\". La locuzione \"piana di Esdraelon\" viene a volte utilizzata per fare riferimento alla parte centrale della valle, attorno alla citt\u00e0 di Jezreel, mentre la parte sud-occidentale era nota come \"valle di Megiddo\" dall'antica citt\u00e0 di Megiddo che un tempo vi si trovava.\nNel tempo diverse civilt\u00e0 hanno dato alla vallata nomi diversi. Per questo motivo la zona \u00e8 anche nota come \"pianura di Esdraelon\" (\"Esdraelon\" \u00e8 il nome koin\u00e8 di \"Iezreel\"), \"valle di Zirin\" () e \"prato del figlio di \u02bf\u0100mir\" ().\nGeologia.\nLa valle era forse un tempo un canale tramite il quale il mar Morto, situato a sud-est della valle, si univa al mar Mediterraneo. Circa due milioni di anni fa, quando le terre poste tra Mediterraneo e Rift Valley si alzarono, questo legame si perse, e cessarono le periodiche inondazioni causate dal Mediterraneo. Questa cosa isol\u00f2 definitivamente il mar Morto dall'oceano e nel tempo, essendo l'evaporazione superiore alle precipitazioni e all'immissione di acque di superficie, il mar Morto divenne estremamente salato.\nStoria biblica.\nOltre agli insediamenti di Jezreel e Megiddo, la valle contiene numerosi altri siti storici, quali Beit She'an e Shimron. Il pi\u00f9 grande insediamento moderno nella valle di Jezreel \u00e8 la citt\u00e0 di Afula (ebraico \u05e2\u05e4\u05d5\u05dc\u05d4, , nota anche come la \"capitale della valle\" (ebraico: \u05d1\u05d9\u05e8\u05ea \u05d4\u05e2\u05de\u05e7), in cui gli scavi archeologici hanno evidenziato un insediamento pressoch\u00e9 continuo dal periodo gaussuliano dell'et\u00e0 del rame (ca. 4500-3300 a.C.) al periodo ayyubide dell'XI-XIII secolo. \u00c8 identificata con la citt\u00e0 biblica di Ophrah, che il libro dei Giudici indica come patria di Gedeone. La valle era una comoda rotta attraverso il levante per poi attraversare le montagne sull'altro lato, e fu anche teatro di numerose battaglie, di cui della prima, la battaglia di Megiddo, \u00e8 sopravvissuto un dettagliato resoconto che dimostra che fu combattuta in questa valle. A causa del terreno circostante, i carri egiziani riuscivano solo a viaggiare dall'Egitto alla valle di Jezreel e nella valle di Hula.\nSecondo la Bibbia, la valle fu teatro di una vittoria degli Israeliti, guidati da Gedeone, contro i Madianiti, gli Amaleciti e i \"Figli dell'Est\", ma fu anche il luogo in cui in seguito gli Israeliti di Saul furono sconfitti dai Filistei. Secondo gli studiosi dei testi, il racconto di una vittoria filistea a Jezreel deriva dalla \"fonte monarchica\", in contrasto alla \"fonte repubblicana\" secondo cui la vittoria filistea sugli Israeliti avvenne presso il monte Ghilboa. Nell'escatologia cristiana, si crede che la parte di valle in cui si combatt\u00e9 la battaglia di Megiddo sia destinato ad essere il luogo della penultima battaglia tra bene e male (la battaglia finale si dovrebbe svolgere 1000 anni dopo a Gerusalemme), noto come Armageddon (termine derivato da \"Megiddo\").\nCome raccontato nel secondo libro dei Re, dopo che Jehu uccide re Jehoram, si confronta con Gezabele a Jezreel ed esorta i suoi eunuchi ad uccidere Gezabele gettandola fuori da una finestra. Essi lo fecero, lanciandola fuori dalla finestra e lasciandola sulla strada ad essere mangiata dai cani. Rimasero solo il teschio, le mani e i piedi di Gezabele.\nStoria moderna.\nRegno ottomano (XIX secolo).\nNel 1852 lo scrittore statunitense Bayard Taylor viaggi\u00f2 nella valle di Jezreel, descrivendola nel suo libro del 1854 intitolato \"The Lands of the Saracen; or, Pictures of Palestine, Asia Minor, Sicily and Spain\" come: \"uno dei distretti pi\u00f9 ricchi del mondo\". Laurence Oliphant, che visit\u00f2 il sangiaccato di Acri nel 1887, allora sottoprovincia della \"wil\u0101ya\" di Beirut, scrisse che la valle di Esdraelon (Jezreel) era \"un enorme lago verde di grano ondeggiante, con i suoi villaggi su colline che ne emergevano come isole; e presenta una delle migliori immagini della fertilit\u00e0 pi\u00f9 lussureggiante che \u00e8 possibile concepire\".\nNella decade del 1870, la famiglia Sursock di Beirut (nell'attuale Libano) acquist\u00f2 la terra dal governo ottomano per circa 20\u00a0000 \u00a3. Tra il 1912 e il 1925 i Sursock (allora sotto il Mandato francese della Siria e del Libano) vendettero i loro 320\u00a0km\u00b2 di terra nella valle di Jezreel all'American Zion Commonwealth per circa 750\u00a0000 sterline, che l'acquist\u00f2 con l'intenzione di favorire il reinsediamento ebreo, e al Fondo Nazionale Ebraico.\nMandato britannico, 1918-1948.\nIn seguito a queste vendite, gli 8000 agricoltori arabi che vivevano in 22 villaggi lavorando per i latifondisti furono sfrattati. Alcuni di loro si rifiutarono di abbandonare la loro terra, come nel caso di Afula (El-Ful), ma i nuovi proprietari decisero che sarebbe stato inopportuno che questi coloni restassero sulle terre destinate al lavoro ebreaico, e seguivano anche l'ideologia socialista del Yishuv, credendo che sarebbe stato sbagliato per un latifondista (ebreo) espropriare la terra di un paesano senza terra (arabo). Si dovette usare la polizia britannica per espellerli spingendoli sulla costa in cerca di nuovo lavoro. Questo port\u00f2 alla creazione di baraccopoli nelle periferie di Giaffa e Haifa.\nIn seguito all'acquisto della terra, furono creati i primi insediamenti moderni dalla American Zion Commonwealth che fond\u00f2 Afula bonificando la palude. Il primo moshav, Nahalal, fu creato in questa valle l'11 settembre 1921.\nDopo l'ampia rivolta araba del 1929 nell'allora Mandato britannico della Palestina, la Hope Simpson Royal Commission fu incaricata di cercare le cause e le soluzioni per questa instabilit\u00e0. Il risultato della commissione riguardo a \"Responsabilit\u00e0 del Governo verso i coltivatori arabi\", fu che le autorit\u00e0 ebraiche \"non hanno niente da rimproverarsi\" per l'acquisto della valle, facendo notare l'alto prezzo pagato e il fatto che gli occupanti avevano ricevuto compensi non legalmente dovuti.\nIsraele, 1948.\nOggi la valle di Jezreel \u00e8 una verde pianura fertile, coperta di campi di grano, cotone, girasoli e mais, oltre che un ampio pascolo per una moltitudine di pecore ed altro bestiame. L'area \u00e8 governata dal Consiglio regionale della valle di Jezreel. Ospita anche il Max Stern College di Emek Yizreel e l'Emek Medical Center.\nControversia sull'aeroporto.\nNel 2006 il ministro dei trasporti israeliano assieme al Consiglio regionale della valle di Jezreel progettarono la costruzione di un aeroporto internazionale nella valle di Jezreel, nei pressi di Megiddo. Gli ambientalisti bocciarono il progetto. Nel giugno del 2009 \u00e8 montata una forte opposizione che ha obbligato il governo a riesaminare il progetto ingegneristico."}
{"id": "3735369", "revid": "123563488", "url": "https://it.wikipedia.org/wiki?curid=3735369", "title": "Coppa del Mondo di ski cross", "text": "La Coppa del Mondo di ski cross \u00e8 un trofeo assegnato annualmente dalla Federazione Internazionale Sci (FIS), a partire dalla stagione 2002/2003, al freestyler ed alla freestyler che hanno ottenuto il punteggio complessivo pi\u00f9 alto nelle gare di ski cross del circuito della Coppa del Mondo di freestyle."}
{"id": "3735372", "revid": "6923", "url": "https://it.wikipedia.org/wiki?curid=3735372", "title": "Mike Harris (pilota)", "text": ""}
{"id": "3735373", "revid": "767487", "url": "https://it.wikipedia.org/wiki?curid=3735373", "title": "Shapeshifter (film)", "text": "Shapeshifter \u00e8 un film statunitense del 2005 diretto da Gregory Lemkin. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nUn demone malvagio comincia a prendere di mira alcuni detenuti e secondini di un carcere di massima sicurezza statunitense. Il demone uccide le sue vittime e si nutre di esse diventando sempre pi\u00f9 potente. I carcerati e le guardie, intrappolate all'interno della struttura senza via d'uscita, iniziano a collaborare per svelare il mistero che si cela dietro il demone per potersene liberare.\nProduzione.\nIl film fu prodotto da The Asylum e girato a Los Angeles, in California nel 2005 con un budget stimato in 200.000 dollari. La colonna sonora \u00e8 firmata da Scott Bruzenak e Ariel Westberg. Gregory Lemkin \u00e8 il regista e ha scritto la sceneggiatura insieme a A. Everett Howe.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:"}
{"id": "3735378", "revid": "767487", "url": "https://it.wikipedia.org/wiki?curid=3735378", "title": "Locomotiva FS R.600", "text": "La locomotiva FS R.600 a vapore deriva dalla ridenominazione delle Kuk HB Vlc7. Si trattava di macchine tipo Mallet, articolate a doppia espansione, scartamento ridotto austro-ungarico da 760\u00a0mm, espressamente concepite per il traino di pesanti tradotte militari su linee montane. Ordinate nel 1916 a Henschel &amp; Sohn di Kassel, prestarono servizio sulla linea della val di Fiemme. \nStoria e caratteristiche.\nAltre unit\u00e0, visto l'evolversi della situazione bellica, vennero dirottate su altre linee montane a scartamento ridotto dell'Impero austro-ungarico. \u00c8 accertato l'arrivo a Ora (provincia di Bolzano) di almeno dieci unit\u00e0 delle 46 costruite. L'esercizio delle imperial regie ferrovie dell'esercito termina nel 1918, prosegue dal 1919 al 1928 con le Ferrovie dello Stato e infine la linea viene portata a scartamento metrico, elettrificata ed esercita dalla FEVF (Ferrovia Elettrica della Val di Fiemme) dal 1929 alla chiusura.\nIl maggior utilizzo delle macchine a vapore avviene quindi sotto l'esercizio FS. A partire dal 1929, due macchine restano come riserva alla FEVF per i lavori di elettrificazione e vengono modificate portandone lo scartamento a 1000\u00a0mm. Otto macchine sono poi cedute alle Ferrovie Meridionali Sarde con aumento dello scartamento a 950\u00a0mm, seguite poi da un'altra macchina che viene adattata da 1000\u00a0mm a 950\u00a0mm. L'unica macchina rimasta in Val di Fiemme (classificata 6036) si rende protagonista di uno spettacolare servizio spazzaneve nel 1933, quando tutti i locomotori elettrici non possono essere utilizzati cause frequenti interruzioni della linea aerea (in tale servizio straordinario la macchina a vapore mette a frutto anche la maggior massa disponibile rispetto ai locomotori elettrici). \nLa peculiarit\u00e0 di queste macchine sta soprattutto nella potenza disponibile. Si consideri per confronto una classica locotender FS a scartamento ordinario come la Gr. 940; essa \u00e8 capace di circa 980 CV a fronte di una lunghezza di circa 13\u00a0m. Ebbene, la locotender R.600 in meno di 11\u00a0m era in grado di erogare circa 560\u00a0CV con una caldaia avente circa met\u00e0 diametro (in virt\u00f9 dello scartamento a 760\u00a0mm) rispetto alla 940, perdipi\u00f9 costruita quasi dieci anni dopo rispetto alla R.600."}
{"id": "3735394", "revid": "124967369", "url": "https://it.wikipedia.org/wiki?curid=3735394", "title": "Vincenzo Cardile", "text": "Notizie biografiche.\nVincenzo Cardile nacque nel Regno di Sicilia, a Savoca (cittadina collinare del versante ionico del Val Demone, inclusa nella Comarca di Taormina) all'epoca capoluogo di una vasta baronia sotto il mero e misto imperio dell'Archimandritato del Santissimo Salvatore di Messina. \nEra figlio del commerciante \"Niccol\u00f2 Paolo Cardile\" e di \"Rosa Garufi\". La famiglia, bench\u00e9 non appartenesse al ceto aristocratico-latifondista, doveva essere abbastanza agiata, tanto da assicurare al piccolo Vincenzo un'accurata educazione.\nDotato di una precoce e brillante attitudine agli studi, ebbe come primo precettore il Sacerdote \"don Giacomo Crisafulli\", che lo istru\u00ec sulla letteratura e grammatica italiane. Successivamente pass\u00f2 alla prestigiosa e severa scuola savocese dell'Abate \"don Antonino Pugliatti\" che gli impart\u00ec l'istruzione del greco e del latino.\nNon volendo intraprendere la carriera medica o giuridica n\u00e9 seguire i commerci paterni, nel 1776, lasci\u00f2 il paese di Savoca e si trasfer\u00ec a Palermo. Nella capitale siciliana approfond\u00ec gli studi letterari dedicandosi pure a quelli giuridici ed economici, dal 1781 in poi intraprese gli studi teologici e addiven\u00ec alla determinazione di prendere i voti sacerdotali.\nDivenuto sacerdote entr\u00f2 come segretario al servizio di monsignor Bernardo Serio presso la chiesa metropolitana di Palermo.\nDal 1792 in avanti, rinunciando di percorrere gli alti gradi della carriera ecclesiastica, si dedic\u00f2 con abnegazione all'assistenza ai colerosi. Fu uomo di grande curiosit\u00e0 e di acuta erudizione, questo \"preticciuolo\" (come con modestia si autodefiniva) considerava la poesia in lingua siciliana un agevole strumento di comunicazione didattica.\nDi costituzione fisica corpulenta, fin dal 1816 soffr\u00ec di calcolosi, infiammazione dei reni e gotta; costretto a lunghe degenze, form\u00f2, a casa sua, una piccola accademia privata di poesia e letteratura.\nTra le opere di maggiore pregio e importanza si ricordano: \"Lu triunfu di la Paci\" del 1816, di intenti antigiacobini che inneggiavano alla Restaurazione operata dal Congresso di Vienna; \"il Discorso\" e le \"uttavi\" che nel 1830 lesse nell'ambito delle onoranze indette dall'Accademia del Buon Gusto a solenne celebrazione del ritorno nel Regno di Francesco I delle Due Sicilie e di Maria Isabella di Borbone-Spagna.\nVenne soprannominato, dai suoi contemporanei, (forse esageratamente) come il \"Marziale Siciliano\". Il Cardile pu\u00f2, tuttavia, essere annoverato tra i maggiori poeti che operarono in Sicilia tra il XVIII e il XIX secolo, al pari di Domenico Tempio, Giovanni Meli e Carlo Felice Gambino.\nTrascorse gli ultimi anni della sua vita tra gli stenti, vivendo in una piccola e malsana casa tugurio e avendo solo l'aiuto e il conforto di pochi amici.\nMor\u00ec a Palermo, di colera, il 3 luglio 1837, a causa della confusione dovuta al momento calamitoso, venne seppellito in una fossa comune."}
{"id": "3735397", "revid": "599013", "url": "https://it.wikipedia.org/wiki?curid=3735397", "title": "Nemanja Jaramaz", "text": "Carriera.\nCresciuto nelle giovanili del Partizan Belgrado, ha esordito da propfessionista nel 2009-10 nel Mega Vizura Belgrado, in prestito. Ha disputato la sua prima stagione nel Partizan nel 2010-11, collezionando 5 presenze in Lega NLB."}
{"id": "3735399", "revid": "1603714", "url": "https://it.wikipedia.org/wiki?curid=3735399", "title": "Gallerie di piazza della Scala", "text": "Le Gallerie di Piazza della Scala (o Gallerie d'Italia - Piazza Scala) sono uno spazio espositivo con sede a Palazzo Anguissola Antona Traversi, Palazzo Brentani ed il Palazzo della Banca Commerciale Italiana, nel centro di Milano.\nLa collezione \"Da Canova a Boccioni. Le collezioni della Fondazione Cariplo e di Intesa Sanpaolo\" attraversa un intero secolo di storia dell\u2019arte: l\u2019Ottocento italiano. Il percorso ha inizio con una magnifica sequenza di tredici bassorilievi in gesso di Antonio Canova ispirati a Omero, Virgilio e Platone, e si conclude altrettanto emblematicamente con quattro capolavori di Umberto Boccioni, fondamentali per comprendere il decisivo passaggio dal Divisionismo al Futurismo. Nella sale del museo si trovano le opere dei grandi maestri dell\u2019Ottocento come Francesco Hayez, Francesco Filippini, Gerolamo Induno Sebastiano De Albertis e Giuseppe Molteni.\nLe opere d\u2019arte della collezione \"Cantiere del 900.2\" riuniscono un patrimonio proveniente dai diversi istituti di credito confluiti nel Gruppo Intesa Sanpaolo, e delineano un percorso culturale che attraversa tutto il Novecento. Nell\u2019attuale raccolta vicende e protagonisti dell\u2019arte italiana del XX secolo sono ampiamente rappresentati: dai quattro capolavori di Boccioni alle opere di Balla, Carr\u00e0, de Chirico, Funi, Mafai, Sironi, Rosai, Spadini, Tosi, Zanini (oltre a una importante presenza di autori del primo Novecento di carattere \u201cregionale\u201d), fino alla parte pi\u00f9 cospicua che copre quasi tutte le tendenze proposte nell\u2019arte italiana del secondo Novecento, tra cui Renato Guttuso, Piero Manzoni, Michelangelo Pistoletto, Salvatore Garau, Mario Schifano.\nL'Ottocento.\nIl percorso espositivo.\nIl percorso \u00e8 organizzato in tredici sezioni:\nSezione I.\nIl genio di Canova nei bassorilievi Rezzonico. Tra epica omerica ed etica socratica, tra virt\u00f9 cristiane e filantropia illuminata \"(Sale 1, 2, 3 e 4)\"\nSono presenti 13 gessi di Antonio Canova, che rappresentano una delle serie pi\u00f9 complete di bassorilievi realizzate dal grande scultore.\nSezione II.\nHayez e i grandi temi romantici. Tra pittura storica e melodramma \"(Sala 5)\"\nSono presenti 4 opere di Francesco Hayez, protagonista assoluto della pittura del Romanticismo storico.\nSezione III.\nGiovanni Migliara e il fascino pittoresco degli antichi monumenti. Molteni, Ronzoni, Piccio, Inganni protagonisti del Romanticismo lombardo \"(Sale 6 e 7)\"\nSono presenti 22 opere, prevalentemente realizzate da Giovanni Migliara.\nSezione IV.\nGerolamo Induno, Sebastiano De Albertis e la grande epica del Risorgimento \"(Sale 8 e 9)\"\nSono presenti 14 opere dedicate alle vicende e all'atmosfera del Risorgimento, rappresentando con precisione documentaria e vivacit\u00e0 le barricate e i combattimenti, spesso per una partecipazione diretta agli eventi.\nSezione V.\nL'immagine di Milano nella veduta e nella pittura prospettica. Il Duomo \"(Sale 10, 11, 12 e 13)\"\nSono presenti 25 opere importanti sia per la qualit\u00e0 sia per il valore documentario; testimoniano l'immagine di Milano e in particolare del suo monumento simbolo, il Duomo, tramite vedute, interni prospettici e scene di vita moderna ambientate nelle strade o nei nuovi spazi urbani.\nSezione VI.\nL'immagine di Milano. Il fascino popolare dei Navigli \"(Sala 14)\"\nSono presenti 12 opere che mostrano la Milano popolare dei Navigli, allora contrapposta, per il suo aspetto singolare e la sua vitalit\u00e0 sociale, a quella monumentale del Duomo e delle eleganti vie del centro.\nSezione VII.\nIl paesaggio lombardo. Tra la suggestione poetica di Manzoni e la ricerca del vero \"(Sala 15)\"\nSono presenti 21 opere che dimostrano le diverse trasformazioni, lungo tutto l'arco dell'Ottocento e sino al primo decennio del Novecento, della pittura di paesaggio, un genere prima considerato minore.\nSezione VIII.\nIl revival del Settecento nel salotto borghese \"(Sala 16)\"\nSono presenti 7 opere che mostrano come pubblico e collezionisti preferirono l'evasione, il disimpegno in un mondo, come quello del Settecento, dominato dalla grazia, dall'eleganza, dalla spensieratezza, rispetto al modello di una pittura impegnata che faceva riflettere, come era stata quella del Romanticismo.\nSezione IX.\nLa pittura di genere. Scene della vita del popolo \"(Sale 17 e 18)\"\nSono presenti 28 opere che mostrano come, riprendendo la tradizione fiamminga o olandese della cosiddetta pittura di genere, si afferm\u00f2 un diverso genere, abbandonavano il passato per rappresentare il presente e, in particolare, i duri problemi della vita quotidiana nei ceti popolari.\nSezione X.\nDai macchiaioli ai divisionisti. La sperimentazione atmosferica sul vero \"(Sala 18)\"\nSono presenti 14 opere che documentano, oltre a quello dei macchiaioli toscani, altri movimenti di rottura rispetto al Romanticismo e all'arte accademica che, tra la Lombardia e il Piemonte, hanno cercato \u2013 come avveniva in Francia con gli impressionisti \u2013 di rinnovare la visione e la riproduzione della realt\u00e0 attraverso una pittura che, basata sulla sperimentazione della luce e del colore realizzata all'aria aperta, non dava pi\u00f9 importanza ai contenuti ma solo al modo di dipingere.\nSezione XI.\nLa pittura alpestre. Dalla poetica del sublime al paesaggio come espressione delle sensazioni e delle emozioni \"(Sale 19 e 20)\"\nSono presenti 16 opere che mostrano grandi dipinti scenografici, dominati da vasti panorami montuosi pervasi da un nuovo sentimento della natura; i pittori intendevano interpretare lo smarrimento dell'uomo contemporaneo di fronte a una realt\u00e0 urbana sempre pi\u00f9 alienante e l'aspirazione a ritrovare se stessi a contatto con la natura.\nSezione XII.\nIl Simbolismo. Tra natura e allegoria \"(Sale 21 e 22)\"\nSono presenti 17 opere che documentano le diverse declinazioni e la diffusione del Simbolismo in Italia tra Otto e Novecento.\nSezione XIII.\nUmberto Boccioni. Dal Divisionismo al Futurismo \"(Sala 23)\"\nSono esposte quattro opere di Umberto Boccioni; di particolare importanza le opere \"Tre donne\" e \"Officine a Porta Romana\".\n194. \"Tre donne (La madre, la sorella e la modella Ines)\", 1909-1910&lt;br&gt;\n195. \"Officine a Porta Romana\", 1910&lt;br&gt;\n196. \"Donna in giardino\", 1910&lt;br&gt;\n197. \"Campagna con alberi e ruscello (Rio)\", 1908\nIl Novecento.\nAutori e opere.\nSono presenti 189 opere di 153 diversi autori."}
{"id": "3735406", "revid": "1573940", "url": "https://it.wikipedia.org/wiki?curid=3735406", "title": "Remada", "text": "Remada, scritto anche Ramada, () \u00e8 unacitt\u00e0 del sud della Tunisia.\nFa parte del governatorato di Tataouine e della delegazione di Remada. La citt\u00e0 conta 4,606 abitanti.\nLa citt\u00e0 di Remada \u00e8 la citt\u00e0 pi\u00f9 meridionale della Tunisia (609 chilometri a sud di Tunisi), situata sul limite orientale del deserto del Grande Erg Orientale (78 chilometri a sud di Tataouine).\nRemada \u00e8 il capoluogo della delegazione omonima, che conta 10.280 abitanti. La delegazione di Remada occupa pi\u00f9 della met\u00e0 della superficie del Governatorato di Tataouine, ma la popolazione qui abitante \u00e8 solo del 7% ed \u00e8 concentrata in nuclei abitati molto ridotti e sparsa campi di fortuna o stazioni nomadi.\nRemada venne in principio costruita come un grande villaggio-prigione dai francesi, oggi ospita invece una base militare tunisina.\nDurante la prima guerra mondiale, i francesi occuparono la citt\u00e0 e vi costruirono delle abitazioni per i loro soldati.\nA circa 6\u00a0km a nord scorre lo uadi Semnan. L'economia \u00e8 basata sugli allevamenti, in quanto il terreno \u00e8 molto secco, e l'agricoltura non \u00e8 molto sviluppata. L'industria \u00e8 praticamente inesistente. Poco pi\u00f9 a sud, circa a 13 chilometri, sono presenti degli ksar (Ksar Sakdel), ma l'attrazione turistica \u00e8 irrilevante. Molte persone vivono con la vendita di prodotti di contrabbando provenienti dalla Libia."}
{"id": "3735407", "revid": "767487", "url": "https://it.wikipedia.org/wiki?curid=3735407", "title": "The Apocalypse (film 2007)", "text": "The Apocalypse \u00e8 un film catastrofico statunitense del 2007 diretto da Justin Jones. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nUn grande, gigantesco meteorite si sta dirigendo verso la Terra e minaccia di spazzare via la razza umana in un modo simile all'estinzione dei dinosauri.\nMentre i governi della Terra cominciano a mettere in piedi diversi progetti per deviare e poi distruggere il meteorite, due genitori - Jason e Ashley - cercano la loro bambina scomparsa a Los Angeles, districandosi tra le varie catastrofi innescate con l'avvicinarsi del meteorite verso la Terra. Jason e Ashley presto si rendono conto che non \u00e8 con la tecnologia che riusciranno a trovare la loro bambina o a deviare il meteorite, ma con la fede e la religione. Riescono poi a trovare la figlia proprio nel momento in cui il meteorite sta per impattare. Mentre cercano di rincuorarsi dicendosi tra loro che si ritroveranno presto, il meteorite \u00e8 ormai prossimo alla collisione con la Terra.\nProduzione.\nIl film fu prodotto da The Asylum e Faith Films e girato a Los Angeles, in California, nel 2007 con un budget stimato in un milione di dollari. Il regista Kustin Jones diriger\u00e0 nel 2010 ancora una volta Rhett Giles e Kristen Quintrall nel film \"Quantum Apocalypse\", altra produzione a sfondo apocalittico.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:\nPromozione.\nLa tagline \u00e8: \"Today, Heaven and Earth Collide.\" (\"Oggi, il cielo e la Terra si scontrano.\").\nCritica.\nSecondo MYmovies il film \u00e8 \"deludente\" mentre gli effetti speciali risultano \"prevedibili\" perch\u00e9 la storia appartiene ad un filone del genere catastrofico, quello dell'impatto meteoritico sulla Terra, gi\u00e0 sfruttato pi\u00f9 volte anche con tematiche a sfondo religioso e apocalittico, come fa \"The Apocalypse\" di Justin Jones."}
{"id": "3735409", "revid": "31886", "url": "https://it.wikipedia.org/wiki?curid=3735409", "title": "Kaleido - New Session", "text": "Kaleido - New Session \u00e8 il secondo album del gruppo brasiliano Kaleidosc\u00f3pio. L'album \u00e8 stato pubblicato nel 2007 in esclusiva per il mercato giapponese e contiene alcune collaborazioni con altri artisti."}
{"id": "3735429", "revid": "5585", "url": "https://it.wikipedia.org/wiki?curid=3735429", "title": "Frank McHugh", "text": "Biografia.\nNato a Homestead (Pennsylvania) da una famiglia di tradizioni teatrali, McHugh fece il suo debutto sulle scene all'et\u00e0 di dieci anni, lavorando con i genitori e con i fratelli Matt e Kitty, e continuando a recitare in compagnie di giro per tutti gli anni dieci. Entrato a far parte della compagnia \"Sherman Kelly Stock\", intraprese la strada del vaudeville nei circuiti teatrali \"Orpheum\" e \"Keith\" e arriv\u00f2 a debuttare a Broadway nel 1925 con la pi\u00e8ce \"The Fall Guy\".\nNel 1930 firm\u00f2 un contratto con la Warner Brothers e si trasfer\u00ec a Hollywood per debuttare nel film bellico \"La squadriglia dell'aurora\" (1930), diventando in breve tempo uno degli attori caratteristi di punta della grande casa produttrice, considerata all'epoca un'autentica fabbrica di film dallo stile scattante, acerbo, dai risvolti anche sentimentali e dalle ambientazioni tipicamente urbane. Con la sua figura minuta, il volto dai tratti comuni ma dall'espressione franca e comunicativa, l'attore fu un volto familiare al pubblico cinematografico per tutti gli anni trenta, lavorando accanto alle pi\u00f9 grande star della Warner, tra cui James Cagney, con il quale apparve in undici film dal 1932 al 1953. Recit\u00f2 al fianco di Cagney nel dramma automobilistico \"L'urlo della folla\" (1932) di Howard Hawks, nel musical \"Viva le donne!\" (1933) di Busby Berkeley, in \"Colpo proibito\" (1935), ambientato nel mondo della boxe, ne \"I ruggenti anni Venti\" (1939), melodramma sul proibizionismo, nel film bellico \"I fucilieri delle Argonne\" (1940), storia di un reggimento attivo durante la prima guerra mondiale, e ne \"La citt\u00e0 del peccato\" (1940). A suo agio sia nel genere drammatico che nella commedia, partecip\u00f2 anche all'ambizioso \"Sogno di una notte di mezza estate\" (1935), tratto dall'omonima commedia di Shakespeare, progetto che riun\u00ec sotto la direzione del regista europeo Max Reinhardt tutti i grandi divi sotto contratto alla Warner. Nel ruolo di Quince, uno dei cortigiani di Atene che affiancano Bottom (James Cagney) e Flute (Joe E. Brown), McHugh seppe conferire la necessaria comicit\u00e0 al personaggio e alla parte.\nTra gli altri titoli di rilievo da lui interpretati, sono da ricordare l'horror \"La maschera di cera\" (1933), la commedia \"Quattro figlie\" (1939) e i western \"Gli avventurieri\" (1939) e \"Carovana d'eroi\" (1940), entrambi accanto a Errol Flynn. Dai primi anni quaranta l'attore privilegi\u00f2 sempre pi\u00f9 frequentemente il genere brillante, dando ottime interpretazioni in \"La mia via\" (1944), accanto a Bing Crosby e Barry Fitzgerald, nel ruolo di un prelato irlandese, Padre Timothy O'Dowd, e nelle commedie \"Anche oggi \u00e8 primavera\" (1946) e \"Segretaria tuttofare\" (1949).\nIl declino della carriera cinematografica, all'inizio degli anni cinquanta, port\u00f2 McHugh a rivolgersi verso il piccolo schermo. Attivo nelle rappresentazioni televisive nell'ambito di show come \"Kraft Television Theatre\" e \"Studio One\", torn\u00f2 al cinema in rare occasioni, ma comunque in rilevanti ruoli di carattere, come quello di Eddie Dugan, l'agente di Vicky Parker (Marilyn Monroe), in \"Follie dell'anno\" (1954), e di Festus Garvey nel dramma politico \"L'ultimo urr\u00e0\" (1958) di John Ford, accanto a Spencer Tracy e Pat O'Brien. Tra le serie televisive, sono da ricordare le sue apparizioni in \"Carovane verso il West\" (1961), \"La parola alla difesa\" (1961), \"I forti di Forte Coraggio\" (1966), e nella sit-com a puntate \"The Bing Crosby Show\", in cui interpret\u00f2 il ruolo di Willie Walters in ventisette episodi girati tra il 1964 e il 1965.\nSposato dal 1933 con Dorothy Spencer, dalla quale ebbe tre figli, McHugh mor\u00ec l'11 settembre 1981, all'et\u00e0 di ottantatr\u00e9 anni.\nDoppiatori italiani.\nNelle versioni in italiano dei suoi film, Frank McHugh \u00e8 stato doppiato da:"}
{"id": "3735430", "revid": "6923", "url": "https://it.wikipedia.org/wiki?curid=3735430", "title": "Topologia degli interi equispaziati", "text": "In topologia generale, una branca della matematica, la topologia degli interi equispaziati \u00e8 la topologia sull'insieme dei numeri interi generata dalla famiglia delle progressioni aritmetiche. Questa particolare topologia \u00e8 stata introdotta da F\u00fcrstenberg nel 1955 per provare l'infinit\u00e0 dei numeri primi.\nDefinizione.\nPer ogni coppia di interi formula_1 poniamo formula_2, allora la topologia formula_3 degli interi equispaziati \u00e8 la topologia di formula_4 che ha come base formula_5. In altri termini gli aperti di formula_3 sono tutti e soli gli insiemi che sono unione di insiemi del tipo formula_7 con formula_1 interi e formula_9.\nPropriet\u00e0.\nLo spazio topologico formula_10 ha alcune interessanti propriet\u00e0:\nse per assurdo i primi fossero finiti allora il secondo membro sarebbe chiuso, quindi formula_16 sarebbe aperto ma cio\u00e8 non \u00e8 possibile poich\u00e9 chiaramente non \u00e8 unione di insiemi del tipo formula_7 con formula_1 interi e formula_9, essendo un insieme finito."}
{"id": "3735434", "revid": "6923", "url": "https://it.wikipedia.org/wiki?curid=3735434", "title": "Gran Premio di Monaco di Formula 3 1984", "text": "Il Gran Premio di Monaco di Formula 3 1984 (\"XXVI Grand Prix de Monaco F3 1984\") fu una gara automobilistica riservata a vetture di Formula 3 che si tenne sul Circuito di Montecarlo il 2 giugno 1984, a supporto del Gran Premio di Formula 1, sesta prova del campionato mondiale del .\nLa vittoria and\u00f2 al pilota italiano Ivan Capelli, della Enzo Coloni Racing Car System, al volante di una Martini Mk42-Alfa Romeo.\nLa gara venne disputata su 24 giri, pari da 79,488\u00a0km.\nQualifiche.\nAlle qualifiche presero parte 31 piloti, ma solo 24 si qualificarono alla gara.\nRisultati.\nI risultati delle qualifiche furono i seguenti:\nGara.\nRisultati.\nI risultati della gara furono i seguenti:"}
{"id": "3735436", "revid": "287204", "url": "https://it.wikipedia.org/wiki?curid=3735436", "title": "Serie A 1983 (Ecuador)", "text": "La Serie A 1983 \u00e8 stata la 25\u00aa edizione della massima serie del campionato di calcio dell'Ecuador, ed \u00e8 stata vinta dall'El Nacional, giunto al suo settimo titolo.\nFormula.\nLa formula del torneo subisce un ulteriore mutamento: il campionato viene allargato a 14 partecipanti, che disputano la prima fase in un girone all'italiana; i primi tre classificati ricevono dei punti bonus per la fase finale (2 per il primo classificato, 1 per il secondo e 0 per il terzo). Nella seconda fase le squadre divengono 8; le prime tre si qualificano alla fase finale con la stessa modalit\u00e0 della prima fase. La fase finale \u00e8 costituita da un girone da 6 formazioni.\nPrima fase.\nEl Nacional 2 punti bonus; 9 de Octubre 2; LDU Portoviejo 1.\nSeconda fase.\nBarcelona 2 punti bonus; El Nacional 1; LDU Portoviejo 1. Manta qualificato alla fase finale per miglior punteggio complessivo.\nFase finale.\nGirone per il titolo.\nPunti bonus: El Nacional 3, Barcelona 2, 9 de Octubre 1, LDU Portoviejo 0, T\u00e9cnico Universitario 0, Manta 0."}
{"id": "3735438", "revid": "300067", "url": "https://it.wikipedia.org/wiki?curid=3735438", "title": "Vladimir Lu\u010di\u0107", "text": ""}
{"id": "3735452", "revid": "599013", "url": "https://it.wikipedia.org/wiki?curid=3735452", "title": "Peter de Villiers", "text": "Biografia.\nMediano di mischia nei Griquas e nei Boland Cavaliers, inizi\u00f2 la carriera tecnica nel 1993 presso una scuola di Citt\u00e0 del Capo; il suo primo club fu il Tygerberg, sempre al Capo, e successivamente fu ingaggiato dal Western Province per allenare la squadra sperimentale dei Disas.\nNel 1997 divenne allenatore in seconda della prima squadra del Western Province in Currie Cup e, nel biennio successivo, assunse l'incarico federale di tecnico della selezione nazionale sudafricana under-19, guadagnando un terzo posto nel mondiale di categoria.\nSuccessivamente prese l'incarico di allenatore dei Falcons in Currie Cup; dal 2004 al 2006 fu tecnico del Sudafrica under-21 con il quale vinse nel 2005 il campionato del mondo di categoria in Argentina.\nDel 2007 \u00e8 invece la vittoria nell'IRB Nations Cup in Romania alla guida degli Emerging Springboks (la Nazionale A sudafricana).\nC.T. del Sudafrica.\nDopo la , che gli \"Springbok\" vinsero, il tecnico Jake White si dimise; per l'incarico si giunse a un ballottaggio tra il tecnico dei Bulls Heyneke Meyer e lo stesso de Villiers, all'epoca ancora nei ranghi federali; alla fine la Federazione decise, a gennaio 2008, di affidare l'incarico a de Villiers che, nell'occasione, divenne il primo tecnico non bianco della storia del rugby sudafricano a guidare la Nazionale.\nA dispetto di un primo anno non brillante (il 2008 si chiuse con solo due successi nel Tri Nations), gi\u00e0 nel 2009 la squadra mise in mostra risultati di rilievo: la vittoria 2-1 nella serie di tre \"test match\" contro i British Lions in \"tour\" in Sudafrica e, a seguire, la conquista del Tri Nations con tre vittorie su tre incontri con la e la conquista del primo posto del ranking mondiale proprio a scapito degli \"All Blacks\".\nIn occasione del \"tour\" dei British Lions de Villiers non manc\u00f2 di attirare polemiche allorquando, dopo che la stampa e gli addetti del settore avevano stigmatizzato il comportamento di Schalk Burger, squalificato per avere infilato le dita negli occhi dell'irlandese Luke Fitzgerald dei Lions, lui difese altres\u00ec il giocatore dichiarando: \u00abperch\u00e9 invece non apriamo un negozio di articoli per balletto? Ci saranno i tut\u00f9 e niente dita negli occhi, niente placcaggi, niente di niente e ci divertiremo tutti\u00bb; parimenti, imbarazzo suscit\u00f2 la sua pubblica solidariet\u00e0 a un ex pilone condannato in quanto responsabile dell'uccisione di un agente di polizia.\nIl 2010 non fu proficuo come l'anno precedente: il sub\u00ec 5 sconfitte su 6 incontri del Tri Nations e chiuse all'ultimo posto, e manc\u00f2 il Grande Slam nel \"tour\" nel Regno Unito di fine anno a causa della sconfitta contro la , che dal 2002 non batteva gli \"Springbok\" (e, prima di allora, da ulteriori 33 anni); anche la versione ridotta del Tri Nations 2011 (quattro incontri per squadra contro i classici sei) vide il chiudere all'ultimo posto con tre sconfitte, anche se in tale occasione la squadra batt\u00e9 la almeno nell'incontro interno.\nPer la de Villiers port\u00f2 in Nuova Zelanda 18 dei 30 elementi della squadra che aveva vinto il titolo quattro anni prima ma, dopo avere vinto il proprio girone di qualificazione, il (che nell'occasione schierava 11 campioni del mondo) fu eliminata 9-11 dall' nei quarti di finale. Dopo la fine del torneo sono giunte le dimissioni del tecnico.\nC.T. dello Zimbabwe.\nNel 2018 la federazione zimbabwese annunci\u00f2 la firma di un contratto biennale con de Villiers, con l'obiettivo della qualificazione alla Coppa del mondo. Il rapporto con il nuovo allenatore non fu mai consolidato e dopo poco pi\u00f9 di un anno la federazione lo licenzi\u00f2"}
{"id": "3735455", "revid": "114265673", "url": "https://it.wikipedia.org/wiki?curid=3735455", "title": "Schaub\u00fchne", "text": "Lo Schaub\u00fchne am Lehniner Platz \u00e8 un famoso teatro nel quartiere di Wilmersdorf di Berlino. Progettato dall'architetto espressionista Erich Mendelsohn come cinema, l'edificio \u00e8 in uso come teatro dagli anni settanta.\nLo Schaub\u00fchne ....\nNel 1962 il direttore teatrale J\u00fcrgen Schnitthelm, lo scenografo Klaus Weiffenbach e il drammaturgo Dieter Sturm formarono un gruppo teatrale con sede in un centro culturale nel quartiere berlinese di Kreuzberg con un chiaro impegno sociale e culturale di segno brechtiano. Nel 1970 quest'ensemble si arricch\u00ec nel 1970 con il direttore Peter Stein e vari altri attori espulsi dai teatri della Repubblica Federale perch\u00e9 schierati politicamente a sinistra e per le idee tutt'altro che tradizionali sul teatro, chiaramente ispirate ai moti del 1968.\nFu cos\u00ec che nacque lo Schaub\u00fchne am Halleschen Ufer, teatro che poteva godere di discreti sussidi statali basato sul principio della cogestione, sia dal punto di vista artistico che sotto quello pi\u00f9 strettamente amministrativo. Numerosissime sono state le trasposizioni teatrali messe in scena da questa compagnia: fra tutte \"La madre\" (Maksim Gor'kij). Dal 1981 la compagnia ha sede nella struttura dell'Universumkino progettata da Mendelsohn lungo il Kurf\u00fcrstendamm, opportunamente ristrutturata su progetto di Sawade.\n... e l'Universumkino: l'opera di Mendelsohn.\nNel 1926 Erich Mendelsohn, tra gli architetti pi\u00f9 acclamati di Berlino in quel periodo, fu incaricato dalla WOGA di progettare lungo il Kurf\u00fcrstendamm berlinese un complesso edilizio plurifunzionale contenente non solo unit\u00e0 abitative, bens\u00ec anche servizi legati all'intrattenimento. In questo compattissimo brano di citt\u00e0 Mendelsohn and\u00f2 a collocare, oltre ai blocchi residenziali, anche un ristorante, un teatro circolare, un albergo e un cinema.\nL'edificio del cinema Universum, in tedesco \"Universumkino\", \u00e8 uno degli scatti pi\u00f9 fervidi della fantasia architettonica mendelsohniana. Con questa sua creazione Mendelsohn, in un certo senso, inventa l'organismo architettonico del cinema moderno, differenziandolo in maniera netta dall'arte che pi\u00f9 gli si avvicinava: il teatro. Accorgendosi delle diverse modalit\u00e0 fruitive di queste due forme espressive, Mendelsohn imposta questo suo gesto progettuale dalla consapevolezza del fatto che, a differenza delle rappresentazioni teatrali, il cinema doveva necessariamente proiettare le immagini su un quadro scenico planare, bidimensionale di piccole dimensioni, per quanto possibile frontale agli spettatori, che devono fruirlo in maniera ottimale indipendentemente dalla loro collocazione nella sala, senza l'insorgere di aberrazioni visive o angoli visuali deformati.\nMendelsohn d\u00e0 la sua risposta a questo problema trasformando le debolezze del in pregi e dando vita a un impianto allungato, a forma di ferro di cavallo e dalla copertura lievemente arrotondata, in modo tale da garantire all'edificio un'acustica uniforme in tutti i settori e una visione eccellente da ogni posto. Secondo un modus operandi tipicamente funzionalista, dunque, Mendelsohn organizza l'impianto planometrico e spaziale di questa sala cinematografica partendo dalla risoluzione immediata di un problema contingente, ovverosia il rapporto tra lo schermo e lo spettatore. A notarlo \u00e8 anche il critico Bruno Zevi, che scrive:\nMendelsohn, tuttavia, \u00e8 immune dall'aridit\u00e0 di molte delle creazioni funzionaliste di questi periodi e d\u00e0 vita a un'architettura dalla dirompente vitalit\u00e0, dove lo spettatore \u00e8 interamente coinvolto dall'azione cinematografica a tal punto da sentirsi \u00abproiettato\u00bb in essa: questo coinvolgimento \u00abtotale\u00bb viene enfatizzato dagli stessi elementi figurali della sala, con le linee orizzontali dei setti parietali e le strisce longitudinali del soffitto che sfrecciano verso il quadro scenico in fondo, convergendo unidirezionalmente in esso. All'esterno la sala cinematografica appare invece come un volume curvilineo, essenziale e fluente (\u00abefficace annuncio della stupenda cavit\u00e0 del cinema\u00bb, osserva ancora lo Zevi), dalle spinte divergenti che dirompono, ampliando il contesto visivo del Kurf\u00fcrstendamm e vivacizzando il severo rigore cartesiano delle abitazioni in linea circostanti. La conformazione rotonda del complesso si interrompe solo in corrispondenza della stecca delle sala proiezioni, che - pur presentandosi come una lastra alta e tagliente - riesce a incastrarsi armoniosamente con il volume sinuoso della sala cinematografica.\nQuesto discorso plastico di snodi e incastri trae energia anche dall'essenzialit\u00e0 dell'intero complesso edilizio, appena tagliato da finestre a nastro, oltre che dalle preziose tinte bruno-rossastre del materiale costruttivo prevalentemente usato, il clinker: \u00abMalgrado la povert\u00e0 dei materiali e la semplicit\u00e0 della decorazione, tutto \u00e8 di grande effetto\u00bb osserv\u00f2 lo stesso Mendelsohn visitando il cantiere del costruendo cinema, il quale - grazie alle peculiarit\u00e0 gi\u00e0 descritte - pur subendo deterioramenti, abbandoni e nuove destinazioni d'uso, si \u00e8 affermata come opera paradigmatica nella progettazione delle moderne sale cinematografiche."}
{"id": "3735456", "revid": "765341", "url": "https://it.wikipedia.org/wiki?curid=3735456", "title": "Henry Lee", "text": "Biografia.\nUndicesimo di tredici figli, Lee fugg\u00ec a Formosa alla fine della Guerra civile cinese nel 1940. Suo padre, che part\u00ec da solo, mor\u00ec annegato dopo che la nave sulla quale si trovava fu colpita nei pressi di Taiping il 27 gennaio 1949. Nel 1960, quindi, Lee entr\u00f2 nella Accademia di polizia laureandosi in Scienze Politiche. Dopo di che, fu assunto al Dipartimento di Polizia di Taipei dove raggiunse il grado di capitano a soli venticinque anni, il pi\u00f9 giovane nella storia dell'isola. Nel 1965, comunque, decise di emigrare negli Stati Uniti dove nel 1972 si laure\u00f2 in Scienze forensi al John Jay College of Criminal justice in New York. Nel medesimo stato concluse il dottorato in Filosofia nel 1975.\nLee \u00e8 attualmente presidente emerito per i servizi scientifici dello stato del Connecticut e un docente di scienza forense alla \"University of New Haven\", dove ha contribuito a fondare il \"Henry C. Lee Forensic Institute\". In precedenza, aveva svolto le funzioni di commissario di sicurezza pubblica e direttore del laboratorio di scienze forensi del Connecticut dal 1979 al 2000.\n\u00c8 stato ospite di molte trasmissioni televisive in qualit\u00e0 di esperto oltre a condurre un proprio programma, \"\".\nOpere.\nTra i tanti casi seguiti, ha lavorato all'omicidio di JonBen\u00e9t Ramsey, di Helle Crafts, di O.J. Simpson e Laci Peterson, alle indagini per il 9/11, al cecchino della Casa Bianca e al caso di John F. Kennedy.\nMentre seguiva il caso O. J. Simpson, il console Kenneth Starr lo invit\u00f2 ad unirsi alle indagini per la scomparsa del consigliere presidenziale Vincent Foster, suicidatosi a \"Fort Marcy Park\" il 20 July 1993.\nSulla morte del giornalista forense Danny Casolaro avvenuta nel 1991, Lee inizialmente disse che si trattava di suicidio, tesi che in seguito ritratt\u00f2 a causa della scoperta di nuove prove.\nLee fu consultato anche durante il processo di Michael Peterson, un autore di gialli e statista della Carolina del Nord che, nel 2003, fu accusato dell'omicidio di sua moglie, Kathleen Peterson.\nIl 23 maggio 2007 il giudice della Contea di Los Angeles Larry Paul Fidler accus\u00f2 Henry Lee di aver distrutto una parte di prove dalla scena del crimine dopo l'omicidio di Lana Clarkson.\nNel 2008 Lee fu chiamato per effettuare delle indagini sulla scomparsa di Caylee Anthony.."}
{"id": "3735458", "revid": "131358", "url": "https://it.wikipedia.org/wiki?curid=3735458", "title": "Fotbal Club Timi\u0219oara", "text": ""}
{"id": "3735460", "revid": "767487", "url": "https://it.wikipedia.org/wiki?curid=3735460", "title": "Titanic II (film)", "text": "Titanic II \u00e8 un film statunitense del 2010 diretto da Shane Van Dyke. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\". Nonostante il titolo, il film non \u00e8 un seguito del film \"Titanic\" di James Cameron, ma pu\u00f2 esserne considerato un \"mockbuster\".\nTrama.\nNel mese di aprile 2012, cento anni esatti dopo l'affondamento del Titanic, viene varata una nuova nave da crociera di lusso chiamata Titanic II, molto simile all'originale. La nave parte per il suo viaggio inaugurale con la stessa rotta del Titanic, percorsa un secolo prima in direzione inversa (da New York a Southampton, Inghilterra).\nDurante la traversata atlantica, gli effetti del riscaldamento globale causano il collasso di un ghiacciaio in Groenlandia, creando uno tsunami che fa sbattere un iceberg contro il Titanic II. L'intero lato della nave \u00e8 schiacciato e la nave comincia lentamente ad affondare. Quando il livello dell'acqua inizia a salire, vengono messe in mare le lance di salvataggio ma le turbine esplodono, causando un enorme incendio all'interno della nave che affonda sempre pi\u00f9. Un altro tsunami, pi\u00f9 potente e pi\u00f9 veloce della velocit\u00e0 del suono, causa un secondo crollo del ghiacciaio che colpisce il transatlantico, facendo affogare le persone ancora a bordo e uccidendo tutti i passeggeri nelle lance di salvataggio. Con la maggior parte della nave allagata, il Titanic II affonda definitivamente.\nI protagonisti, l'armatore Hayden Walsh, Amy Maine e Kelly Wade, sopravvivono, essendo rimasti a bordo della nave invece di andare sulle lance di salvataggio come aveva ordinato il padre di Amy, il comandante della US Coast Guard James Maine. Kelly viene poi uccisa schiacciata da una pesante porta. Avendo una sola bombola di ossigeno, Hayden la d\u00e0 ad Amy. Prima di sacrificare la sua vita per lei, Hayden la bacia e la rassicura dicendole che sarebbe stato poi rianimato dai soccorritori. Il comandante Maine li soccorre entrambi, ma Hayden \u00e8 gi\u00e0 morto.\nProduzione.\nIl film fu prodotto da The Asylum e girato a Long Beach e a San Pedro, Los Angeles, in California, sulla RMS \"Queen Mary\", nave museo ancorata nel porto di Long Beach gi\u00e0 utilizzata in passato per altre produzioni televisive e cinematografiche, a maggio 2010. La colonna sonora \u00e8 firmata da Chris Cano e Chris Ridenhour. Shane Van Dyke \u00e8 regista e sceneggiatore.\nDistribuzione.\nIl film \u00e8 stato distribuito solo per l'home video e per la televisione. Alcune delle uscite internazionali sono state:\nPromozione.\nLa tagline \u00e8: \"100 anni dopo... un fulmine colpisce due volte!\" (\"100 years later, lightning strikes twice\")."}
{"id": "3735461", "revid": "46931", "url": "https://it.wikipedia.org/wiki?curid=3735461", "title": "Titanic 2", "text": ""}
{"id": "3735463", "revid": "702184", "url": "https://it.wikipedia.org/wiki?curid=3735463", "title": "Lorenzo Tenchini", "text": "Biografia.\nFiglio dell'avvocato Carlo Tenchini e di Marianna Marchetti, dopo gli studi di medicina all'Universit\u00e0 degli Studi di Pavia in qualit\u00e0 di cultore della materia in anatomia, nel 1881 all'et\u00e0 di ventinove anni divenne ordinario di anatomia all'Universit\u00e0 di Parma dove inizi\u00f2 a studiare la morfologia della mente dei criminali, fondando pi\u00f9 tardi il celebre Museo di antropologia criminale. Analizz\u00f2 un numero rilevante di cervelli approfondendo la relazione tra neuroanatomia e criminalit\u00e0. Fond\u00f2 l'Istituto per lunatici nella provincia di Parma e si interess\u00f2 alla medicina sociale, compresa l'epidemia di pellagra nel nord Italia. Tenchini condusse importanti ricerche nel campo della neuropsichiatria e nell'antropologia. Fu tra i fondatori dell'antropologia criminale in Italia e cerc\u00f2 di spiegare la condotta deviante attraverso l'approfondimento della neuroanatomia.\nPer i suoi studi frequent\u00f2 il reclusorio e l'ospedale psichiatrico di Colorno.\nNon tralascia l'impegno civile e amministrativo: a Parma fu consigliere comunale, assessore, consigliere provinciale e impegnato in istituti di beneficenza cittadini.\nOltre alle maschere in ceroplastica, (corredate a volte da cranio, cervello e parti viscerali) dei detenuti, ha lasciato 500 schede tecniche delle loro caratteristiche antropometriche e morfologiche, corredate dalla storia giuridica e clinica.\nI suoi studi sono raccolti nel volume \"Cervelli di Delinquenti\"."}
{"id": "3735479", "revid": "1805885", "url": "https://it.wikipedia.org/wiki?curid=3735479", "title": "Il segreto del Grace College", "text": "Il segreto del Grace College \u00e8 un romanzo thriller-mistery per ragazzi scritto da Krystyna Kuhn e pubblicato nel 2011 dalla Casa Editrice Nord. \u00c8 il primo libro della serie del Grace College e narra le vicende di otto giovani amici a cui, entrati nel Grace College, hanno diverse esperienze molto strane. Il protagonista cambia per ogni libro: in questo libro la protagonista \u00e8 Julia Frost mentre nel secondo \u00e8 Katie West.\nTrama.\nUn party di benvenuto in riva al Lake Mirror: cos\u00ec vengono accolte le matricole del Grace College, una prestigiosa universit\u00e0 riservata ai migliori studenti del Paese. Ma la festa rischia di trasformarsi in tragedia quando Robert Frost, uno tra gli alunni pi\u00f9 brillanti del primo anno, si getta all'improvviso nelle gelide acque del lago e, una volta tratto in salvo, racconta di aver visto una ragazza dai capelli blu tuffarsi da uno scoglio senza pi\u00f9 riemergere. Nessuno per\u00f2 ha notato niente, e Robert diventa subito lo zimbello del campus. Soltanto sua sorella Julia gli crede e decide d'indagare, anche perch\u00e9 fin dal loro arrivo in quel luogo quasi inaccessibile, annidato in una sperduta valle delle Montagne Rocciose, lei ha percepito un'atmosfera ostile e minacciosa. E soprattutto perch\u00e9 una ragazza \u00e8 davvero scomparsa. Si tratta di Angela, la caporedattrice del giornale universitario, che tuttavia \u00e8 su una sedia a rotelle e di certo non ha i capelli blu. Sebbene Julia sembri determinata a dimostrare che il fratello non \u00e8 n\u00e9 pazzo n\u00e9 bugiardo, in realt\u00e0 il suo scopo \u00e8 ben diverso: deve evitare che lei e Robert attirino troppo l'attenzione, altrimenti qualcuno potrebbe scavare nel loro passato e scoprire il terribile segreto che li ha costretti ad abbandonare tutto ci\u00f2 che avevano di pi\u00f9 caro."}
{"id": "3735481", "revid": "1305772", "url": "https://it.wikipedia.org/wiki?curid=3735481", "title": "Ransom Eli Olds", "text": "Pioniere dell'industria automobilistica statunitense, oltre a fondare la Oldsmobile, diede origine anche ad un altro marchio automobilistico, la REO. Costru\u00ec la sua prima automobile a vapore nel 1894, e la sua prima vettura a benzina nel 1896.\nL'invenzione della moderna catena di montaggio ed i suoi concetti di base sono accreditati ad Olds, che li utilizz\u00f2 per costruire la sua prima automobile di massa, la Oldsmobile Curved Dash. Solo in seguito i concetti della catena di montaggio vennero migliorati ed applicati su larghissima scala da Henry Ford per la sua Model T.\nOlds \u00e8 entrato nell'Automotive Hall of Fame nel 1968.\nBiografia.\nRansom Eli Olds nacque a Geneva, nell'Ohio. Gli antenati di Olds erano inglesi, pi\u00f9 precisamente di Dorset. Era il figlio pi\u00f9 giovane del fabbro Pliny Fiske Olds e di Sarah Whipple Olds. I suoi genitori si trasferirono a Cleveland, sempre nell'Ohio, quando Olds era ancora un ragazzo. In seguito Olds si stabil\u00ec a Lansing, nel Michigan, dove spos\u00f2 Metta Ursula Woodward il 5 giugno 1889.\nLa fondazione della Oldsmobile.\nOlds fond\u00f2 la Olds Motor Vehicle Company, in seguito rinominata Oldsmobile, il 21 agosto 1897 a Lansing insieme a Frank Clark ed altri soci. Quando era attiva, la Oldsmobile era la pi\u00f9 antica casa automobilistica statunitense e la terza al mondo dopo la tedesca Daimler-Motoren-Gesellschaft e le francesi Panhard et Levassor e Peugeot.\nLa compagnia, che dopo pochi anni dalla fondazione era in difficolt\u00e0 economiche, fu acquistata nel 1899 da Samuel L. Smith, un imprenditore attivo nel commercio del rame e del legname, ed altri industriali, e venne rinominata \"Olds Motor Works\". Smith divent\u00f2 presidente, mentre Olds venne nominato vicepresidente e amministratore delegato.\nNel 1901 Olds progett\u00f2 la Curved Dash, la prima vettura di serie della casa automobilistica. Fu la Curved Dash, piuttosto che la Model T di Henry Ford, la prima autovettura di massa ad avere un prezzo relativamente basso, vale a dire 650 dollari. Sebbene un incendio distrusse la fabbrica, la compagnia riusc\u00ec a vendere qualche centinaio di esemplari di Curved Dash. Nel 1904 le vendite salirono a 5.000 unit\u00e0.\nIl figlio di Smith, Frederic L. Smith, entr\u00f2 in azienda. Fin dall'inizio si scontr\u00f2 spesso con Olds, e ci\u00f2 port\u00f2 alle dimissioni di quest'ultimo, nel 1904, dalle cariche che ricopriva nella compagnia. Olds lasci\u00f2 quindi l'azienda da lui fondata, dando inizio ad una nuova compagnia, la \"R.E. Olds Motor Car Company\", il cui nome fu celermente cambiato in REO Motor Car Company per evitare azioni legali da parte della \"Olds Motor Works\". Il nome \"REO\" derivava dalle iniziali di Ransom Eli Olds.\nLa Olds Motor Works fu acquistata dalla General Motors nel 1908, ed il suo marchio, il cui nome venne modificato poi in Oldsmobile, fu attivo fino al 2004.\nLa catena di montaggio.\nOlds fu il primo imprenditore ad usare la catena di montaggio nell'industria automobilistica per un suo prodotto, la Curved Dash. Henry Ford la utilizz\u00f2 dopo di lui, applicandola su larghissima scala su un suo modello, la Ford Model T. Questo nuovo approccio di Olds all'organizzazione del lavoro port\u00f2 a quintuplicare la produzione di automobili della sua fabbrica, che pass\u00f2 da 425 esemplari del 1901 a 2.500 del 1902.\nLa carriera di pilota.\nOlds fu anche un pilota automobilistico che si ciment\u00f2 nella Daytona Beach Road Corse. Partecip\u00f2 alle edizioni non ufficiali alla fine ottocento. Nel 1896 ed il 1897 Olds e Alexander Winton della Winton Motor Carriage Company si sfidarono in una gara: vinse Winton per solo 0,2 secondi.\nOldsmar.\nNel 1913, Olds acquist\u00f2 152 km\u00b2 di terreno nella parte settentrionale della baia di Tampa, in Florida, con l'intento di sviluppare l'area. Sul territorio fu fondata la citt\u00e0 di Oldsmar.\nGli altri interessi di Olds a Lansing.\nNel 1906, Olds fu coinvolto nell'organizzazione della \"Capital National Bank\", che pi\u00f9 tardi cambi\u00f2 nome in \"Lansing National Bank\". Olds ebbe parte attiva anche nella \"Michigan Screw Company\" e nella \"Atlas Drop Forge Company\", tutte ubicate a Lansing, nel Michigan.\nOlds fu anche il maggior finanziatore della \"Olds Tower\". Quando fu completata nel 1931 fu il pi\u00f9 alto edificio di Lansing, primato che conserva ancora oggi. Attualmente \u00e8 conosciuta come Boji Tower.\nOlds fu anche coinvolto nella costruzione dell'\"Hotel Olds\" di Lansing. Attualmente ospita gli uffici del governatore del Michigan.\nLa politica.\nOlds era Repubblicano, e fu un delegato alla convenzione per la nomina alle presidenziali degli Stati Uniti d'America per il 6\u00ba distretto del Michigan, che nomin\u00f2 William Howard Taft per la presidenza.\nLe sue residenze.\nAi primi anni del novecento, Olds costru\u00ec una residenza in stile regina Anna a Lansing. Tra le innovazioni tecnologiche della dimora ci fu una piattaforma girevole posizionata in garage che permetteva ad Olds di riutilizzare l'auto dopo averla parcheggiata, senza bisogno di effettuare manovre in retromarcia. La casa venne demolita nel 1972 per permettere l'ampliamento dell'autostrada Interstate 496, che curiosamente fu dedicata proprio a Ransom Olds. Egli possedette un'altra casa ad Ann Arbor, nel Michigan, che oggi \u00e8 aperta al pubblico per le visite."}
{"id": "3735486", "revid": "126257", "url": "https://it.wikipedia.org/wiki?curid=3735486", "title": "Ransom Olds", "text": ""}
{"id": "3735487", "revid": "126257", "url": "https://it.wikipedia.org/wiki?curid=3735487", "title": "Ransom E. Olds", "text": ""}
{"id": "3735489", "revid": "287204", "url": "https://it.wikipedia.org/wiki?curid=3735489", "title": "Robert de Holland, I barone di Holand", "text": "Biografia.\nEra figlio di Sir Robert de Holland, originario di Upholland nel Lancashire, ed Elizabeth, figlia di William de Samlesbury.\nEra il favorito di Tommaso Plantageneto, conte di Lancaster e membro della famiglia reale, ed era stato nominato cavaliere nel 1305.\nIl trattamento di favore ricevuto dal potente conte di Lancaster caus\u00f2 rivalit\u00e0 tra Robert e altri cavalieri della zona. Alcuni di loro (Sir Adam Banastre, Sir Henry de Lea, e Sir William de Bradshagh (Bradshaw)), avviarono una campagna di violenza verso Robert e i suoi sostenitori conosciuta col nome di Banastre Rebellion. I ribelli protestarono contro le azioni del conte e l'autorit\u00e0 reale attaccando le case dei suoi sostenitori e numerosi castelli, tra cui il Castello di Liverpool.\nSir Robert successivamente partecip\u00f2 alla caccia dei latitanti dopo che i ribelli vennero sconfitti a Preston.\nI manieri di Thornton e Bagworth vennero acquistati da Holland nel 1313.\nDal 1314 al 1321 Robert fu chiamato al Parlamento come membro della Camera dei Lord.\nNel 1322 prese parte alla battaglia di Boroughbridge ma poco dopo disert\u00f2. Anche se il re Edoardo III d'Inghilterra lo avrebbe pi\u00f9 tardi perdonato, i partigiani del conte di Lancaster lo considerarono un traditore e lo giustiziarono nel 1328.\nMatrimonio e discendenza.\nIntorno al 1308 spos\u00f2 Maud la Zouche, figlia di Alan la Zouche, I barone la Zouche di Ashby e di Eleonora de Segrave.\nRobert e Maud ebbero tredici figli:"}
{"id": "3735490", "revid": "1543377", "url": "https://it.wikipedia.org/wiki?curid=3735490", "title": "Biko Agozino", "text": "Vita.\nDopo la laurea in sociologia alla University of Calabar ha concluso il dottorato in criminologia alla University of Edinburgh.\nAgozino ha curato la collana intitolata \"Interdisciplinary Research Series in Ethnic, Gender and Class Relations\" per conto della Ashgate Publishing e scrivendo il primo dei circa dodici volumi.\n\u00c8 stato nominato redattore capo del \"African Journal of Criminology and Justice Studies\" e membro del comitato editoriale di \"Jenda: A Journal of West African Women's Studies and Culture\".\nAttualmente \u00e8 coordinatore criminologo e docente alla University of the West Indies, St Augustine, Trinidad and Tobago.\nOpere.\nI campi di ricerca di Agozino spaziano dal passato al presente del fenomeno coloniale e del relativo impatto sul modo con il quale le minoranze etniche sono tutelate nel mondo dal punto di vista penale. Il suo obiettivo \u00e8 di analizzare la prospettiva postcoloniale nella criminologia africana. Agozino challenges the criminology discipline to \"decolonize\" its theories and methods and to undo the harm that has been done.\nNell'introduzione al libro di Gabbidon \"W.E.B. Du Bois on crime and justice\", Agozino affermava che l'eccessiva punibilit\u00e0 nel sistema di giustizia penale di vari paesi tra i quali gli Stati Uniti, l'Inghilterra, il Sudafrica e la Russia hanno alimentato piuttosto che ridotto il problema criminale. Denunci\u00f2, inoltre, l'ipocrisia dei leader angloamericani nel affibbiare a Nelson Mandela l'etichetta di \"terrorista\" nonostante questi avesse lottato contro il regime dell'apartheid in Sudafrica.\nA lui va il merito di aver rinnovato la prospettiva coloniale sull'etnia e sul crimine, discutendo lo sviluppo della criminologia nei paesi occidentali e il loro impatto sulle altre societ\u00e0, in particolare nelle prime colonie.\nNel suo libro pi\u00f9 importante \"Le donne di colore ed il sistema di giustizia penale\" Agozino evidenzia il ruolo dell'etnia e dell'etnicit\u00e0 nel negoziato di potere dentro l'amministrazione penitenziaria, dove i detenuti di colore sono decisamente sottovalutati dal personale di polizia penitenziaria e sovrastimati dagli autoctoni. Non rileva, tuttavia, l'importanza dei fattori di classe e di origine geografica, almeno in Inghilterra.\nNel suo libro discute anche sulle posizioni politiche sui tipi di reati, evidenziando che quando Jocelyn Elders disse che il governo avrebbe assunto una posizione determinata verso i paesi che depenalizzavano le sostanze stupefacenti, fu allontanata dalla sua posizione dal Presidente Bill Clinton.\nLa recensione sul libro di Agozino \"Counter-Colonial Criminology: A Critique of Imperialist Reason\" cos\u00ec conclude: \nUn'altra recensione del libro tratta della complessit\u00e0 e della creativit\u00e0 di questo lavoro ottimistico."}
{"id": "3735497", "revid": "716642", "url": "https://it.wikipedia.org/wiki?curid=3735497", "title": "Uche Nwofor", "text": "Carriera.\nClub.\nDopo il Mondiale di calcio Under-20 \u00e8 stato acquistato dalla squadra di Venlo.\nNazionale.\nNel 2011 viene convocato nell'Under-20 per prendere parte al campionato mondiale di calcio Under-20.Nel 2014 viene convocato per il campionato mondiale di calcio 2014 dove gioca due volte, contro Argentina e Francia."}
{"id": "3735504", "revid": "1870933", "url": "https://it.wikipedia.org/wiki?curid=3735504", "title": "Filip \u0110or\u0111evi\u0107 (1994)", "text": "Carriera.\nHa giocato in massima serie con la maglia del K\u00cd Klaksv\u00edk e V\u00edkingur G\u00f8ta, con cui ha preso anche parte a partite internazionali (8 presenze senza reti nei preliminari di Europa League)."}
{"id": "3735507", "revid": "400694", "url": "https://it.wikipedia.org/wiki?curid=3735507", "title": "Gerchia", "text": " \nIl Gerchia (\"Gercje\" in friulano standard, \"Gercia\" in friulano locale) \u00e8 un torrente del Friuli-Venezia Giulia, affluente di destra del fiume Tagliamento, nel quale confluisce poco dopo la stretta di Pinzano, presso la frazione Valeriano, precisamente in localit\u00e0 Borgo Mizzari.\nPercorso.\nIl Gerchia nasce tra i boschi della localit\u00e0 Costabeorchia (Pinzano al Tagliamento), attraversa poi verso Sud i comuni di Pinzano al Tagliamento e in parte Castelnovo del Friuli. Rientra poi in comune di Pinzano, attraversando il bosco Cimar\u00e8s e sfociando infine nel Tagliamento.\nStoria.\nSin dal medioevo il torrente Gerchia ha segnato il confine di giurisdizione tra le parrocchie di Pinzano e Valeriano"}
{"id": "3735512", "revid": "767487", "url": "https://it.wikipedia.org/wiki?curid=3735512", "title": "Maduabuchi Ejike", "text": "Carriera.\nClub.\nDopo il Mondiale di calcio Under-20 del 2011 \u00e8 stato acquistato dall'Ho\u00e0ng Anh Gia Lai, squadra vietnamita, con cui ha giocato 7 partite di campionato senza mai segnare.\nRitorna a militare nel suo paese natale dall'anno seguente.\nNazionale.\nNel 2011 viene convocato nell'Under-20 per prendere parte al campionato mondiale di calcio Under-20, nel quale gioca la partita valida per i quarti di finale persa per 3-2 contro la Francia, segnando anche una doppietta."}
{"id": "3735515", "revid": "767487", "url": "https://it.wikipedia.org/wiki?curid=3735515", "title": "Nyrstar Port Pirie Tennis International 2011", "text": "Il Nyrstar Port Pirie Tennis International 2011 (Australia F10 Futures 2011) \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit 2011 e dell'ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Port Pirie in Australia dal 24 al 30 ottobre su campi in cemento.\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nVincitori.\nSingolare maschile.\n Yasutaka Uchiyama ha battuto in finale Hiroki Moriya 7\u20136(8\u20136), 6\u20134\nDoppio maschile.\n Robert McKenzie / John Peers hanno battuto in finale G.D. Jones / Jose Rubin Statham 6\u20137(3\u20137), 6\u20134, [10\u20138]\nSingolare femminile.\n Olivia Rogowska ha battuto in finale Bojana Bobusic, 6\u20133, 6\u20132\nDoppio femminile.\n Isabella Holland / Sally Peers hanno battuto in finale Monique Adamczak / Bojana Bobusic, Walkover"}
{"id": "3735517", "revid": "74801", "url": "https://it.wikipedia.org/wiki?curid=3735517", "title": "Lucas Neff", "text": "Neff \u00e8 noto soprattutto per aver interpretato il personaggio di Jimmy Chance nella serie televisiva statunitense creata da Greg Garcia, Raising Hope (tradotta in italiano con il nome di \"Aiutami Hope!\").\nNel 2008 si \u00e8 laureato in \"Teatro\" presso l'Universit\u00e0 delle Belle Arti di Chicago. Nel 2009 ottiene un ruolo marginale in un episodio della serie d'azione e poliziesca \"The Beast\".\nNel 2010 entra nel cast Aiutami Hope! nel ruolo del giovane protagonista Jimmy Chance, padre di una bambina di nome Hope."}
{"id": "3735519", "revid": "110157", "url": "https://it.wikipedia.org/wiki?curid=3735519", "title": "Superpila", "text": "Superpila \u00e8 stata un'azienda italiana produttrice di batterie elettriche. \nIl suo marchio storico, depositato il 19 aprile 1927 alla Camera di Commercio di Firenze era composto dal nome superpila in caratteri stampatello; la parte alta della S e la parte bassa sinistra della A finale proseguivano creando due linee parallele, rispettivamente sopra e sotto la scritta. Successivamente all'acquisizione da parte di Kraft, tali linee furono eliminate.\nAttualmente \u00e8 un marchio di propriet\u00e0 della multinazionale statunitense Procter &amp; Gamble, non pi\u00f9 utilizzato. L'ultima registrazione in Italia \u00e8 stata effettuata dalla Duracell Batteries.\nStoria.\nFu fondata a Venezia nel 1917 con la denominazione \"Societ\u00e0 Anonima Pila Pilla\" e capitale sociale di 1 milione di lire, su iniziativa dell'ingegner Gian Carlo Stucky.\nLa societ\u00e0 si specializz\u00f2 nella produzione e il commercio di pile, di macchine e apparecchi elettrici e di tutti i prodotti affini. Nel 1924 la sede fu spostata a Firenze, citt\u00e0 dove gi\u00e0 dal 1918 era stata trasferita la produzione in un capannone in via Galluzzi 16, e cambi\u00f2 ragione sociale in \"Societ\u00e0 Anonima Superpila - Stabilimenti Pilla Leclanch\u00e9\". Qualche anno dopo la produzione fu ulteriormente spostata in un nuovo stabilimento in piazza Pietro Leopoldo, e l'azienda prese il nome di \"Superpila - Societ\u00e0 Anonima\". In quegli anni, presidente del gruppo era Giuseppe Leti, un dirigente con visioni futuristiche, presidente anche della francese Leclanch\u00e9 e consulente della Union des fabricants de tabac svizzera, che seppe modernizzare l'azienda sia dal punto di vista dei prodotti che del \"marketing\", fornendo sia il mercato militare che quello civile, allora nascente, delle pile; forn\u00ec Superpila di una rete capillare di distribuzione, producendo anche apparecchi radio sia da casa che portatili.\nAntesignana dei tempi fu la fiducia che i vertici di Superpila S.A. ebbero nell'efficacia di marchi depositati per singoli prodotti, separati dal nome dell'azienda: esempio sono, nel 1939, la \"Lucciola\". oppure la \"Batteria Tascabile La Vittoria\"\nAll'epoca la Superpila forniva allo Stato e all'esercito italiano accumulatori d'energia. I suoi reparti di ricerca e sviluppo furono utilizzati nel periodo bellico per ricerche in tal senso, giungendo alla creazione di prodotti pi\u00f9 di propaganda che realmente utili, quali la \"pila autarchica\" pensata dall'architetto Laurenti negli anni 1930.\nTrasformata in societ\u00e0 per azioni nel 1941, divenne \"Superpila S.p.A.\". Nel 1952 il 98% delle quote societarie pass\u00f2 alla Nazionale Sviluppo Imprese Industriali, mentre otto anni pi\u00f9 tardi il 51% della stessa venne acquisito dalla British Ever Ready Electrical Company, all'epoca maggior produttore europeo di pile, che fu azionista di maggioranza.\nAlla fine degli anni 1950 la vecchia area di piazza Leopoldo fu lasciata da Superpila; sarebbe rimasta abbandonata fino all'inizio degli anni 2000, con la costruzione di un ipermercato e appartamenti.\nGli anni sessanta e settanta.\nNel 1962 venne inaugurato un nuovo stabilimento a Scandicci, sul quale negli anni 1970 furono gradualmente trasferite tutte le attivit\u00e0 produttive. Sotto il controllo della multinazionale britannica furono create due societ\u00e0: la \"Superpila Industriale S.p.A.\" per la produzione, e la \"Pile Superpila S.p.A.\" per la distribuzione.\nGli anni 1970 furono un periodo di espansione per l'azienda. L'attivit\u00e0 di ricerca permise di creare pile sempre pi\u00f9 piccole e potenti, adatte alla richiesta dell'epoca, per i motori e amplificatori dei primi giradischi e mangianastri portatili, da usare anche all'aperto. Molto curato fu anche il \"design\" degli oggetti elettrici.\nNel 1968 Superpila contava circa 600 addetti nei due stabilimenti, e 11 filiali distributive sparse in tutto il territorio nazionale, che dopo il piano di ristrutturazione aziendale degli anni successivi furono ridotte a quattro (Milano, Firenze, Napoli, Catania).\nNel 1975 l'azienda fece il suo ingresso alla Borsa di Milano, uscendone cinque anni dopo. Fu un decennio in cui l'azienda, pur sentendo la pressione dei prodotti d'importazione, cerc\u00f2 di sviluppare ulteriormente la tecnologia delle batterie, con il lancio di tipologie differenziate in base all'utilizzo. Contestualmente, l'azienda cerc\u00f2 di inserirsi ulteriormente nel mercato del \"design\" e in quello telefonico, con un \"excursus\" anche nel settore delle audiocassette magnetiche utilizzando nastri di produttori terzi.\nGli anni ottanta.\nNegli anni 1980, complice la concorrenza delle aziende asiatiche, l'impresa entr\u00f2 in una fase di crisi irreversibile: carente di conoscenze adatte a un mercato di pi\u00f9 alta qualit\u00e0, i suoi prodotti, costosi a parit\u00e0 di caratteristiche, non erano pi\u00f9 richiesti. L'azienda toscana fu interessata da un cambio di propriet\u00e0, nel 1983, quando venne ceduta alla multinazionale statunitense Duracell . In questo periodo, la Superpila tent\u00f2 un'operazione di importazione di prodotti stranieri, progettati e assemblati altrove: tra questi, il caricabatterie \"CX50\".\nPer tentare un recupero di quote di mercato, vennero regalati o allegati a giornali \"gadget\" di vario tipo: dalle macchine fotografiche tascabili a forma di pila, ai camion giocattolo. Superpila promosse poi vari concorsi a premi fra gli acquirenti, e campioni delle pile furono allegati a giornali anche per bambini. Sospesa la produzione di apparecchi di ogni tipo, l'azienda si concentr\u00f2, nelle sue ricerca e sviluppo, nella tecnologia delle batterie; se la fase di ricerca avveniva ancora in Italia, fra la fine degli anni 1980 e l'inizio degli anni 1990 la produzione venne progressivamente trasferita all'estero.\nNel 1989 inizi\u00f2 quindi lo spacchettamento dell'impianto: la sede legale della Superpila e quel che restava del reparto sviluppo, fu trasferito a Milano; lo stabilimento di Scandicci venne ceduto alla neonata Volta Industries.\nGli anni novanta.\nDopo essere stata trasformata in una societ\u00e0 a responsabilit\u00e0 limitata, e la sede legale trasferita a Milano, in via G.B. Pirelli 18, Superpila cess\u00f2 ogni attivit\u00e0; anche gli studi di ricerca e sviluppo in atto vennero interrotti. Quando la nuova propriet\u00e0 Duracell la assorb\u00ec nel 1994, le parti rimanenti dell'azienda furono liquidate, e venne utilizzato il solo marchio su batterie, disegnate da Duracell e prodotte all'estero. Il \"design\" stesso delle pile di quest'ultima fase fu stravolto.\nDella Duracell la Superpila segu\u00ec le sorti nel 1997, quando fu rilevata dalla Gillette. L'ultima propriet\u00e0, dagli anni 2000, ha cessato completamente l'utilizzo del marchio Superpila, pur rinnovandone la propriet\u00e0 anche per l'Italia. Gli archivi della Superpila sono stati accolti dall'Archivio di Stato di Firenze.\nLe strutture della Superpila.\nGli stabilimenti di via Galluzzi nr. 16, strutturati all'interno di un quadrilatero, costituivano, all'epoca, una struttura all'avanguardia. A fronte strada si trovavano le palazzine degli uffici direzionali, tecnici e commerciali, mentre gli edifici dedicati alla produzione erano nella zona posteriore; trasversalmente, ai lati del qaudrilatero, paralleli a quella che sar\u00e0 successivamente via del Palazzo Bruciato, altri manufatti dedicati allo stoccaggio delle materie prime e dei prodotti finiti. Sul tetto di un capannone, parallelo a via Galluzzi e che dava su un cortile interno, svettava la scritta \"Superpila\" di colore bianco. All'epoca dell'edificazione, la zona - prossima a piazza Leopoldo - era popolata da diverse realt\u00e0 industriali (le Officine Galileo, la Manetti, etc) che, progressivamente, si spostarono fuori citt\u00e0, lasciando libere le aree. Al momento di lasciare definitivamente la sede di via Galluzzi, negli anni settanta, l'isolato circondato dalla stessa via Galluzzi, via del Palazzo Bruciato, Via Carlo Pisacane e via Tavanti, per confluire in Piazza Leopoldo, ospitava anche alcune costruzioni residenziali. Dopo anni di abbandono, nel 1995 (con D.M. 21/12/94 del Comune di Firenze) , fu autorizzato un progetto (1995-1996) di modifica dell'area che prevedeva la demolizione totale delle strutture industriali, operazioni di bonifica del suolo, e l'edificazione di 24 alloggi di Edilizia residenziale pubblica, 30 appartamenti di edilizia privata, un centro commerciale di 1500 mq, nuovi parcheggi per 4000 mq. e nuovo verde pubblico per altri 4000 mq. Nel 2003 vengono completate le operazioni e non resta alcuna traccia dell' impianto Superpila. \nI capannoni di Scandicci, invece, dopo essere stati utilizzati dalla Fila, pur parzializzati e rivenduti a diversi privati, sono tuttora esistenti. "}
{"id": "3735528", "revid": "1543377", "url": "https://it.wikipedia.org/wiki?curid=3735528", "title": "Mondo perduto", "text": "Il \"mondo perduto\" \u00e8 un tema ricorrente nella letteratura avventurosa della tarda et\u00e0 vittoriana, tra fine Ottocento e inizio Novecento, ripreso in seguito nel cinema.\nIl tema riguarda la scoperta di un luogo remoto e inesplorato rimasto \"fuori dal tempo\", tagliato fuori dal resto del mondo conosciuto conservando straordinarie caratteristiche arcaiche o del tutto anacronistiche grazie al proprio isolamento. I \"mondi perduti\" sono luoghi esotici per eccellenza: citt\u00e0 collocate nelle profonde cavit\u00e0 della Terra o antiche civilt\u00e0 celate nella giungla, isole lontane o vallate inaccessibili che preservano un frammento di passato, dove talvolta sopravvivono dinosauri, rettili preistorici e mostri giganteschi come nel film \"King Kong\" del 1933.\nQuesto filone avventuroso si \u00e8 sviluppato soprattutto tra il 1870 e gli anni venti del Novecento ed \u00e8 visto come un sottogenere della narrativa fantastica o fantascientifica (a seconda del contenuto scientifico delle storie), influenzando i successivi autori di fantascienza. Prende il nome del romanzo \"Il mondo perduto\" di Arthur Conan Doyle del 1912, ispiratore di un gran numero di film, bench\u00e9 vi siano numerosi esempi importanti nella letteratura precedente, come il \"Viaggio al centro della Terra\" (1864) di Jules Verne e i romanzi di H. Rider Haggard.\nIl genere - che comprende razze, citt\u00e0, terre e isole perdute - ha analogie con quello dei \"regni mitici\", come El Dorado. Il \"mondo perduto\" si distingue dal mondo immaginario in quanto il primo \u00e8 ambientato in un angolo nascosto del mondo reale, mentre il secondo \u00e8 del tutto sconnesso dalla storia e dalla geografia.\nStoria.\nContesto storico e culturale.\nIl genere del \"mondo perduto\" nacque nella seconda met\u00e0 dell'Ottocento nella letteratura della tarda et\u00e0 vittoriana, in un'epoca ricca di nuove esplorazioni geografiche e scientifiche, segnata dal colonialismo. Proprio in quest'epoca si iniziavano a scoprire in tutto il mondo i resti affascinanti di civilt\u00e0 perdute, fra i quali le tombe della Valle dei Re in Egitto, la semileggendaria roccaforte di Troia, le piramidi Maya avvolte dalla giungla o la citt\u00e0 e palazzi dell'impero assiro, il Grande Zimbabwe. Cos\u00ec, i resoconti autentici di scoperte geografiche e ritrovamenti archeologici da parte di avventurieri dell'Impero britannico riuscirono a catturare l'immaginazione di un vasto pubblico, influenzando la produzione di opere di fantasia. Tra il 1871 e la prima guerra mondiale il numero di narrazioni di \"mondi perduti\", ambientate in ogni continente, aument\u00f2 drasticamente.\nNello stesso periodo storico si colloca la scoperta e la popolarit\u00e0 dei dinosauri, attraverso il riconoscimento e la ricostruzione dei loro resti fossili. Il paleontologo britannico Richard Owen, che nel 1842 aveva coniato il termine \"dinosauro\", nel 1870 fond\u00f2 il Museo di storia naturale di Londra col sostegno del principe Alberto, marito della regina Vittoria. Nel 1858 il primo dinosauro americano fu scoperto da William Parker Foulke, facendo esplodere la mania dei dinosauri negli Stati Uniti. Gli studiosi Edward Drinker Cope e Othniel Charles Marsh entrarono in competizione per superarsi l'un l'altro nello scoprire nuovi esemplari preistorici in quella che fu chiamata la \"guerra delle ossa\", sfida che ebbe una vasta eco sui giornali e dur\u00f2 per circa trent'anni concludendosi nel 1897. Mentre fra gli studiosi si accendevano accanite dispute in merito a origine, fisiologia, collocazione temporale ed estinzione dei dinosauri, si diffondevano sempre di pi\u00f9 iconografie e immagini fantastiche di questi animali e del loro habitat.\nLa seconda met\u00e0 dell'Ottocento \u00e8 anche il periodo in cui vennero inventati alcuni ipotetici continenti perduti quali Lemuria e Mu, che ben presto furono sfruttati dai sostenitori dell'occultismo e accostati al mito di Atlantide.\nPrecursori.\nIl filone dei \"mondi perduti\" \u00e8 evidentemente il successore dei \"viaggi fantastici\" dell'Ottocento e precedenti (tali narrazioni sono una delle forme letterarie pi\u00f9 antiche). I primi racconti tuttavia erano nati in un mondo geograficamente \"aperto\": quando Jonathan Swift scrisse \"I viaggi di Gulliver\" (1726), gli europei non avevano ancora scoperto l'Australia n\u00e9 esplorato l'Africa. Alla fine dell'Ottocento invece gli spazi vuoti nelle mappe erano rimasti ormai pochi, dunque si va alla ricerca di angoli ancora inesplorati, misteriosi e inaccessibili del globo per ambientare queste storie, dall'Africa nera al bacino dell'Amazzonia, ai poli oppure addirittura nelle profondit\u00e0 del pianeta, all'interno della Terra cava. Anche il contenuto \"scientifico\" \u00e8 differente: le opere della seconda met\u00e0 dell'Ottocento - come quelle di Verne - danno importanza a nuove discipline come geologia, antropologia e soprattutto archeologia, nonch\u00e9 alla teoria dell'evoluzione di Darwin, sebbene molte storie si basino su teorie oggi considerate pseudoscientifiche pi\u00f9 che scientifiche, come quelle di Ignatius Donnelly su Atlantide o la Terra cava.\nTra le opere precedenti al filone vero e proprio del \"mondo perduto\" vi sono i \"Voyages et aventures de Jacques Mass\u00e9\" (1710) di Simon Tyssot de Patot, che comprende una fauna e flora preistorica; \"Il viaggio sotterraneo di Niels Klim\" (\"Nicolai Klimii iter subterraneum\", 1741) di Ludvig Holberg, dove il protagonista cade in una caverna mentre l'esplorava e trascorre molti anni a vivere nella Terra cava; \"La terra del popolo volante. Vita e avventure di Peter Wilkins\" (\"The Life and Adventures of Peter Wilkins\", 1751) di Robert Paltock, un viaggio immaginario ottocentesco ispirato sia a Defoe che a Swift, dove un uomo di nome Peter Wilkins scopre un popolo alato in un'isola remota circondata da alte scogliere, come nell'isola di Caspak di Burroughs.\nL\"Icosameron\" (1788) di Giacomo Casanova \u00e8 una storia di 5 volumi (1\u00a0800 pagine) dove i giovani protagonisti, fratello e sorella, cadono all'interno della Terra scoprendo l'utopia sotterranea dei M\u00e9gamicri (\"grandi-piccoli\"), una razza di nani pacifici, multicolori ed ermafroditi. L'autore ipotizza che potrebbe trattarsi del vero Giardino dell'Eden. Sebbene il romanzo di Casanova si possa considerare a buon titolo uno dei primi esempi del genere avventuroso del \"mondo perduto\", non pot\u00e9 avere un'autentica influenza sulle opere successive: sterminato, prolisso e pieno di digressioni, il libro si rivel\u00f2 un tremendo insuccesso commerciale - tale da spingere Casanova sull'orlo della bancarotta - e fu dimenticato fino al 1921, quando ne venne riscoperta una traduzione tedesca.\nIl romanzo su una terra cava \"Symzonia\" del 1820 da alcuni attribuito a John Cleves Symmes Jr. (o comunque basato sulle sue idee), \u00e8 stato a sua volta citato come il primo sul genere del mondo perduto. Symmes \u00e8 stato uno dei sostenitori pi\u00f9 in vista della teoria della Terra cava.\nLa \"Storia di Arthur Gordon Pym\" (1838) di Edgar Allan Poe presenta alcuni elementi del filone verso la fine del racconto, mentre \"Erewhon\" (1872) di Samuel Butler utilizza il tema come veicolo di satira sociale alla Swift e non per il gusto dell'avventura romanzesca. \u00c8 chiaro al lettore che il paese descritto da Butler - senza mai specificare in che parte del mondo si trovi - \u00e8 una rappresentazione satirica dell'Inghilterra vittoriana (motivo per cui inizialmente il romanzo fu pubblicato anonimo).\nCitato a sua volta come uno dei precursori del genere \u00e8 \"A Strange Manuscript Found in a Copper Cylinder\", il miglior romanzo del canadese James De Mille (1833-1880), pubblicato nel 1888, postumo e anonimo a puntate su \"Harper's Weekly\" e in Inghilterra, Stati Uniti e Canada, ma composto molti anni prima. Questa storia avventurosa, satirica e fantastica \u00e8 ambientata in un'immaginaria \"terra perduta\" semitropicale in Antartide, abitata da mostri preistorici e da adoratori di un culto della morte chiamati Kosekin. Iniziato molti anni prima di essere pubblicato, ricorda il \"Gordon Pym\" di Poe e anticipa l'ambientazione esotica e gli elementi fantastici-avventurosi dei \"mondi perduti\" presenti nelle opere di H. Rider Haggard.\nPrimi esempi nella narrativa.\nIl \"Viaggio al centro della Terra\" di Jules Verne del 1864 \u00e8 un viaggio assai ricco di avventure e colpi di scena nelle profondit\u00e0 inesplorate del pianeta. Entrati attraverso il cono di un vulcano spento, scendendo e salendo nelle immense cavit\u00e0 sotterranee i protagonisti rinvengono, oltre a molti preziosi e rari minerali, anche resti di animali preistorici. Verne fa vivere agli eroi molte avventure al limite dell'impossibile, con rischi mortali in pi\u00f9 occasioni. I viaggiatori giungono a una grande \"caverna\" collocata dall'autore a circa 35 leghe di profondit\u00e0, scoprendo un mare interno popolato da una mostruosa fauna preistorica, che attraverseranno su una zattera. Gli elementi tipici che avrebbero contraddistinto il filone della terra perduta popolata da dinosauri sono gi\u00e0 presenti nel romanzo di Verne, che \u2014 secondo l\"Encyclopedia of Science Fiction\" \u2014 costituisce forse la migliore di tutte le fantasie sul \"mondo interno\". Verne torn\u00f2 sul tema dei \"mondi perduti\" con altre opere, come \"La sfinge dei ghiacci\" (1897), un seguito della \"Storia di Arthur Gordon Pym\" di Poe ambientato fra i misteri dei ghiacci antartici, e \"Il villaggio aereo\" (\"Le Village a\u00e9rien\", 1901), un romanzo di avventure nella giungla africana in cui si scopre un popolo perduto che vive negli alberi, che malgrado il tono giocoso costituisce l'occasione per riflettere sul famoso \"anello mancante\" tra la scimmia e l'uomo, un dibattito all'epoca molto acceso dopo la pubblicazione dell'opera di Darwin.\nSette anni dopo quello di Verne, un nuovo viaggio nelle profondit\u00e0 della Terra si ha con \"La razza ventura\" (\"The Coming Race\", 1871) di Edward Bulwer-Lytton, una storia in forma di resoconto dove il protagonista scopre una civilt\u00e0 sotterranea altamente evoluta di superuomini sopravvissuti a cataclismi mitologici.\nIl racconto proto-fantascientifico di Bulwer-Lytton su tale \"razza perduta\" fu preso assai seriamente dai sostenitori dell'esistenza di Atlantide (tra i quali Scott-Elliot) e successivamente dai cultori dell'occultismo.\n\u00c8 opinione comune che l'opera, oltre ad avere alimentato l'immaginario misticheggiante del nazismo, possa avere probabilmente influenzato \"La macchina del tempo\" di H. G. Wells per la sua tematica di una razza sotterranea che attende di conquistare il proprio posto al sole. La trama del libro \u00e8 stata inoltre riciclata in numerosi film di serie B e in una variet\u00e0 di teorie pseudoscientifiche e complottiste.\nIl popolarissimo \"Le miniere di re Salomone\" del 1885 di H. Rider Haggard \u00e8 a sua volta citato come prototipo del genere del mondo perduto. Narra della spedizione in una regione inesplorata dell'Africa da parte di un gruppo di avventurieri guidato da Allan Quatermain alla ricerca del fratello scomparso di uno dei compagni. Quatermain costituisce per vari aspetti la figura archetipica del \"grande cacciatore bianco\", l'eroe dell'epoca del colonialismo britannico. \"Le miniere di re Salomone\" \u00e8 il primo romanzo avventuroso inglese ambientato in Africa e diede forma al genere del mondo perduto, influenzando le successive narrazioni, come \"L'uomo che volle farsi re\" (1888) di Rudyard Kipling, \"Il mondo perduto\" (1912) di Arthur Conan Doyle, \"La terra dimenticata dal tempo\" (1918) di Edgar Rice Burroughs, \"Il pozzo della luna\" (1918-1919) di A. Merritt, \"Alle montagne della follia\" (1936) di Howard Phillips Lovecraft e \"Kioga of the Wilderness\" (1936) di William L. Chester. Anche il fumetto dell'Uomo mascherato (\"The Phantom\", 1936) di Lee Falk fu concepito inizialmente all'interno di questo genere.\n\"Lei\" o \"La donna eterna\" (\"She\") \u00e8 un altro celebre romanzo di Haggard che ha influenzato il filone. Pubblicato inizialmente nel 1886-1887 a puntate, nelle successive ristampe fu straordinariamente popolare all'epoca, rimanendo uno dei classici della letteratura d'immaginazione. La \"donna eterna\" del romanzo \u00e8 Ayesha, immortale regina bianca della citt\u00e0 perduta di K\u00f4r, al centro dell'Africa, abitata da una popolazione regredita, con un elemento soprannaturale (la \"Fiamma dell'Immortalit\u00e0\") e una dea bianca da adorare. In quest'opera, H. Rider Haggard svilupp\u00f2 le convenzioni del filone del \"mondo perduto\", che molti altri autori emularono nei decenni successivi. \u00c8 uno dei best seller della narrativa di ogni tempo ed \u00e8 stato tradotto in decine di lingue. Il romanzo ha ispirato una decina di film, la met\u00e0 dei quali gi\u00e0 nell'epoca del cinema muto.\nUn altro mondo perduto sotterraneo \u00e8 invece quello descritto in \"The Land of the Changing Sun\" (1894) di Will N. Harben. Willis George Emerson, ne \"Il dio fumoso\" (\"The Smoky God - A voyage to the inner World\", 1908), narra una storia come riferita da un pescatore norvegese di nome Olaf Jansen, il quale raggiunge con suo padre e la sua barca il continente interno, dove rimangono per due anni visitando le citt\u00e0 del regno che vi si trova (identificato in opere successive con Agarthi) e da cui escono dalla parte opposta, al Polo Sud. Il racconto di Emerson \u00e8 considerato una delle prime fonti della credenza sulle civilt\u00e0 sotterranee.\nAltri romanzi di fine Ottocento citati nel filone sono \"The Phantom City\" (1886) di William Westall e \"The Aztec Treasure-House\" (1890) di Thomas Janvier.\n\"L'isola del dottor Moreau\" (1895) di H. G. Wells pu\u00f2 essere visto come una variazione sul tema, dato che l'ambientazione \u00e8 costituita da una misteriosa isola di origine vulcanica nel Pacifico in cui il protagonista/narratore approda dopo un naufragio. Qui tuttavia il \"mondo atavico\" del tema non \u00e8 conseguenza della naturale evoluzione (o del rallentamento dell'evoluzione stessa), ma \u00e8 artificiale, frutto degli sconsiderati esperimenti del dottor Moreau, geniale medico e scienziato specializzato in scienze di vivisezione, che ha dato vita a una popolazione di creature a met\u00e0 tra l'uomo e l'animale, destinate a ribellarsi al loro creatore dimostrando segni di ritorno alla propria originaria bestialit\u00e0.\nIl mondo perduto di Arthur Conan Doyle.\nArthur Conan Doyle aggiunse l'ultimo elemento mancante, i dinosauri, al genere del mondo perduto.\nBench\u00e9 rimanga pi\u00f9 noto per il ciclo di Sherlock Holmes, Doyle scrisse varie opere fantastico-fantascientifiche; ai confini tra avventura e fantascienza si colloca il suo romanzo \"Il mondo perduto\" del 1912, il primo di una serie che ha per protagonista un geniale, audace ma scorbutico scienziato, il Professor Challenger. Il professore esplora in Sudamerica un altopiano rimasto isolato dal mondo circostante, la Terra di Maple White, in cui vive una fauna primordiale di mostri preistorici.\nDoyle trasse ispirazione per il suo romanzo dalla grande suggestione suscitata dalla conquista avvenuta nel 1884 della cima del Roraima, il pi\u00f9 alto tra tutti i tepui venezuelani, che costituisce un caso di straordinario interesse biologico e geologico, poich\u00e9 la sua inaccessibilit\u00e0 determin\u00f2 un processo evolutivo del tutto indipendente da quello del territorio circostante e vi si trovano effettivamente specie animali e vegetali del tutto assenti nel resto del mondo. La conquista della sua cima richiese molte spedizioni, effettuate nel corso di almeno mezzo secolo.\nIl romanzo ha ispirato un buon numero di pellicole cinematografiche spettacolari dal 1925 in poi.\nLe terre dimenticate dal tempo di Burroughs.\nIl prolifico scrittore statunitense Edgar Rice Burroughs - ormai famoso per il ciclo di Marte e Tarzan - si dedica a sua volta al tema del \"mondo perduto\" solo due anni dopo Conan Doyle, con il ciclo di Pellucidar, che inizia col romanzo \"Al centro della Terra\" (\"At the Earth's Core\" o \"The Inner World\", 1914); fin dal titolo si intuisce la somiglianza con il modello di Verne ormai distante cinquant'anni.\nNel primo romanzo del ciclo i protagonisti, all'interno di una \"talpa di ferro\" sperimentale, un fantascientifico veicolo di escavazione, scendono di 500 miglia all'interno della crosta terrestre, emergendo nello sconosciuto mondo interno di Pellucidar (nell'idea di Burroughs, la Terra \u00e8 una sfera cava, con Pellucidar sulla faccia interna di questa sfera). Pellucidar \u00e8 abitata da creature preistoriche di ogni era geologica e dominata da una specie di rettili volanti intelligenti e civilizzati, che predano e schiavizzano gli umani dell'et\u00e0 della pietra l\u00ec autoctoni. Il romanzo \u00e8 stato adattato nel film \"\" nel 1976.\nBurroughs addirittura fonder\u00e0 i cicli nel romanzo \"Tarzan at the Earth's Core\" del 1930, che \u00e8 il tredicesimo episodio di Tarzan, il suo personaggio pi\u00f9 celebre, e contemporaneamente il quarto del ciclo di Pellucidar.\n\"La terra dimenticata dal tempo\" del 1918 (raccolta insieme ai suoi due seguiti nel 1924) d\u00e0 invece il via a una trilogia di Burroughs non legata al ciclo di Pellucidar e che a sua volta ha ispirato un film omonimo del 1975. La storia \u00e8 ambientata nell'isola di Caspak o Caprona, dove approdano dei naufraghi. L'isola, nei pressi dell'Antartide, \u00e8 rimasta allo stadio primitivo e popolata da dinosauri, animali preistorici e trib\u00f9 di cavernicoli. Due trib\u00f9 umane sono costantemente in lotta tra loro: una pi\u00f9 avanzata, sia tecnologicamente sia spiritualmente, e una molto pi\u00f9 arretrata.\nTarzan scopre un'altra terra perduta, Pal-ul-don, nel romanzo \"Tarzan il terribile\" (\"Tarzan The Terrible\") del 1921 e una citt\u00e0 perduta in \"Tarzan and the Madman\", scritto nel 1940 e pubblicato postumo nel 1964. Il personaggio di Tarzan, all'apice della sua fama, fa il suo ingresso nei fumetti nel 1929, venendo ben presto imitato da una folta schiera di personaggi maschili e femminili, i cosiddetti \"tarzanidi\", che come l'uomo scimmia vivono nella giungla pi\u00f9 profonda; uno dei temi tipici di queste storie a fumetti \u00e8 proprio la scoperta di civilt\u00e0 perdute.\nI romanzi di Burroughs sono conosciuti per il loro impatto pioneristico nel campo della narrativa di genere avventuroso, fantascientifico e fantastico, in particolare nei filoni del mondo perduto e fanta-preistorico.\nAltre terre perdute.\nUno dei primi scrittori russi di fantascienza, il geologo ed esploratore Vladimir Afanas'evi\u010d Obru\u010dev, scrisse sulla scorta del \"Mondo perduto\" di Conan Doyle i popolari romanzi \"Plutonia\" (\"\u041f\u043b\u0443\u0442\u043e\u043d\u0438\u044f\", 1915) e \"\u0417\u0435\u043c\u043b\u044f \u0421\u0430\u043d\u043d\u0438\u043a\u043e\u0432\u0430\" (\"Terra di Sannikov\", 1924), descrivendo con vividi dettagli la scoperta di un mondo isolato di animali preistorici nelle grandi isole fino ad allora inesplorate a nord dell'Alaska o della Siberia. In \"Plutonia\" vengono ritrovati dinosauri e altre specie giurassiche in un'immaginaria terra sotterranea a nord dell'Alaska. I passaggi descrittivi sono resi pi\u00f9 credibili dalla vasta conoscenza di Obru\u010dev della paleontologia.\nNel popolare romanzo \"L'Atlantide\" del 1919 del francese Pierre Beno\u00eet, durante una spedizione in mezzo al deserto del Sahara due militari francesi scoprono il regno degli ultimi discendenti della perduta Atlantide, comandati dal sinistro fascino della regina Antinea, che colleziona amanti trasformandoli in statue d'oro.\n\u00c8 proprio Atlantide, in fin dei conti, il pi\u00f9 amb\u00ecto dei \"mondi perduti\" (lo stesso gi\u00e0 fatto intravedere da Verne nelle profondit\u00e0 marine ai passeggeri del \"Nautilus\" del Capitano Nemo in \"Ventimila leghe sotto i mari\").\nLo statunitense A. Merritt scrisse varie opere di science fantasy sul tema, tra le quali \"Il pozzo della luna\" (\"The Moon Pool\", 1918-1919), il suo seguito \"Il mostro di metallo\" (\"The Metal Monster\", 1920), \"Il volto nell'abisso\" (\"The Face in the Abyss\", 1923-1931). Il franco-belga J. H. Rosny a\u00een\u00e9 in \"Terra inesplorata\" (\"L'\u00c9tonnant voyage de Hareton Ironcastle\", 1922) narra di una spedizione che nel cuore dell'Africa scopre una misteriosa area con un ecosistema di un altro mondo, con flora e fauna alieni.\nBench\u00e9 il filone letterario inizi a declinare alla fine degli anni venti, inizia a comparire nelle nascenti riviste pulp, con opere che hanno avuto una certa influenza negli scrittori successivi. Nel 1927 viene pubblicato a puntate su \"Weird Tales\" il romanzo \"Drome\" scritto e illustrato da John Martin Leahy (riedito in volume nel 1952).\nCaratterizzate da numerosi elementi fantascientifici sono le opere di John Taine (pseudonimo del matematico scozzese Eric Temple Bell), come \"La grande razza\" (\"The Purple Sapphire\", 1924) e \"The Greatest Adventure\" (1929). Quest'ultimo romanzo in particolare \u00e8 stato citato come un degno rivale dei mondi perduti di Conan Doyle e Haggard. In esso una spedizione scientifica nell'Antartico porta alla scoperta tra i ghiacci dei resti di un'antica civilt\u00e0 che possedeva una tecnologia molto avanzata. La spedizione \u00e8 minacciata da alcune gigantesche creature che ricordano i dinosauri e che sembrano perfettamente adattate al clima inospitale. Si scoprir\u00e0 che essi erano frutto degli esperimenti genetici dell'antica cultura, che portarono a mutazioni incontrollabili. Per evitare il rischio di contaminare la biosfera del resto del mondo, la civilt\u00e0 decise di autorecludersi nei ghiacci.\n\"Orizzonte perduto\" (1933) di James Hilton godette di successo popolare utilizzando il genere per proporre considerazioni filosofiche e di critica sociale. Introdusse il nome di Shangri-La, divenuto un meme per l'idealizzazione del mondo perduto come di un \"paradiso\". Gli abitanti del mondo perduto sono visti come esseri superiori degli esterni anche in \"Land Under England\" (1935) di Joseph O'Neill, il resoconto di una societ\u00e0 totalitaria governata dal controllo mentale telepatico (citata da Karl Edward Wagner come uno dei tredici migliori romanzi di fantascienza orrorifica);\ne in \"Jack Harding's Quest\" (1939) di Douglas V. Duff, una storia ambientata nel Medio Oriente.\n\"Kioga, Hawk of the Wilderness\" (\"Kioga, falco della selva\", 1936) di William L. Chester, eroe ispirato a Tarzan di una serie di quattro romanzi pubblicati a puntate sui \"pulp\", vive le sue avventure nello Stretto di Bering e viene ripreso in un serial cinematografico del 1938.\nSe i primi esempi del filone erano ambientati in parti del mondo all'epoca ancora inesplorate dagli europei, in particolare il cuore dell'Africa (Haggard e Burroughs con Tarzan) o l'interno dell'America meridionale (\"Il mondo perduto\" di Doyle e \"Il volto nell'abisso\" di Merritt), come pure l'Asia centrale (Kipling e Hilton), gli scrittori successivi preferirono l'Antartide, soprattutto come rifugio di specie preistoriche. \"Alle montagne della follia\" di Howard Phillips Lovecraft, scritto nel 1931 e pubblicato nel 1936, ispirato a sua volta al \"Gordon Pym\" di Poe, pu\u00f2 essere considerato precursore di un filone di storie su spedizioni alle regioni polari ormai classiche (tra queste \"La cosa da un altro mondo\" di John W. Campbell del 1938, trasposto in due film). In \"Dian of the Lost Land\" (1935) di Edison Marshall, Cro-Magnon, Neandertaliani e mammut sopravvivono nella \"Terra del Muschio\" (\"Moss Country\"), un angolo riparato e temperato del continente antartico; in un luogo simile vivono esseri umani come i discendenti di Atlantide nel romanzo di Dennis Wheatley \"The Man Who Missed the War\" (1945). \"Crusoe Warburton\" (1954) di Victor Wallace Germains descrive un'isola nel remoto Atlantico meridionale con un impero perduto che non conosce la polvere da sparo. In Antartide sono state ambientate ancora varie altre opere fino ai giorni nostri: dallo scioglimento dei ghiacci emergono dinosauri e Nefilim nel romanzo apocalittico \"Antarktos Rising\" (2007) di Jeremy Robinson, mentre il fantasy satirico \"Pym\" (2011) di Mat Johnson descrive giganteschi ominidi bianchi che vivono in caverne di ghiaccio.\nTra gli esempi tardi del filone letterario si collocano, come gi\u00e0 accennato, le opere di Dennis Wheatley, tra cui anche \"The Fabulous Valley\" (1934) e \"Uncharted Seas\" (1938), da cui \u00e8 tratto il film \"La nebbia degli orrori\"; e varie altre, come \"Hidden World\" (1935; 1957) e \"Il mondo perduto\" (\"When the Birds Fly South\", 1945) di Stanton A. Coblentz e \"Il popolo segreto\" (\"The Secret People\", 1935) del britannico John Wyndham, in cui il mondo perduto \u00e8 situato in una caverna sotto il deserto del Sahara. Ancora Lovecraft, scrivendo come ghostwriter, descrive un regno spaventoso nel romanzo breve dell'orrore \"Il tumulo\" (\"The Mound\"), composto nel 1929-1930 ma pubblicato postumo nel 1940.\nNel frattempo il tema del \"mondo perduto\" si manifesta anche in altri media. Nel 1936 appare una striscia a fumetti inizialmente concepita all'interno del filone: l\"'Uomo mascherato\" (\"The Phantom\", 1936) di Lee Falk. La base dell'eroe mascherato \u00e8 situata nelle profondit\u00e0 della foresta dell'isola di \"Eden\", appartenente all'immaginario stato di \"Bangalla\" (o \"Bengalia\" o \"Bangolia\"), inizialmente collocato in Asia e in seguito spostato nel cuore dell'Africa.\nIl cinema e King Kong.\nQuando il filone letterario tardo vittoriano era ormai esaurito, il tema del \"mondo perduto\" viene ripreso e reso nuovamente popolare dalla nascente industria del cinema. Ad esempio il romanzo \"Lei\" o \"La donna eterna\" (\"She\") di Haggard ha ispirato una decina di film, la met\u00e0 dei quali gi\u00e0 nell'epoca del cinema muto (il primo nel 1899). \"Le miniere di re Salomone\" ebbe la sua prima versione cinematografica nel 1937.\nUna storia originale \u00e8 invece quella della scimmia gigante nel film \"King Kong\" del 1933, di Merian C. Cooper e Ernest B. Schoedsack, ambientato per tutta la prima parte in una \"terra perduta\", la leggendaria Isola del Teschio, dove Kong vive come ultimo esemplare della propria specie di primati, assieme ad una serie di creature preistoriche altrettanto spaventose. Il film costituisce uno dei paradigmi di base del linguaggio cinematografico. La sapiente combinazione di elementi avventurosi, romantici e fantastici, insieme a una serie di trucchi visivi all'epoca rivoluzionari, ha fatto di questo film uno dei massimi capolavori della storia del cinema. L'esperto di effetti speciali Willis O'Brien in questo film mescol\u00f2 per la prima volta l'animazione a passo uno con altre tecniche, come la retroproiezione, la proiezione miniaturizzata e lo schermo blu, per inserire gli attori in scene mai viste prima.\n\"King Kong\" deve molto al precedente film \"Il mondo perduto\" (\"The Lost World\", 1925) di Harry Hoyt, primo adattamento del romanzo omonimo di Arthur Conan Doyle, ambientato in una valle segreta della foresta amazzonica, che costitu\u00ec il primo film a mostrare al grande pubblico dei dinosauri \"dal vivo\" grazie alla tecnica di animazione del passo uno - sempre ad opera di O'Brien -, facendo apparire ben 50 creature diverse. Il film ha avuto un remake nel 1960, \"Mondo perduto\" per la regia di Irwin Allen, dove per economizzare sugli effetti speciali furono utilizzati rettili mascherati da mostri invece dell'animazione a passo uno. \"King Kong\" ha avuto a sua volta due remake, nel 1976 (con le creature meccaniche di Carlo Rambaldi) e nel 2005 (con le creature in computer grafica).\nNel serial cinematografico del 1935 \"La citt\u00e0 perduta\" (\"The Lost City\"), si scopre che una serie di terremoti e tempeste elettriche originano da una zona dell'Africa nera, dove ha il proprio laboratorio uno scienziato prigioniero di un megalomane che vuole dominare il mondo; anche qui la citt\u00e0 perduta \u00e8 sorvegliata da una bellicosa trib\u00f9 di indigeni.\n\"La terra dimenticata dal tempo\" (\"The Land That Time Forgot \") \u00e8 un adattamento del 1975 dal romanzo omonimo di Edgar Rice Burroughs. La storia \u00e8 ambientata durante la prima guerra mondiale e l'isola perduta \u00e8 situata in Antartide. In questo film i dinosauri erano realizzati come pupazzi. L'inatteso successo riscosso dalla pellicola spinse la casa di produzione a realizzare altri due adattamenti cinematografici da opere di Burroughs, sempre con la regia Kevin Connor: \"\" (\"At the Earth's Core\", 1976) e \"Gli uomini della terra dimenticata dal tempo\" \"(The People That Time Forgot\", 1977), un seguito diretto de \"La terra dimenticata dal tempo\".\nInfluenze nella fantascienza.\nIl genere del mondo perduto ha avuto una notevole influenza sul nascente genere fantascientifico. Ad esempio Edmond Hamilton, il noto maestro della space opera, scrisse varie opere di questo tipo, tra le quali \"La valle della creazione\" (\"The Valley of Creation\", 1948).\nDal 1945 al 1949 la rivista pulp di fantascienza \"Amazing Stories\" sostenne l'idea di una Terra cava, pubblicando una serie di storie di Richard S. Shaver in cui veniva presentata come vera la storia sensazionale di una razza superiore preistorica che sarebbe sopravvissuta nelle cavit\u00e0 della Terra. I discendenti di questa razza, noti come \"Dero\", vivrebbero nelle caverne usando macchine fantastiche abbandonate da razze antiche per tormentare coloro che vivono in superficie. In seguito alle affermazioni di Shaver, sostenute solo da ipotetiche \"voci\", migliaia di persone scrissero al giornale affermando di sentire \"voci infernali\" provenienti da sottoterra. Shaver pubblic\u00f2 anche sulla rivista \"Other Worlds\". Lo \"Shaver Mistery\" (come venne chiamato) fece sensazione, ma col proseguire della farsa (Shaver non ammise mai che si trattasse di \"fiction\") squalific\u00f2 la reputazione di \"Amazing\". La rilevanza di questa serie \u00e8 storica, pi\u00f9 che letteraria; all'interno di questi brevi racconti di fantascienza erano inseriti molti dei temi che pi\u00f9 tardi sarebbe stati accettati nel canone ufologico.\nL'influenza maggiore del genere del \"mondo perduto\" sulla fantascienza fu tuttavia la nascita di un nuovo filone, il \"planetary romance\" che - come suggerisce il nome stesso - non \u00e8 altro che la sua estensione ad un'ambientazione planetaria. Secondo Allienne Becker, si tratta di un'evoluzione logica: \"Quando non vi furono pi\u00f9 angoli inesplorati della nostra terra, il \"romance\" del mondo perduto si rivolse allo spazio.\" Nel \"planetary romance\" le trasformazioni della \"space opera\" sono applicate al genere del romanzo popolare: il prode avventuriero/esploratore diventa un viaggiatore dello spazio, spesso proveniente dalla Terra, la quale sta a rappresentare l'Europa moderna e l'America settentrionale (concepite come centri di tecnologia e colonialismo). Gli altri pianeti (spesso, agli albori del genere, Marte e Venere) rimpiazzano Asia e Africa come luoghi esotici; nel mentre ostili trib\u00f9 di alieni e le loro decadenti monarchie sostituiscono gli stereotipi occidentali di \"razze selvagge\" e \"dispotismo orientale\". Il primo scrittore a conquistare un ampio mercato per questo genere di storie fu proprio Edgar Rice Burroughs, di cui apparvero le prime opere del ciclo di Marte (\"Barsoom\") nel 1911. La pubblicazione dei pulp magazine di fantascienza a partire dal 1926 (particolarmente prolifica negli anni trenta) costitu\u00ec un nuovo mercato per i planetary romance, producendo una forte influenza nelle successive incarnazioni di questo genere narrativo.\nIl filone dei \"mondi perduti\" della fantascienza \u00e8 proseguito con opere che descrivono la scoperta di civilt\u00e0 in pianeti perduti.\nUn buon esempio di questo genere \u00e8 costituito da gran parte delle opere di Anne McCaffrey, in particolare la sua serie meticolosamente pianificata dei Dragonieri di Pern, che si svolge su un lontano pianeta colonizzato dai terrestri ma successivamente dimenticato. La serie di romanzi della McCaffrey \u00e8 incentrata sulla lotta per la sopravvivenza di questo mondo perduto contro una minaccia che lo visita per cinquant'anni ogni 250, e sulla struttura sociale che si \u00e8 evoluta per affrontare tale sfida. Un altro esempio \u00e8 il ciclo di Darkover di Marion Zimmer Bradley, che a sua volta descrive un mondo colonizzato dalla Terra e poi dimenticato per millenni, dove per\u00f2 i coloni si sono incrociati con delle razze aliene autoctone, sviluppando straordinari poteri psichici che ricordano la magia e una civilt\u00e0 peculiare basata su di essi.\nNel mondo del fumetto, \u00e8 possibile citare \"Yor, il cacciatore\" (\"Henga, el cazador\", 1974) di Juan Zanotto (disegni) e Ray Collins (testi). La saga, ambientata \"all'alba della civilt\u00e0, alla fine del Neolitico\" (intorno al 4500 a.C.), \u00e8 imperniata sul mistero delle origini del protagonista e del suo legame con la mitica Atlantide. Il \"mondo perduto\" \u00e8 qui una \"fanta-preistoria\" in cui convivono uomini primitivi, mostri preistorici e i sopravvissuti di un'antica e avanzatissima civilt\u00e0 aliena in via di estinzione. Ancora di Juan Zanotto, la saga fantascientifica a fumetti \"Orizzonti perduti\" (\"Horizontes perdidos\", 1993), proseguita poi col titolo \"Falka\", \u00e8 un moderno \"planetary romance\" ambientato su un remoto pianeta, con un titolo che \u00e8 una citazione di quello del romanzo \"Orizzonte perduto\" di Hilton del 1933.\nRipresa del tema in opere contemporanee.\nIl racconto \"Black as the Pit, from Pole to Pole\" (1977) di Steven Utley e Howard Waldrop \u00e8 un pastiche dell'intera tradizione della \"Terra cava\" ed \u00e8 considerato uno dei precursori della fantascienza steampunk.\nLo scrittore statunitense contemporaneo Michael Crichton invoca la tradizione del \"mondo perduto\" nel suo romanzo \"Congo\" (1980), che coinvolge una ricerca delle miniere di re Salomone, che si favoleggia si trovino in una citt\u00e0 perduta africana chiamata Zinj. Crichton ha omaggiato il genere anche nella sua serie di romanzi e cinematografica \"Jurassic Park\" (dal 1990), bench\u00e9 il suo \"mondo perduto\" popolato da dinosauri sia realizzato artificialmente da un magnate con l'ingegneria genetica per scopi commerciali: creare una grande attrazione per turisti.\nNegli anni novanta, James Gurney ha pubblicato una serie di romanzi giovanili di un'isola sperduta chiamata \"Dinotopia\", in cui gli esseri umani convivono pacificamente con dinosauri vivi.\nVari romanzi di James Rollins, a cominciare da \"La citt\u00e0 di ghiaccio\" (\"Subterranean\", 1999), sono una ripresa contemporanea del tema del mondo perduto in chiave thriller tecnologico-fantascientifico.\nIl tema del mondo perduto \u00e8 presente in molti altri media. Anche i fumetti fanno uso di quest'idea, ad esempio con la Terra Selvaggia dell'universo Marvel, dove vivono le loro avventure gli eroi Shanna e Ka-Zar, o nella terra paradisiaca di Themyscira nei fumetti DC Comics. Nei videogiochi \u00e8 utilizzato in particolare in \"Tomb Raider\" e seguiti e in \"Uncharted\". Nell'ambito cinematografico, il franchise di Indiana Jones fa uso di concetti simili, come pure il film \"Sky Captain and the World of Tomorrow\", pellicola del 2004 che omaggia i racconti dei \"pulp magazine\". La serie televisiva di successo \"Lost\" (2004-2010) \u00e8 incentrata sulle vicende dei sopravvissuti a un disastro aereo su un'isola sconosciuta.\nFilmografia.\nEstendendo il filone anche ai film ambientati nella preistoria, si possono citare \"Sul sentiero dei mostri\" (\"One Million B.C.\", 1940) di Hal Roach, \"Donne pantere\" (\"Prehistoric Women\", 1951) di Gregg C. Tallas e il remake \"Un milione di anni fa\" (\"One Million Years B.C.\", 1966) di Don Chaffey."}
{"id": "3735536", "revid": "767487", "url": "https://it.wikipedia.org/wiki?curid=3735536", "title": "Thecospondylus horneri", "text": "Il tecospondilo (Thecospondylus horneri) \u00e8 un presunto dinosauro, noto solo per un calco interno del canale neurale di un osso sacro. Il fossile \u00e8 stato ritrovato in Inghilterra in strati del Cretaceo inferiore (Valanginiano/Hauteriviano, circa 140 milioni di anni fa). L'identit\u00e0 \u00e8 dubbia.\nClassificazione.\nNella seconda parte del Diciannovesimo Secolo A.C. Horner, un geologo dilettante di Tonbridge, acquist\u00f2 un fossile rinvenuto in una cava presso Southborough. Lo sped\u00ec poi al paleontologo Harry Govier Seeley, che descrisse il resto nel 1882 e lo denomin\u00f2 \"Thecospondylus Horneri\". Il nome generico deriva dal greco e significa \"vertebra a guaina\", con riferimento all'osso estremamente sottile che formava le vertebre. L'epiteto specifico, invece, era in onore di Horner. L'olotipo (BMNH R.291) \u00e8 stato ritrovato in un livello della Hastings Sand, e consiste in un calco interno naturale del canale neurale di un osso sacro, lungo circa 60 centimetri. Esso mostra le divisioni di almeno cinque vertebre sacrali (probabilmente sette); su tre di queste \u00e8 ancora presente l'osso spongioso, a cui il nome generico si riferisce.\nA causa della scarsit\u00e0 e dell'indeterminatezza del materiale, \"Thecospondylus\" \u00e8 considerato un \"nomen dubium\". Lo stesso Seeley lo assegn\u00f2 genericamente a Dinosauria. Successivamente Richard Lydekker, nel 1888, ritenne che il calco fosse da attribuire a un dinosauro sauropode, mentre Fredrich von Huene, nel 1909, lo consider\u00f2 appartenente a un membro dei teropodi celuridi. Gli autori recenti, in ogni caso, preferiscono non sbilanciarsi nemmeno in una classificazione tra ornitischi o saurischi.\nUna seconda specie di \"Thecospondylus\", \"T. daviesi\", fu descritta sempre da Seeley nel 1888, ma venne poi attribuita a un nuovo genere, \"Thecocoelurus\". Nel 1926 Von Huene rinomin\u00f2 \"T. horneri\" attribuendolo a \"Thecocoelurus\", ma in questo caso \"Thecospondylus\" avrebbe la priorit\u00e0."}
{"id": "3735538", "revid": "22356", "url": "https://it.wikipedia.org/wiki?curid=3735538", "title": "Thecospondylus", "text": ""}
{"id": "3735549", "revid": "61051", "url": "https://it.wikipedia.org/wiki?curid=3735549", "title": "Diclonius", "text": "Il diclonio (gen. Diclonius) \u00e8 un dinosauro erbivoro appartenente ai dinosauri a becco d'anatra (adrosauri). \u00c8 conosciuto solo per frammenti fossili e alcuni denti, ritrovati in strati del Cretaceo superiore (Campaniano, circa 75 milioni di anni fa) in Nordamerica (Montana).\nClassificazione.\nQuesto dinosauro \u00e8 noto per alcuni denti fossili e parte di una mandibola, descritti per la prima volta nel 1876 da Edward Drinker Cope. Il nome generico deriva dal greco e significa \"due fusti\" o \"due germogli\": Cope si riferiva al metodo di sostituzione dei denti, nel quale i nuovi denti potevano affiancare quelli vecchi pi\u00f9 usurati, e non sostituirli immediatamente. Quindi il numero di denti che spuntavano era doppio rispetto a \"Monoclonius\" (\"singolo germoglio\"), un altro dinosauro descritto da Cope nello stesso articolo di \"Diclonius\", che usava una sola dentizione alla volta. La specie tipo \u00e8 \"Diclonius pentagonus\", ma Cope descrisse altre specie (\"D. calamarius\" e \"D. perangulatus\") sulla base di altri denti rinvenuti nello stesso sito del Montana. \u00c8 possibile che tutti questi denti appartengano in realt\u00e0 a una medesima specie, o forse a pi\u00f9 dinosauri a becco d'anatra anche molto diversi fra loro. In ogni caso, attualmente \"Diclonius\" \u00e8 considerato un \"nomen dubium\" a causa dell'estrema frammentariet\u00e0 dei fossili, privi di caratteri distintivi."}
{"id": "3735559", "revid": "132266", "url": "https://it.wikipedia.org/wiki?curid=3735559", "title": "Gian Carlo Stucky", "text": "Biografia.\nFiglio dell\u2019austriaca Antonietta von Kupferschein e dello svizzero Giovanni Stucky, sposatisi nel 1867, alla morte di quest'ultimo, barbaramente assassinato nel 1910, prese in gestione il mulino di famiglia. Oltre all'industria molitoria di cui fu erede, Stucky allarg\u00f2 i propri interessi ad altri settori.\nNel 1917 fond\u00f2 la \"Societ\u00e0 Anonima Pila Pilla\" per la produzione di materiale elettrico, che nel 1924, quando trasfer\u00ec la sede legale della societ\u00e0 da Venezia a Firenze, divenne Superpila. Fu consigliere di amministrazione di altre societ\u00e0, della SADE, della Societ\u00e0 Italiana di Costruzioni, del Credito Industriale e della Savinem.\nLa crisi economica del 1929, la politica autarchica fascista del \"battaglia del grano\", i cattivi rapporti con gli esponenti fascisti locali e la seconda guerra mondiale, mandarono in crisi il molino. Tutti questi eventi, in aggiunta ai mancati rimborsi per i danni subiti durante la prima guerra mondiale, negatigli in quanto aveva mantenuto la sola cittadinanza svizzera, causarono la rovina finanziaria di Stucky, il quale mor\u00ec nel 1941 senza che fosse mai stato possibile chiarire se per suicidio o di morte naturale."}
{"id": "3735577", "revid": "44578264", "url": "https://it.wikipedia.org/wiki?curid=3735577", "title": "Piramide russa", "text": ""}
{"id": "3735580", "revid": "1431409", "url": "https://it.wikipedia.org/wiki?curid=3735580", "title": "Yasir Al-Shahrani", "text": "Carriera.\nClub.\nNel 2010 ha esordito in prima squadra.\nNazionale.\nNel 2011 viene convocato nell'Under-20 per prendere parte al campionato mondiale di calcio Under-20."}
{"id": "3735586", "revid": "834", "url": "https://it.wikipedia.org/wiki?curid=3735586", "title": "Agency (Iowa)", "text": "Agency \u00e8 una citt\u00e0 degli Stati Uniti, situata nella Contea di Wapello, nello Stato dell'Iowa.\nGeografia fisica.\nAgency ha una superficie di 1,5 km\u00b2. Le citt\u00e0 limitrofe sono:Ottumwa, Hedrick, Batavia, Eldon e Floris. Agency \u00e8 situata a 247 m s.l.m.\nSociet\u00e0.\nEvoluzione demografica.\nAl censimento del 2000, Agency contava 622 abitanti e 272 famiglie. La densit\u00e0 di popolazione era di 414,66 abitanti per chilometro quadrato. Le unit\u00e0 abitative erano 286, con una media di 190,66 per chilometro quadrato. La composizione razziale. La composizione razziale contava il 99,20% di bianchi, lo 0,16% di afroamericani, lo 0,48% di asiatici e lo 0,16% di altre razze. Gli ispanici e i latini erano lo 0,80% della popolazione."}
{"id": "3735587", "revid": "767487", "url": "https://it.wikipedia.org/wiki?curid=3735587", "title": "Eiga Futari wa Pretty Cure Max Heart", "text": " \u00e8 un film del 2005 diretto da Junji Shimizu.\n\u00c8 il primo film d'animazione tratto dal franchise \"Pretty Cure\" di Izumi T\u014dd\u014d e il primo relativo alla seconda serie \"Pretty Cure Max Heart\".\nTrama.\nI coraggiosi guerrieri del Giardino della Speranza chiedono a Nagisa, Honoka e Hikari di proteggere il loro regno da una strega che vuole rubare la Diamond Line, una collezione di gioielli che la loro regina indossa ogni anno alla cerimonia che rifornisce di energia la Fontana della Speranza, che viene poi diffusa in tutti gli universi. La strega progetta di riportare in vita Re Jaaku e, se ci riuscir\u00e0, non solo il Giardino della Speranza verr\u00e0 distrutto, ma anche tutti gli altri regni esistenti nelle galassie, inclusi il Giardino dell'Arcobaleno (la Terra) e il Giardino della Luce.\nDurante la cerimonia, la strega ruba il braccialetto della Diamond Line e il Giardino della Speranza, avendo perso il suo equilibrio, comincia a declinare. Le Pretty Cure, per\u00f2, riescono a recuperarlo e, ottenendo il potere delle pietre dei coraggiosi guerrieri, sconfiggono la strega, riportando il Giardino al suo splendore.\nColonna sonora.\nSigle.\nLa sigla originale di apertura \u00e8 composta da Yasuo Kosugi con il testo di Kumiko Aoki, mentre quella di chiusura da h-wonder con il testo di Takahiro Maeda.\nDistribuzione.\nIl film \u00e8 stato proiettato per la prima volta nelle sale cinematografiche giapponesi il 16 aprile 2005. Il VHS e il DVD sono usciti il 18 agosto 2005, mentre il Blu-ray il 18 marzo 2015.\n\u00c8 stato trasmesso a Taiwan il 6 luglio 2007 con il titolo \"Gu\u0101ng zh\u012bm\u011bi sh\u00e0on\u01da - m\u00ecm\u00ec hu\u0101yu\u00e1n\" () e in Spagna sul canale Clan TVE il 5 aprile 2009 con il titolo \"Pretty Cure Max Heart: La pel\u00edcula\". In spagnolo il film \u00e8 doppiato da Soundub.\nAccoglienza.\nIl film ha incassato un totale di 873.688.991 yen.\nAltri adattamenti.\nUn adattamento manga del film, disegnato da Futago Kamikita, \u00e8 stato pubblicato da K\u014ddansha il 15 aprile 2005 con . Alla fine \u00e8 contenuto anche, come storia breve, il secondo capitolo del manga di \"Pretty Cure Max Heart\", pubblicato con il numero 13 su \"Nakayoshi\" di aprile 2005. Il 5 giugno 2015 \u00e8 stato ristampato."}
{"id": "3735590", "revid": "1805885", "url": "https://it.wikipedia.org/wiki?curid=3735590", "title": "Il gioco dei fantasmi", "text": "Il gioco dei fantasmi \u00e8 un romanzo thriller-mistery per ragazzi scritto da Krystyna Kuhn e pubblicato nel 2011 dalla Casa Editrice Nord. \u00c8 il secondo libro della serie del Grace College e narra le vicende di otto giovani amici a cui, entrati nel Grace College, hanno diverse esperienze molto strane. Il protagonista cambia per ogni libro: in questo libro la protagonista \u00e8 Katie West mentre nel precedente era Julia Frost. Il libro \u00e8 stato pubblicato il 6 ottobre 2011.\nTrama.\nSono passati tre mesi dalla morte di Angela, la caporedattrice del giornale universitario, tre mesi in cui Katie West, matricola al Grace College, non \u00e8 riuscita a darsi pace. Cosa lega la tragedia che si \u00e8 abbattuta sul campus a quella degli otto studenti scomparsi nel 1974 durante un'escursione sulla Ghost Mountain? E perch\u00e9 sulla lapide commemorativa trovata nel bosco \u00e8 scolpito pure il nome di Mark de Vincenz, un individuo che non ha nulla a che fare con il college? Ormai ossessionata da quel mistero, Katie convince gli amici a organizzare una spedizione sulla montagna. Ma, la sera prima della partenza, uno strano ragazzo bussa alla sua porta: dice di essere un suo compagno di corso e di avere una cartina dettagliata della zona, la stessa usata oltre quarant'anni prima. Peccato per\u00f2 che lei non ha mai visto quel tipo e che \u2013 cosa ancora pi\u00f9 inquietante \u2013 non esistono mappe della Grace Valley, nemmeno su Internet. Come se ci\u00f2 non bastasse, quella stessa notte Katie riceve un'inquietante telefonata da uno sconosciuto che continua a ripetere un'unica frase: Lass\u00f9 qualcuno morir\u00e0\u2026\nI protagonisti.\nKatie vuole scoprire che cosa \u00e8 successo agli otto studenti che, quarant'anni prima, sono scomparsi mentre cercavano di raggiungere la vetta della Ghost Mountain. Perch\u00e9 quel mistero \u00e8 l'unica cosa che riesce a farle dimenticare i sensi di colpa per un'altra tragedia che non ha saputo evitare\u2026\nAmica e compagna di stanza di Katie, Julia \u00e8 una bravissima nuotatrice, anche se non vuole che gli altri lo sappiano. La sua vita da atleta fa ormai parte del passato. Un passato dal quale tenta disperatamente di fuggire\u2026\nTimido e riservato, Robert \u00e8 uno degli alunni pi\u00f9 brillanti del College. Soffre di strane e inquietanti visioni, ed \u00e8 convinto che ci sia qualcosa che non vada nella Grace Valley. Secondo lui, quel posto \u00e8 malvagio\u2026\nNipote di un poliziotto indiano, Ana conosce la zona come le sue tasche e decide di mettere la sua esperienza al servizio della spedizione. Quella scalata, per\u00f2, rischia di essere l'ultima\u2026\nPaul \u00e8 appena arrivato. Dice di essere il figlio del professore di francese e di possedere una vecchia cartina della Ghost Mountain. Katie non si fida di lui, per\u00f2 \u00e8 stata costretta ad accoglierlo nel gruppo\u2026\nDavid \u00e8 il classico bravo ragazzo, sempre gentile e disponibile con tutti, anche se a volte sembra che restare calmo gli costi una fatica incredibile\u2026\nBenjamin \u00e8 il buffone della compagnia. Va sempre in giro con una videocamera e riprende tutto quello che gli capita a tiro. \u00c8 molto chiacchierone e fa amicizia facilmente. Di lui per\u00f2 non si sa nulla. Sembra che nessuno lo conosca davvero\u2026\nSilenzioso, sfacciato e a tratti un po' inquietante, Chris \u00e8 il ragazzo di Julia, e gli \u00e8 sempre pi\u00f9 difficile tenerle nascosto il suo segreto...\nLa copertina.\nCon la pubblicazione in anteprima della copertina de \"Il gioco dei fantasmi\", si sono alzate delle polemiche, soprattutto tra i blogger. Il motivo di tali polemiche era la copertina del secondo libro che, secondo i lettori, non era in stile \"Grace College\" perch\u00e9 non somigliava alla copertina del primo libro.\nLa copertina del primo libro \u00e8 stata realizzata graficamente e illustra uno scudo sorretto da due corvi. Sullo scudo c'\u00e8 parte del titolo (Il segreto del) mentre il resto (Grace College) \u00e8 scritto su una pergamena, sempre appoggiata sullo scudo. Lo sfondo \u00e8 bianco con \"schizzi\" neri. La cover del secondo libro raffigura una ragazza con un mantello nero. Notevolmente diverse tra di loro.\nAnche se sono stati molti i partecipanti all'iniziativa, mancava pi\u00f9 di un mese alla data di pubblicazione e i lettori avevano concordato di posticipare la data di pubblicazione, la casa editrice si \u00e8 rifiutata di cambiare copertina perch\u00e9 \"era troppo tardi\" mantenendo cos\u00ec quella che \u00e8 ora.\nAnche l'autrice, in una recente intervista, ha espresso il proprio giudizio negativo sulla copertina affermando che \"non si adatta al contenuto del libro\"."}
{"id": "3735594", "revid": "131358", "url": "https://it.wikipedia.org/wiki?curid=3735594", "title": "Sportul Studen\u021besc", "text": ""}
{"id": "3735597", "revid": "223320", "url": "https://it.wikipedia.org/wiki?curid=3735597", "title": "Bigotta", "text": ""}
{"id": "3735604", "revid": "1214201", "url": "https://it.wikipedia.org/wiki?curid=3735604", "title": "Karol Mets", "text": "Carriera.\nClub.\nTulevik Viljandi 2 e Warrior Valga.\nMets ha vestito la maglia del Tulevik Viljandi 2. Ha esordito in Esiliiga \u2013 secondo livello del campionato estone \u2013 in data 8 marzo 2009, nel 4-3 inflitto al Rakvere. Il 30 agosto successivo ha segnato una rete ai danni del Warrior Valga, in una sfida vinta in trasferta col punteggio di 2-5.\nL'anno successivo, \u00e8 passato al Warrior Valga. Ha esordito con questa casacca il 19 settembre 2009, nel pareggio per 2-2 contro l'Orbiit J\u00f5hvi. Il 7 novembre successivo ha trovato la prima rete, nel 4-1 inflitto al Flora Tallinn II.\nFlora Tallinn.\nNel 2011, Mets \u00e8 stato ingaggiato dal Flora Tallinn. Ha debuttato in Meistriliiga il 2 aprile, schierato titolare nel successo per 0-1 in casa del Kuressaare. Il 30 luglio 2011 ha trovato la prima rete nella massima divisione locale, nel successo casalingo per 13-1 sull'Ajax Lasnam\u00e4e.\nIl 17 luglio 2012 ha avuto l'opportunit\u00e0 di giocare la prima partita nelle competizioni europee per club: \u00e8 stato schierato titolare nell'andata del secondo turno di qualificazione alla Champions League 2012-2013, partita persa per 0-2 contro il Basilea.\nMets ha giocato per quattro stagioni in squadra, vincendo il campionato 2011, l'Eesti Karikas 2012-2013 e l'Eesti Superkarikas 2011.\nViking.\nIl 5 dicembre 2014 ha firmato ufficialmente un contratto triennale con i norvegesi del Viking, valido a partire dal 1\u00ba gennaio 2015. Ha esordito in Eliteserien il 6 aprile 2015, schierato titolare nella sconfitta per 1-0 maturata sul campo del Mj\u00f8ndalen. Mets \u00e8 rimasto in squadra per due anni e mezzo, totalizzando 83 presenze tra tutte le competizioni, senza segnare alcuna rete.\nNAC Breda.\nIl 31 luglio 2017, gli olandesi del NAC Breda hanno ufficializzato l'ingaggio di Mets, che si \u00e8 legato al nuovo club con un contratto triennale.\nNel campionato di Eredivisie 2017-2018 ha disputato 25 partite, di cui 20 dal primo minuto, in una stagione conclusa dalla squadra con la salvezza in virt\u00f9 del 14\u00ba posto. Durante l'edizione Eredivisie 2018-2019 ha invece collezionato 15 presenze, tutte da titolare, fino a quando \u2013 in virt\u00f9 dell'interessamento da parte dell'AIK \u2013 ha chiesto e ottenuto la cessione nel mese di marzo, con la squadra che nel frattempo occupava l'ultimo posto in classifica.\nAIK.\nIl 14 marzo 2019, Mets \u00e8 stato ufficialmente presentato dai campioni di Svezia in carica dell'AIK, i quali avevano appena ceduto all'estero il centrale di difesa Robin Jansson. Stando ai media olandesi, il cartellino di Mets \u00e8 stato acquistato per 300.000 euro. Il giocatore, primo estone nella storia del club, ha firmato fino al 2021. In quasi due stagioni ha messo a referto 46 presenze in campionato, 44 delle quali da titolare, quindi \u00e8 stato ceduto a 7 giornate dalla fine dell'Allsvenskan 2020.\nAl-Ettifaq.\nL'11 ottobre 2020, l'AIK ha annunciato la cessione di Mets ai sauditi dell'Al-Ettifaq.\nCSKA Sofia.\nIl 10 settembre 2021 si \u00e8 accasato ai bulgari del a seguito della firma di un accordo annuale valido fino al termine della stagione 2021-2022. Non \u00e8 potuto tuttavia scendere in campo in UEFA Europa Conference League poich\u00e9 le liste per registrare i giocatori alla competizione si erano chiuse il 2 settembre.\nZurigo.\nIl 7 gennaio 2022 Mets \u00e8 stato acquistato ufficialmente dagli svizzeri dello , con i quali si \u00e8 legato fino all'estate del 2024.\nNazionale.\nHa esordito con la Nazionale maggiore il 19 novembre 2013 nell'amichevole Liechtenstein-Estonia (0-3).\nStatistiche.\nPresenze e reti nei club.\n\"Statistiche aggiornate al 31 luglio 2017.\""}
{"id": "3735607", "revid": "1994490", "url": "https://it.wikipedia.org/wiki?curid=3735607", "title": "OM Loc", "text": "L'OM Loc \u00e8 un piccolo autocarro prodotto dalla Officine Meccaniche (OM) tra gli anni trenta e quaranta. Venne sostituito nel 1950 dal Leoncino.\nVersione autopompa VVF.\nIl \"Loc\" venne allestito anche come autopompa per i Vigili del Fuoco."}
{"id": "3735608", "revid": "33689", "url": "https://it.wikipedia.org/wiki?curid=3735608", "title": "Ufficio federale di statistica (Svizzera)", "text": ""}
{"id": "3735609", "revid": "767487", "url": "https://it.wikipedia.org/wiki?curid=3735609", "title": "Governor's Cup Lagos 2 2011", "text": "Il Governor's Cup Lagos 2 2011 (Nigeria F4 Futures 2011) \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit 2011 e dell'ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Lagos in Nigeria dal 24 al 30 ottobre su campi in cemento.\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nVincitori.\nSingolare maschile.\n Kamil \u010capkovi\u010d ha battuto in finale Vijayant Malik 6\u20132, 7\u20135\nDoppio maschile.\n Paterne Mamata / Vaja Uzakov hanno battuto in finale Abdul-Mumin Babalola / Daouda Ndiaye 7\u20135, 3\u20136, [10\u20136]\nSingolare femminile.\n Tamaryn Hendler ha battuto in finale Donna Veki\u0107, 6\u20134, 7\u20135\nDoppio femminile.\n Melanie Klaffner / Agnes Szatmari hanno battuto in finale Danka Kovini\u0107 / Elina Svitolina, 6\u20130, 6\u20137(1\u20137), [10\u20135]"}
{"id": "3735612", "revid": "682976", "url": "https://it.wikipedia.org/wiki?curid=3735612", "title": "Barire", "text": "Barire (in somalo \"Bariirre\"), \u00e8 una citt\u00e0 della Somalia centrale situata nella regione del Basso Scebeli."}
{"id": "3735614", "revid": "716642", "url": "https://it.wikipedia.org/wiki?curid=3735614", "title": "Hannes Anier", "text": "Biografia.\nLui \u00e8 fratello di Henri Anier, anch'egli calciatore.\nCarriera.\nClub.\nHa giocato nella massima serie estone con la maglia del . Nella stagione 2012-2013 ha giocato 4 partite nella prima divisione danese con l'."}
{"id": "3735619", "revid": "810736", "url": "https://it.wikipedia.org/wiki?curid=3735619", "title": "Gli alunni del tempo", "text": "Gli alunni del tempo \u00e8 un romanzo intessuto di ironia di Giuseppe Marotta, pubblicato nel 1960.\nMarotta fonde elementi della vita quotidiana dei vicoli e dei \"bassi\" di Napoli con elementi di cronaca giornalistica, seguendo lo stesso meccanismo di \"Gli alunni del sole\", dove per\u00f2 il riferimento era alla mitologia classica.\nStoria editoriale.\nNel 1960 il libro ha vinto il Premio Napoli\nTrama.\nSi tratta di un romanzo ambientato nella Napoli del dopoguerra, nella zona del Pallonetto. Un gruppo di vicini si raduna nel \"basso\" della guardia notturna Vito Cacace, per discutere le notizie del giornale che, nel quartiere, \u00e8 l'unico a comprare. La notizia del giorno diventa il pretesto di varie digressioni."}
{"id": "3735626", "revid": "363629", "url": "https://it.wikipedia.org/wiki?curid=3735626", "title": "Sorrento (nave soccorso)", "text": "La Sorrento (poi Citt\u00e0 di Sorrento) \u00e8 stata una nave soccorso della Regia Marina ed una motonave passeggeri italiana.\nStoria.\nCostruita tra il 1928 ed il 1930 nei cantieri Tosi di Taranto, la \"Sorrento\" era una piccola motonave passeggeri da 243 tsl con scafo in acciaio diviso da sette paratie stagne trasversali e faceva parte, insieme alle gemelle \"Equa\", \"Meta\" ed \"Epomeo\" ed al pi\u00f9 grande piroscafo \"Capri\", del programma di ammodernamento della flotta avviato dalla Societ\u00e0 anonima Partenopea di Navigazione (con sede a Napoli), cui apparteneva. Iscritta con matricola 341 al Compartimento marittimo di Napoli, la nave svolgeva servizio locale di collegamento e trasporto di passeggeri tra le localit\u00e0 del Golfo di Napoli e le isole dell'arcipelago campano.\nCon l'ingresso dell'Italia nella seconda guerra mondiale, la \"Sorrento\" fu l'unica unit\u00e0 della sua serie a non essere requisita dalla Regia Marina, mentre le tre gemelle vennero requisite e militarizzate come vedette foranee e dragamine e successivamente riconvertite in cacciasommergibili (\"Equa\") e navi soccorso (\"Meta\" ed \"Epomeo\"). \nNel gennaio 1943, essendo ormai \"Meta\" ed \"Epomeo\" logorate dall'intenso servizio e quindi necessitate ad un periodo di approfondita manutenzione, si decise di requisire la \"Sorrento\" per avvicendarle. Iscritta nel ruolo del Naviglio ausiliario dello Stato con caratteristica \"S 7\", la nave venne sottoposta a lavori di trasformazione in nave soccorso (adibita ovvero a missioni di salvataggio di naufraghi e di equipaggi di aerei abbattuti o precipitati, tenendosi pronta a muovere in mezz'ora), che comportarono l'imbarco di dotazioni mediche \u2013 una decina di posti letto ed attrezzature per operazioni chirurgiche d'emergenza e per cure da shock traumatici, ipotermia, annegamento ed ustioni \u2013 e personale sanitario e l'adozione della colorazione stabilita dalla Convenzione di Ginevra per le navi ospedale (scafo e sovrastrutture bianche, fascia verde interrotta da croci rosse sullo scafo e croci rosse sui fumaioli). Terminati i lavori, il \"Sorrento\", ultima nave soccorso ad entrare in servizio, inizi\u00f2 ad operare in tale funzione nel maggio 1943: essendo frattanto caduta l'Africa settentrionale italiana, principale fronte su cui tali piccole unit\u00e0 operavano, la nave venne quindi dislocata a La Maddalena.\nAlla proclamazione dell'armistizio il \"Sorrento\" si trovava ancora alla Maddalena, localit\u00e0 che, dopo duri scontri con le truppe tedesche, che ne avevano tentato l'occupazione, rimase in mano italiana. Il \"Sorrento\", come le altre unit\u00e0 italiane che si trovavano alla Maddalena, non riport\u00f2 danni n\u00e9 fu catturata negli scontri (i tedeschi evacuarono La Maddalena il 15 settembre). Sino ad allora la nave aveva effettuato complessivamente 25 missioni.\nImpiegata per compiti di vario genere per il resto della guerra, il \"Sorrento\" venne derequisita nel maggio 1945 e restituita alla Societ\u00e0 Partenopea: sottoposta a Taranto ad alcuni lavori di riattamento, la motonave riprese il servizio nel golfo di Napoli dal giugno 1945 (per altre fonti nel giugno 1946). Nel 1948 l'unit\u00e0 venne impiegata sulla rotta Ischia-Pozzuoli.\nSottoposta ad un primo turno di lavori nel 1949, la \"Sorrento\" torn\u00f2 in servizio il 1\u00ba luglio dello stesso anno. Nel 1954 la nave sub\u00ec nuovi lavori di ammodernamento, con la sostituzione dei due motori diesel originari con altrettanti diesel Benz prodotti nel 1954, anch'essi a quattro tempi e sei cilindri (320 mm di diametro e 480 di corsa) della potenza di 890 CV, che permisero alle prove di collaudo il raggiungimento della velocit\u00e0 di 13,84 nodi. In seguito alle modifiche la stazza lorda risult\u00f2 essere di 308,44 tsl (netta 158,87), con un volume complessivo di 340 metri cubi. La nave aveva due scialuppe di salvataggio, della capacit\u00e0 di 30 persone. Ribattezzata \"Citt\u00e0 di Sorrento\", l'unit\u00e0 torn\u00f2 in servizio nel giugno 1954.\nNel 1975, con la sostituzione della Societ\u00e0 Partenopea con la CAREMAR (Campania Regionale Marittima), la \"Citt\u00e0 di Sorrento\" venne venduta al Gruppo Sorrentino di Navigazione, per il quale prosegu\u00ec il servizio per pochi anni. Fu demolita nel 1979."}
{"id": "3735641", "revid": "1516566", "url": "https://it.wikipedia.org/wiki?curid=3735641", "title": "Statistisches Bundesamt", "text": "Lo Statistisches Bundesamt, detto in breve Destatis, \u00e8 l'ufficio federale di statistica della Germania.\nSi occupa di raccogliere, analizzare e presentare dati economici, sociali, ambientali per tutta la repubblica federale. Il suo scopo principale \u00e8 di fornire informazioni statistiche obiettive, indipendenti e altamente qualitative per il pubblico. Istituito nel 1953, dipende dal Ministero dell'interno tedesco e ha sede centrale a Wiesbaden. Vi lavorano 2780 membri dello staff nei vari uffici a Wiesbaden, Bonn e Berlino.\nLa sede centrale dell'Uffici si trova a Wiesbaden. Essa contiene, inoltre, la pi\u00f9 grande biblioteca specializzata in statistica di tutta la Germania."}
{"id": "3735647", "revid": "124123", "url": "https://it.wikipedia.org/wiki?curid=3735647", "title": "Yan Paing", "text": "Carriera.\nClub.\nGioca dal 2002 al 2009 in Birmania, al Finance and Revenue. Nel 2009, dopo una breve parentesi in Thailandia, al Muangthong United, torna in Birmania, al Yadanarbon.\nNazionale.\nDebutta in Nazionale nel 2001. "}
{"id": "3735651", "revid": "1543377", "url": "https://it.wikipedia.org/wiki?curid=3735651", "title": "Noumandiez Dou\u00e9", "text": "Carriera.\nArbitro della massima serie ivoriana, Dou\u00e9 \u00e8 stato nominato internazionale il 1\u00ba gennaio 2004.\nA partire dal 2008 ha cominciato ad essere designato con una certa continuit\u00e0 in varie competizioni della CAF. Dopo aver diretto un totale di 6 gare di qualificazione ai Mondiali del 2010, nel 2009 dirige sia nella CAF Confederation Cup che nella CAF Champions League.\nNel gennaio 2010 \u00e8 chiamato a dirigere alla Coppa delle nazioni africane 2010. Nell'occasione viene impiegato per due partite della fase a gironi. Nei mesi successivi matura maggiore esperienza nella CAF Champions League, dirigendo ulteriori partite, ma non andando comunque oltre la fase a gironi.\nNel 2011 \u00e8 selezionato dalla FIFA per il Campionato mondiale di calcio Under-20, in programma in Colombia. Anche in questa occasione \u00e8 designato esclusivamente per due partite della fase a gironi. Pochi mesi dopo, nel novembre 2011, la CAF lo designa per la finale di ritorno della Champions League. Nell'arco di tutto il 2011 dirige anche 6 partite di qualificazione alla Coppa delle nazioni africane 2012.\nNel dicembre del 2011 \u00e8 designato dalla FIFA per la Coppa del mondo per club FIFA 2011, competizione in cui gli viene assegnata esclusivamente la finale per il terzo posto, tra i giapponesi del Kashiwa Reysol e i qatarioti dell'Al-Sadd.\nNel dicembre 2011 vince il CAF Award annuale per la categoria arbitrale.\nNel gennaio del 2012 \u00e8 selezionato dalla CAF per la Coppa delle nazioni africane 2012. Nell'occasione viene impiegato in due partite della fase a gironi.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014.\nNel gennaio del 2013 \u00e8 nuovamente selezionato per la Coppa delle nazioni africane 2013. Terza partecipazione per il fischietto ivoriano, al quale per\u00f2 stavolta viene affidata solo una partita della fase a gironi.\nNel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. Nella circostanza, viene impiegato in una partita della fase a gironi, un ottavo di finale, e successivamente funge da quarto ufficiale nella finalissima tra Francia ed Uruguay.\nNel novembre 2013 viene designato dalla commissione arbitrale FIFA per dirigere il ritorno di Egitto-Ghana, uno degli spareggi CAF per l'accesso ai mondiali di Brasile 2014.\nIl 15 gennaio 2014 viene selezionato ufficialmente per i Mondiali 2014 in Brasile. La commissione arbitrale FIFA lo impiega in due gare della fase a gironi: Cile-Australia e Ecuador-Francia.\nNel dicembre del 2014 \u00e8 selezionato dalla FIFA per prendere parte alla Coppa del mondo per club 2014 in Marocco. Si tratter\u00e0 della seconda apparizione. Nell'occasione, dirige un quarto di finale.\nNel gennaio del 2015 \u00e8 selezionato per la Coppa delle Nazioni Africane 2015, dove dirige due incontri della fase a gironi."}
{"id": "3735664", "revid": "486946", "url": "https://it.wikipedia.org/wiki?curid=3735664", "title": "Desire Doue Normandiez", "text": ""}
