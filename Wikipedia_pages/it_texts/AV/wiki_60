{"id": "3826605", "revid": "203463", "url": "https://it.wikipedia.org/wiki?curid=3826605", "title": "2\u00ba Reggimento &quot;Granatieri di Sardegna&quot;", "text": "Il 2\u00ba Reggimento \"Granatieri di Sardegna\" \u00e8 stata un'unit\u00e0 militare dell'Esercito Italiano dal 1848 al 1943 e dal 1996 al 2002.\nIl 21 novembre 2017 \u00e8 stato ricostituito il 2\u00ba Battaglione Granatieri \"Cengio\", autonomo, in attesa della ricostituzione del Reggimento, di cui il battaglione \u00e8 erede e il cui comando ne custodisce la Bandiera di guerra.\nStoria.\nLe origini.\nLe origini del Reggimento risalgono al 14 ottobre 1848 con la costituzione della Brigata Guardie su tre Reggimenti: agli esistenti Reggimento Cacciatori e al Reggimento Granatieri (1\u00b0) venne aggiunto un secondo Reggimento Granatieri cui si aggiunse nel marzo 1850 un terzo Reggimento Granatieri che prese il nome di 3\u00ba Reggimento \"Granatieri Guardie\", formato da due Battaglioni di riserva, che ebbe vita breve essendo stato soppresso due mesi dopo a seguito dello scioglimento dei Battaglioni di riserva. Sempre nel 1850 la Brigata Guardie torn\u00f2 ad essere articolata su due Reggimenti Granatieri prendendo il nome di Brigata Granatieri, con il Reggimento Cacciatori Guardie che venne staccato diventando autonomo con il nome di Cacciatori di Sardegna, che per\u00f2 venne sciolto definitivamente nel 1852 cedendo le sue dieci compagnie, cinque e cinque, nei due Reggimenti Granatieri che, da allora e per perpetuare il ricordo del disciolto Reggimento, presero il nome Reggimenti Granatieri di Sardegna e analogamente l\u2019antica Brigata Granatieri prese il nome di Brigata Granatieri di Sardegna.\nIl Risorgimento.\nIl 2\u00ba Reggimento \"Granatieri di Sardegna\" prese parte alle guerre d\u2019indipendenza, distinguendosi nel corso della prima guerra di indipendenza nelle battaglie di Pastrengo e Santa Lucia e nel corso della seconda guerra di indipendenza nella Battaglia di San Martino, nella presa di Perugia in cui il reggimento venne decorato di Medaglia d'argento al valor militare e il corpo sanitario del reggimento di Medaglia di bronzo al valor militare, e nella presa di Mola di Gaeta in cui venne decorato di Medaglia d'argento al valor militare.\nNel 1866, nel corso della Terza guerra di indipendenza, il 2\u00ba Reggimento \"Granatieri di Sardegna\", al comando del colonnello Federico Manassero di Costagliola prese parte alla Battaglia di Custoza. In particolare il 2\u00ba Reggimento \"Granatieri di Sardegna\" difese strenuamente le posizioni del Monte Croce, Che era stato teatro, gi\u00e0 nella Prima guerra di indipendenza, di un feroce scontro del quale erano stati protagonisti proprio i Granatieri di Sardegna, e per il valore dimostrato nel corso della battaglia, il suo comandante venne decorato con la Medaglia d'oro al valor militare.\nPrima guerra mondiale.\nNel corso delle prima guerra mondiale tra gli episodi di valore particolare rilievo merita quello di Monte Cengio nel giugno 1916, per la difesa dell'altopiano di Asiago. Monte Cengio era diventato l'ultimo baluardo difensivo all'attacco austroungarico in quanto in caso di conquista nemica, l'Imperial regio Esercito avrebbe potuto raggiungere agevolmente la pianura veneta; nel corso del combattimento i Granatieri, dopo avere esaurito le munizioni, ingaggiarono un furioso corpo a corpo con i soldati dell'Esercito austro-ungarico che li spingevano sempre pi\u00f9 verso il baratro; giunti sull'orlo dei precipizio, i granatieri si difesero fino all'ultimo a colpi di baionetta ed infine, avvinghiando le loro braccia intorno ai corpi degli assalitori, li trascinarono con loro nel precipizio. Da allora quel dirupo \u00e8 soprannominato \"Il salto del Granatiere\" e per ricordare questo episodio il battaglione che nel 1976 eredit\u00f2 la bandiera di guerra del Reggimento prese il nome di 2\u00ba Battaglione \"Cengio\".\nAl loro sacrificio, nell'area commemorativa sul Monte Cengio \u00e8 stata dedicata una scultura, costituita di pezzi di granate esplose raffigurante un Granatiere ed eseguita dall'artista Cogollese Giocondo Zordan ed eretta nel 1975 dal Gruppo Alpini di Cogollo del Cengio per onorare gli eroici caduti durante l'offensiva austriaca del 1916.\nTra le due guerre mondiali.\nCon l'ordinamento del Regio Esercito del 1926, che prevedeva la costituzione di brigate ternarie il 2\u00ba Reggimento \"Granatieri di Sardegna\" venne assegnato, insieme al 1\u00ba Reggimento \"Granatieri di Sardegna\" e al ricostituito 3\u00ba Reggimento \"Granatieri Guardie\", alla XXI Brigata di fanteria.\nNell'autunno 1939 quando vennero costituite le Divisioni articolate su due reggimenti di fanteria, su due reggimenti di fanteria, il 2\u00ba Reggimento \"Granatieri di Sardegna\" venne assegnato, insieme al 1\u00ba Reggimento \"Granatieri di Sardegna\" e al 13\u00ba Reggimento artiglieria, alla 21\u00aa Divisione fanteria \"Granatieri di Sardegna\", mentre il 3\u00ba Reggimento \"Granatieri Guardie\" venne staccato da essa, restando dislocato in Albania alla cui invasione aveva preso parte e sarebbe stato poi impiegato durante la seconda guerra mondiale sul fronte greco-albanese.\nSeconda guerra mondiale.\nAll'entrata in guerra dell'Italia nel secondo conflitto mondiale la 21\u00aa Divisione fanteria \"Granatieri di Sardegna\" venne trasferita sul fronte occidentale inquadrata nella 7\u00aa Armata con compiti di riserva, stabilendo la sede del Comando a Subbio nell'astigiano, ma non venne impiegata nelle operazioni contro la Francia a causa del rapido concludersi delle operazioni con l'armistizio di Villa Incisa.\nL'8 maggio 1941, in seguito all'invasione della Jugoslavia da parte delle truppe dell'Asse la Grande Unit\u00e0 venne trasferita in Slovenia nella zona di Lubiana-Ko\u010devje con il compito di presidiarne parte del territorio.\nNel mese di settembre 1942, la Divisione venne trasferita in Croazia, per iniziare nella seconda met\u00e0 di novembre il rimpatrio, prendendo sede a Roma.\nAlla data dell'8 settembre 1943 la Divisione faceva parte del Corpo d'Armata Motocorazzato adibito alla difesa della capitale ed era schierata nella zona sud di Roma a presidio dei capisaldi predisposti in corrispondenza delle vie di accesso alla Capitale, lungo un semicerchio dell'estensione di circa trenta chilometri, dalla Via Boccea alla Via Collatina e in seguito alla proclamazione dell'armistizio tutti i reparti della Divisione presero parte agli scontri del 9 e 10 settembre a sud di Roma contro i tedeschi a cavallo della Via Ostiense subendo notevoli perdite.\nIl 10 settembre 1943 la Divisione \"Granatieri di Sardegna\" venne sciolta e con essa anche il 2\u00ba Reggimento \"Granatieri\", ma i Quadri effettivi del Reggimento continuarono a prestare la loro opera al fianco degli Alleati nella Guerra di Liberazione, dando vita al III Battaglione dell'88\u00ba Reggimento fanteria \"Friuli\", inquadrato nel Gruppo di Combattimento \"Friuli\" ed in tale ambito presero parte alla campagna che avrebbe portato alla liberazione di Riolo Terme, Castello dei conti ed alla battaglia del Lento.\nNel dopoguerra il Reggimento non venne ricostituito e l'8 maggio 1966 le decorazioni al Valor Militare delle Bandiere di Guerra del 2\u00ba e del 3\u00ba Reggimento Granatieri vennero appuntate al drappo del 1\u00ba Reggimento \"Granatieri di Sardegna\", l\u2019unico ricostituito nel 1946, per riassumere nei simboli l'essenza unitaria dei tre secoli di tradizioni militari comuni dei Granatieri.\nLa storia recente.\nNel 1976 in seguito alla profonda riforma dell'Esercito Italiano del 1975, che tra le altre cose aboliva il livello reggimentale, il 1\u00ba Reggimento \"Granatieri di Sardegna\" venne sciolto e vennero costituiti tre Battaglioni autonomi: il 1\u00ba Battaglione \"Assietta\", il 2\u00ba Battaglione \"Cengio\" ed il 3\u00ba Battaglione \"Guardie\", inquadrati nella nuova Brigata meccanizzata \"Granatieri di Sardegna\" ai quali venne affidata la custodia delle Bandiere di Guerra rispettivamente del 1\u00b0 del 2\u00b0 e del 3\u00ba Reggimento Granatieri.\nCon il ripristino del livello reggimentale nell'Esercito Italiano, nell\u2019ottobre del 1992 vennero ricostituiti i tre Reggimenti Granatieri. Il 2\u00ba Reggimento Granatieri, il 1\u00ba luglio 1996, venne trasferito a Spoleto presso la Caserma \"Garibaldi\".\nIl 29 ottobre 2002 il 2\u00ba Reggimento Granatieri venne soppresso e la Bandiera di Guerra fu concessa in custodia presso l\u2019ufficio del Comandante della Brigata \"Granatieri di Sardegna\", dal 2017 affidata al comando del ricostituito 2\u00ba Battaglione Granatieri \"Cengio\".\nOnorificenze.\nDecorazioni alla Bandiera di Guerra.\nNella loro storia il 2\u00ba Reggimento \"Granatieri di Sardegna\" e il 2\u00ba Battaglione Granatieri \"Cengio\" hanno meritato le seguenti onorificenze alla Bandiera di guerra:\nStemma.\nScudo Inquartato. Il primo controinquartato; a) d'argento alla croce di oro potenziata, accantonata da quattro crocette, dello stesso (Gerusalemme); b) fasciato d'argento e d'azzurro di dieci pezzi, e caricato da un leone attraversante di rosso, armato, lampassato e coronato d'oro (Lusignano); c) d'oro, al leone di rosso armato e coronato d'argento, lampassato d'azzurro (Armenia); d) d'argento, al leone di rosso, con la coda bifida, decussata e ridecussata (Lussemburgo). Il secondo partito ed innestato: a) di rosso al puledro allegro spaventato e rivoltato, d'argento (Westfalia); b) fasciato d'oro e di nero di dieci pezzi caricato da un crancelino di verde fruttato di rosso attraversante sul tutto (Sassonia); c) innesto d'argento a tre puntali di guaina di spada, di rosso (2-1) (Angria). Il terzo partito: a) d'argento seminato di plinti neri, al leone di nero attraversante armato e lampassato di rosso (Chiablese); b) di nero, al leone d'argento, armato e lampassato di rosso (Aosta). Il quarto controinquartato: a) di rosso alla croce d'argento con un lambello d'azzurro a tre pendenti (Piemonte); b) d'argento al capo di rosso (Monferrato); c) scaccato d'oro e d'azzurro (5, 4) (Genevese); d) d'argento al capo d'azzurro (Saluzzo). Il tutto innestato in punta d'argento all'aquila di rosso, coronata dello stesso dal volo abbassato sopra un monte di tre vette, uscente da un mare d'azzurro (Nizza). Sul punto d'onore, uno scudetto d'argento alla croce di rosso, accantonata da quattro teste di moro, attortigliate del campo (Sardegna). In cuore uno scudetto ancile d'oro caricato da un'aquila di nero, rostrata di rosso (Moriana).\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"A ME LE GUARDIE!\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nMotto del Reggimento.\nIl motto dei Granatieri \u00abA me le guardie!\u00bb deriva dal grido lanciato da Vittorio Emanuele, Duca di Savoia, \u00abA me le guardie per l'onore di casa Savoia!\u00bb, comandante del Reggimento Granatieri-Guardie, ai granatieri, che si lanciarono in un corpo a corpo contro gli austriaci a Goito il 30 maggio 1848 (prima guerra d'indipendenza): in quella circostanza essi decisero le sorti del combattimento. Il motto venne ridotto, dopo la proclamazione della Repubblica, all'attuale motto: \"A me le guardie!\"\nFesta del reggimento.\n18 aprile: anniversario della fondazione (anno 1659, la pi\u00f9 antica specialit\u00e0 dell'esercito)\n18 febbraio: festa del Duca di San Pietro (tutti gli anni una cerimonia solenne in uniformi storiche nella basilica di Santa Maria degli Angeli in Roma, a ricordo del fondatore don Bernardino Genovese)\nOgni anno a febbraio il Reggimento partecipa alla solenne messa in armi in memoria di Alberto Genovese, Duca di San Pietro, nella Basilica di Santa Maria degli Angeli a Roma. \u00c8 l'evento di maggiore importanza per il Reggimento e si svolge in maniera molto formale e sentita. Lo spettacolo \u00e8 molto suggestivo, infatti, i Granatieri indossano l'uniforme storica con fucili e colbacco e sfilano per le vie di Roma marciando a tempo della musica reggimentale."}
{"id": "3826609", "revid": "132266", "url": "https://it.wikipedia.org/wiki?curid=3826609", "title": "Imposta Municipale Propria", "text": ""}
{"id": "3826611", "revid": "729019", "url": "https://it.wikipedia.org/wiki?curid=3826611", "title": "Stazione di Castleknock", "text": "La Castleknock railway station \u00e8 una stazione ferroviaria che fornisce servizio a Blanchardstown, un sobborgo di Dublino. Fu aperta il 2 luglio 1990. Per essa passano due linee ferroviarie: la line1 della DART e il Western Commuter, una linea di treni pendolari che congiunge Dublino a Longford.\nLa stazione ha due binari accessibili tramite banchine. In origine la struttura comprendeva solo una biglietteria a sportello, mentre tuttora esiste una vera e propria costruzione, realizzata nel 2000 nell'ambito di un miglioramento generale del Western Commuter."}
{"id": "3826613", "revid": "729019", "url": "https://it.wikipedia.org/wiki?curid=3826613", "title": "3\u00ba Reggimento &quot;Granatieri Guardie&quot;", "text": "Il 3\u00ba Reggimento \"Granatieri Guardie\" \u00e8 stata un'unit\u00e0 militare dell'Esercito Italiano.\nStoria.\nLe origini.\nLe origini storiche del 3\u00ba Reggimento \"Guardie\" risalgono nel Reggimento costituito nel 1849 che l'11 marzo 1850 prese il nome di 3\u00ba Reggimento \"Granatieri Guardie\", formato da due Battaglioni di riserva, che venne soppresso il successivo 11 maggio a seguito dello scioglimento dei Battaglioni di riserva.\nPrimo dopoguerra e seconda guerra mondiale.\nAlla fine del 1926, con il nuovo ordinamento del Regio Esercito, che disponeva che le Brigate di fanteria fossero articolate su tre Reggimenti, anche la Brigata \"Granatieri\" venne articolata come le altre brigate di fanteria e venne ricostituito il 3\u00ba Reggimento \"Granatieri di Sardegna\", con sede a Viterbo nella caserma \"La Rocca\".\nNel 1935 il I Battaglione del 3\u00ba Reggimento prese parte alla Guerra di Etiopia ed in tale occasione venne decorato con la Croce di Cavaliere dell\u2019Ordine Militare di Savoia.\nNell'aprile 1939 il reggimento prese parte con elementi del 1\u00ba e del 2\u00ba Battaglione alle operazioni in Albania, al comando del colonnello Alberto Mannerini, assumendo la denominazione di 3\u00ba Reggimento \"Granatieri di Sardegna e d'Albania\". Nel successivo autunno quando vennero costituite le Divisioni di fanteria articolate su due reggimenti di fanteria e un reggimento di artiglieria, solo il 1\u00b0 e il 2\u00ba Reggimento \"Granatieri di Sardegna\" entrarono a far parte della 21\u00aa Divisione fanteria \"Granatieri di Sardegna\", mentre il 3\u00ba Reggimento venne staccato da essa, andando a sostituire il reggimento di formazione in Albania distinguendosi nel corso del secondo conflitto mondiale sul fronte greco-albanese dove per dedizione ed eroismo dimostrato durante la campagna di Grecia la sua Bandiera venne decorata di Medaglia d'oro al valor militare.\nIl 3 marzo 1941 presso il deposito del 3\u00ba Reggimento a Viterbo, venne costituita la Compagnia volontari universitari, formata da sette plotoni, ciascuno dei quali di 40 granatieri, che il 13 luglio venne inviata al fronte divisa, con cinque plotoni che raggiunsero il Reggimento in Grecia seguendone le sue sorti e due plotoni che partirono per l'Africa settentrionale.\nL'armistizio dell'8 settembre 1943 sorprese il Reggimento in Grecia, dove fu costretto ad arrendersi alle forze tedesche che in disprezzo degli accordi presi deportarono il personale nel campo di prigionia di Wietzendorf dove i granatieri, intonando la \"marcia dei pifferi\" dell'antico Reggimento \"Guardie\", sfilarono di fronte ai loro ufficiali, rifiutando sdegnosamente l'invito a collaborare rivolto loro dai tedeschi. In tale occasione il comandante del Reggimento colonnello Renato Castagnoli e altri quattro ufficiali, per evitare che la Bandiera cadesse in mano ai nemici, bruciarono l'asta e, tagliato in pezzi il glorioso, lo dividono tra loro con la promessa che, qualsiasi cosa fosse accaduta, avrebbero fatto di tutto per riportarlo in Patria, cosa che riuscirono a fare ed attualmente la Bandiera protagonista di questo episodio \u00e8 conservata nel Museo Storico dei Granatieri a Roma.\nAl Termine del conflitto nel dopoguerra il Reggimento non venne ricostituito e l'8 maggio 1966 le decorazioni al Valor Militare delle Bandiere di Guerra del 2\u00ba e del 3\u00ba Reggimento Granatieri vennero appuntate al drappo del 1\u00ba Reggimento \"Granatieri di Sardegna\", l\u2019unico ricostituito nel 1946, per riassumere nei simboli l'essenza unitaria dei tre secoli di tradizioni militari comuni dei Granatieri.\nLa storia recente.\nNel 1976 in seguito alla profonda riforma dell'Esercito Italiano del 1975, che tra le altre cose aboliva il livello reggimentale, venne costituito nella sede presso la caserma \"Piave\" di Orvieto il 3\u00ba Battaglione \"Granatieri Guardie\", inquadrato nella nuova Brigata meccanizzata \"Granatieri di Sardegna\", quale centro addestramento reclute per la Brigata, riportando in vita la Bandiera del 3\u00ba Reggimento.\nCon il ripristino del livello reggimentale nell'Esercito Italiano, il 21 luglio 1992 il reggimento venne ricostituito ad Orvieto, assumendo la denominazione di 3\u00ba Reggimento \"Granatieri Guardie\", per essere poi sciolto il 30 aprile 2002 quando la Bandiera di Guerra del 3\u00ba Reggimento \"Granatieri Guardie\" lasci\u00f2 l\u2019Ufficio del Comandante dove dal 1976 era custodita presso la Caserma \"Piave\" di Orvieto.\nOnorificenze.\nDecorazioni alla Bandiera di Guerra.\nNella sua storia il 3\u00ba Reggimento \"Granatieri Guardie\" ha meritato le seguenti onorificenze alla Bandiera di guerra:\nStemma.\nScudo Inquartato, il primo partito ed innestato: a) di rosso al puledro allegro, spaventato e rivoltato, d'argento (Westfalia); b) fasciato d'oro e di nero, di dieci pezzi, caricato da un crancelino di verde fruttato di rosso (Sassonia); c) innesto d'argento a tre puntali di guaina di spada, di rosso (1-2) (Angria); il secondo di rosso al leone d'Etiopia d'oro passante; il terzo controinquartato: a) di rosso alla croce d'argento con lambello d'azzurro a tre pendenti (Piemonte); b) d'argento al capo di rosso (Ducato di Monferrato); c) di nero, al leone d'argento armato e lampassato di rosso (Aosta); d) d'argento al capo d'azzurro (Marchesato di Saluzzo); il quarto partito: a) d'argento fasciato di cinque d'azzurro (Grecia); b) scaccato di rosso e di nero (Albania). In cuore uno scudetto sannitico d'argento alla croce di rosso, accantonata da quattro teste di moro, attortigliate d'argento. Il tutto abbassato da un capo d'oro.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"A ME LE GUARDIE!\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nMotto del Reggimento.\nIl motto dei Granatieri \u00abA me le guardie!\u00bb deriva dal grido lanciato dal Duca di Savoia, \u00abA me le guardie per l'onore di casa Savoia!\u00bb, comandante del Reggimento Granatieri-Guardie, ai granatieri, che si lanciarono in un corpo a corpo contro gli austriaci a Goito il 30 maggio 1848 (prima guerra d'indipendenza): in quella circostanza essi decisero le sorti del combattimento. Il motto venne ridotto, dopo la proclamazione della Repubblica, all'attuale motto: \"A me le guardie !\"."}
{"id": "3826618", "revid": "592844", "url": "https://it.wikipedia.org/wiki?curid=3826618", "title": "Centro Popolare Autonomista", "text": ""}
{"id": "3826620", "revid": "767487", "url": "https://it.wikipedia.org/wiki?curid=3826620", "title": "Provincia di Jun\u00edn", "text": "La provincia di Jun\u00edn \u00e8 una provincia del Per\u00f9, situata nella regione omonima.\nGeografia antropica.\nSuddivisioni amministrative.\n\u00c8 divisa in 4 distretti:"}
{"id": "3826621", "revid": "729019", "url": "https://it.wikipedia.org/wiki?curid=3826621", "title": "Stazione di Leixlip Louisa Bridge", "text": "La Leixlip Louisa Bridge railway station \u00e8 una stazione ferroviaria che fornisce servizio a Leixlip, contea di Kildare, Irlanda. Chiamata inizialmente \"Louisa Bridge &amp; Leixlip\" fu aperta il 1\u00ba settembre 1848. Per essa passa una linea ferroviaria: il Western Commuter, una linea di treni pendolari che congiunge Dublino a Longford. Dal 2015 si aggiunger\u00e0 la Line1 della Dublin Area Rapid Transit. Tre anni dopo la costruzione smise di essere chiamata semplicemente \"Confey\" a causa dell'apertura di un'altra stazione: la stazione di Leixlip Confey.\nLa stazione fu rinnovata nel 2000, nell'ambito di un ammodernamento globale che invest\u00ec pi\u00f9 o meno tutte le stazioni del Western Commuter. In particolare furono creati servizi per disabili. \u00c8 una delle poche stazioni della Iarnr\u00f3d \u00c9ireann in cui la struttura della stazione si trova sopra i binari, su un ponte appositamente costruito (un caso analogo sulla DART \u00e8 la stazione di Dun Laoghaire)."}
{"id": "3826625", "revid": "1005847", "url": "https://it.wikipedia.org/wiki?curid=3826625", "title": "Provincia di Satipo", "text": "La provincia di Satipo \u00e8 una provincia del Per\u00f9, situata nella regione di Jun\u00edn, di cui \u00e8 la pi\u00f9 grande provincia e quella situata pi\u00f9 a Est. La provincia di Satipo si trova nella foresta pluviale amazzonica peruviana. La sua capitale \u00e8 la citt\u00e0 di Satipo.\nGeografia antropica.\nSuddivisioni amministrative.\n\u00c8 divisa in 8 distretti:"}
{"id": "3826626", "revid": "729019", "url": "https://it.wikipedia.org/wiki?curid=3826626", "title": "Stazione di Leixlip Confey", "text": "La Leixlip Confey railway station \u00e8 una stazione ferroviaria che fornisce servizio a Leixlip, contea di Kildare, Irlanda. \u00c8 una delle due stazioni che forniscono servizio nella zona, l'altra \u00e8 la stazione di Leixlip Louisa Bridge. Per essa passa una linea ferroviaria: il Western Commuter, una linea di treni pendolari che congiunge Dublino a Longford. Dal 2015 si aggiunger\u00e0 la Line1 della Dublin Area Rapid Transit.\nLa stazione aperta il 2 luglio 1990 fu rinnovata nel 2000, nell'ambito di un ammodernamento globale che invest\u00ec pi\u00f9 o meno tutte le stazioni del Western Commuter."}
{"id": "3826637", "revid": "965235", "url": "https://it.wikipedia.org/wiki?curid=3826637", "title": "Senano di Inis Cathaigh", "text": "Considerato uno dei Dodici apostoli d'Irlanda, \u00e8 un santo importante nella tradizione irlandese, fondatore di Inis Cathaig (Isola Scattery, Iniscathy) e patrono di Baiscinn Corco e di Fhidgeinte U\u00ed. La traduzione di \"Senan\" dal gaelico antico significa \"piccolo vecchio saggio\". Egli \u00e8 a volte confuso con san Senan di Laraghbrine.\nAgiografia.\nSenano era nato a Magh Lacha, circa quattro miglia a est dell'odierna Kilrush, nella contea di Clare. Fu abate del monastero di Iniscathay, che rimase sempre la sua residenza, anche dopo essere stato elevato all'episcopato. Studi\u00f2 in molti monasteri in Irlanda, a Glendalough, a Kerry e a Kilmanagh con san Natal. Fond\u00f2 numerose chiese in Inniscarra, Inisluighe e Deer Island, Inis M\u00f3r e Mutton Island.\nComp\u00ec un pellegrinaggio a M\u00e9nevie, Tour e Roma e torn\u00f2 in Irlanda nel 520.\nNel 535 (o 540) fond\u00f2 un monastero sull'isola Scattery (Iniscathay) alla foce del fiume Shannon. La leggenda vuole che egli uccise un'enorme creatura marina che terrorizzava gli abitanti del luogo. Le donne non erano ammesse alla sua isola e cre\u00f2 per loro due conventi. La sua diocesi si estendeva sulla citt\u00e0 di Templeshannon, che porta il suo nome in gaelico (\"Senain Teampul\").\nMor\u00ec il 1 \u00b0 marzo 544 (o 560) nel convento di Killeochaile (Kilnagellagh), di ritorno da una visita a san Cassidio, suo padre spirituale. Fu sepolto una settimana dopo.\nCulto.\nSi celebra l'8 marzo, giorno della sua morte.\nViene generalmente annoverato tra i \"dodici apostoli d'Irlanda\"."}
{"id": "3826640", "revid": "110157", "url": "https://it.wikipedia.org/wiki?curid=3826640", "title": "Partito Liberale del Montenegro", "text": "Partito Liberale del Montenegro (\"Liberalna partija Crne Gore\" - LPCG) \u00e8 un partito politico liberale.\nIl Partito Liberale del Montenegro \u00e8 stato fondato il 28 ottobre 2004 a Podgorica. Esso \u00e8 emerso da una fazione dell'Alleanza Liberale del Montenegro (LSCG), dopo una spaccatura interna.\nDopo lo scioglimento di LSCG, LPCG \u00e8 rimasto l'unico partito liberale in Montenegro.\nDurante il referendum sull'indipendenza nel 2006 i liberali hanno partecipato al blocco separatista insieme alla coalizione di governo e alle minoranze etniche.\nAlle elezioni parlamentari del 2006, in coalizione col Partito Bosgnacco ha ottenuto un seggio nel Parlamento del Montenegro.\nAlle elezioni parlamentari del 2009, in coalizione con il Centro Democratico non ha superato il quorum del 5%, rimanendo extraparlamentare.\nAlle elezioni parlamentari del 2012, i liberali sono entrati a far parte della Coalizione per un Montenegro Europeo ed ha ottenuto un seggio mentre il presidente di LPCG Andrija Popovi\u0107 \u00e8 stato nominato ministro per la giovent\u00f9 e lo sport.\nIl 21 novembre 2014 il partito \u00e8 divenuto membro associato dell'ALDE."}
{"id": "3826642", "revid": "110157", "url": "https://it.wikipedia.org/wiki?curid=3826642", "title": "Provincia di Yauli", "text": "La provincia di Yauli \u00e8 una provincia del Per\u00f9, situata nella regione di Jun\u00edn.\nGeografia antropica.\nSuddivisioni amministrative.\n\u00c8 divisa in 10 distretti:"}
{"id": "3826643", "revid": "767487", "url": "https://it.wikipedia.org/wiki?curid=3826643", "title": "Miera di Falluca", "text": "Biografia.\nMiera apparteneva alla famiglia normanna il cui nome originario viene trascritto in vario modo (\"Faloch\", \"Falloc\", \"Falloch\", \"Falluch\", \"Foloch\", ecc.) e italianizzato in \u00abFalluca\u00bb. Suo padre Ugo rimase sempre fedele a Roberto il Guiscardo il quale gli concesse in feudo un territorio che comprendeva Rocca Falluca e Catanzaro, e probabilmente anche Belcastro e Simeri. \nAlla morte del Guiscardo (1085) scoppi\u00f2 la lotta per la successione fra il secondogenito Ruggero Borsa, erede designato dal Guiscardo, e il primogenito Boemondo, a cui tuttavia erano stati destinati dal padre i possedimenti nei Balcani. I Falluca in quel periodo erano ancora feudatari di Rocca Falluca, Catanzaro, Belcastro e Simeri. Miera, descritto dal cronista Goffredo Malaterra come un soldato di grande valore sebbene fosse mancino fu dapprima a fianco di Ruggero Borsa. Nel 1087 tuttavia Miera cerc\u00f2 di impossessarsi di Maida; poich\u00e9 Ruggero Borsa si oppose all'usurpazione, Miera decisa di passare nel campo di Boemondo. Miera pertanto accolse Boemondo a Rocca Falluca, permettendogli di sfuggire a Ruggero Borsa e al conte Ruggero, che era accorso in aiuto di Ruggero Borsa dalla Sicilia, i quali lo credevano a Maida. Ma dopo che Boemondo lasci\u00f2 Rocca Falluca per Taranto, Miera tent\u00f2 di riconciliarsi con Ruggero Borsa consegnandogli Maida. \nPoco dopo, tuttavia, Miera si trov\u00f2 in difficolt\u00e0; decise pertanto di abdicare a favore del proprio figlio Adamo nella speranza di poter conservare alla famiglia i domini di Rocca Falluca e di Catanzaro. Nel 1088 Miera vest\u00ec l'abito monastico e si ritir\u00f2 in un convento di Benevento. I possedimenti dei Falluca passarono cos\u00ec a Ruggero di Sicilia e a Rodolfo di Loritello."}
{"id": "3826645", "revid": "1086846", "url": "https://it.wikipedia.org/wiki?curid=3826645", "title": "Societ\u00e0 Sportiva Juventus Stabia 1993-1994", "text": "Questa voce raccoglie le informazioni riguardanti la Societ\u00e0 Sportiva Juve Stabia nelle competizioni ufficiali della stagione 1993-1994.\nStagione.\nNella stagione 1993-1994 la Juve Stabia \u00e8 giunta al 5\u00ba posto nel campionato di Serie C1 girone B, quindi perde i play-off contro la ."}
{"id": "3826650", "revid": "1543377", "url": "https://it.wikipedia.org/wiki?curid=3826650", "title": "H\u00e9ra\u00f0sv\u00f6tn", "text": "H\u00e9ra\u00f0sv\u00f6tn \u00e8 un fiume islandese. Origina dall'unione dei due fiumi \"Austari J\u00f6kuls\u00e1\" e \"Vestari J\u00f6kuls\u00e1\" nei pressi di \"Stekkjaflatir\" ed ha una portata media di 111\u00a0m\u00b3/s. \u00c8 alimentato dal ghiacciaio Hofsj\u00f6kull e scorre per 40\u00a0km prima di sfociare nel fiordo di Skagafj\u00f6r\u00f0ur.\nDal punto di vista turistico, la vallata \u00e8 sfruttata per l'allevamento dei cavalli e l'equitazione, mentre il fiume \u00e8 frequentato dagli appassionati di rafting che lo esercitano lungo l'affluente di destra Austari-J\u00f6kuls\u00e1."}
{"id": "3826653", "revid": "1573940", "url": "https://it.wikipedia.org/wiki?curid=3826653", "title": "Happy Tomorrow", "text": " \u00e8 un manga sh\u014djo scritto e disegnato da Keiko Suenobu e pubblicato da K\u014ddansha nel 2003. \u00c8 un volume unico che contiene quattro episodi di genere sentimentale. La trama ricorda i temi gi\u00e0 trattati in \"Vitamin\" e in \"Life\" della stessa autrice.\nTrama.\nHappy Tomorrow.\nKunieda si prende un brutto raffreddore il giorno dopo la cerimonia di inizio anno del liceo e perde tre giorni preziosi di scuola. Al rientro ha fretta di inserirsi e di farsi nuove amiche. Adocchia subito un gruppetto che le sembra simpatico e riesce a farsi invitare per pranzo. Viene subito informata che una delle ragazze del gruppetto, Nanao, ha una cotta per un loro compagno di classe, Wasa. Una loro compagna di classe, Kawase, si comporta con Wasa in maniera fin troppo amichevole per i gusti delle nuove amiche di Kunieda, che le chiedono immediatamente di aiutarle a ignorarla e a tenerle il muso. Kunieda partecipa, anche se con riluttanza. Lungo la strada di casa, le si affianca proprio Wasa, che per coincidenza percorre lo stesso tratto, e cerca di fare conversazione con lei; Kunieda cerca di allontanarlo in tutti i modi, ma il mattino dopo scopre che le compagne di classe sono gi\u00e0 venute a sapere della loro \"passeggiata\" e che ora \u00e8 lei la vittima dei loro brutti scherzi.\nDoki-Doki.\nNao Koizumi si dichiara al suo compagno di classe e amico Yoshioka di fronte a tutta la classe. In campeggio spera di avere cinque minuti da sola con lui, ma scoprir\u00e0 che \u00e8 difficile riuscire a gestire amore e amicizia.\nWish on the stars.\nHoshino Yuki e Hanada Yuushin collaborano con il club scolastico per allestire la festa di Natale della scuola. Hoshino ha una cotta per Hanada e vorrebbe dichiararsi a lui, ma non fa altro che combinare pasticci. Quando scoprir\u00e0 che Hanada \u00e8 in procinto di trasferirsi in un'altra citt\u00e0, dovr\u00e0 trovare il coraggio per dirgli quello che prova.\nTo hold your hand.\nShiina \u00e8 innamorata segretamente di Honma. Gli confessa il suo amore, ma pochi giorni prima di traslocare a Tokyo con la famiglia. Gli chiede quindi, come favore, di passare il giorno della sua partenza con lei, come se fosse un appuntamento."}
{"id": "3826663", "revid": "1873140", "url": "https://it.wikipedia.org/wiki?curid=3826663", "title": "Chiesa di Santa Croce (Torino)", "text": "La chiesa di Santa Croce \u00e8 un luogo di culto ortodosso di Torino, situato in piazza Carlo Emanuele II (meglio nota come \"piazza Carlina\"). \nStoria.\nLa chiesa fu progettata da Filippo Juvarra tra il 1718 (edificio principale) e il 1730 (altari), per le monache agostiniane (canonichesse lateranensi regolari dell'Ordine di Sant'Agostino), che si dovevano trasferire da una sede precedente. Nella prima met\u00e0 del XIX secolo sub\u00ec alterne vicende legate alle sorti delle monache (cacciate nel 1801 dal governo rivoluzionario francese, rientrate nel 1817, nuovamente cacciate nel 1848 in seguito all'esproprio dei beni ecclesiastici dichiarato dal governo). \nNel 1848 venne chiusa al culto per essere trasformata in ospedale militare, poi segu\u00ec un periodo di degrado, durante il quale la chiesa divenne anche \u00abCasa del Soldato\u00bb, dove si organizzavano spettacoli per i militari. Tra il 1869 e il 1898 fu realizzata la facciata, ancora mancante. La riapertura al culto avvenne il 14 settembre 1927, nel giorno della solennit\u00e0 dell'esaltazione della Santa Croce, dopo i restauri diretti dall'architetto Arturo Midana e voluti dall'Istituto delle Madri Pie di Ovada, a cui erano stati assegnati i beni delle monache.\nNel 2011-2012 l'edificio \u00e8 stato chiuso per restauri, al termine dei quali \u00e8 stato affidato alla chiesa ortodossa rumena.\nArchitettura e arte.\nLa chiesa, di piccole dimensioni, ha una pianta in forma ellittica. L'impianto ovale della chiesa si innalza direttamente nella cupola, mentre il tamburo \u00e8 sostituito da un giro di finestre che ne amplificano la luce, soluzione spettacolare per l'epoca e, forse, anche pi\u00f9 economica. Otto colonne in marmo di Gassino sono sormontate da capitelli compositi, mentre la cupola, anticamente decorata da fascioni, si chiude in cima (a circa 25 metri) con il lanternino, anch'esso dotato di alte finestre che ne aumentano ulteriormente l'illuminazione. \nIl campanile invece, fu progettato dall'architetto torinese Giovanni Battista Borra e realizzato nella seconda met\u00e0 del XVIII secolo terminato con la soluzione di una cuspide a ripiani in una data imprecisata compresa tra il 1775 e il 1781, per un'altezza complessiva di 30 metri.\nAll'interno, la pala che sovrasta l'altare maggiore \u00e8 ornata da una \"Deposizione della croce\" di Claudio Francesco Beaumont del 1731. Altri quadri interessanti hanno gli altari laterali: in quello a sinistra un \"San Pietro in abiti pontificali\" di Guglielmo Caccia (il \"Moncalvo\"), in quello a destra una \"Nativit\u00e0\" di Giovanni Battista Brambilla. Affreschi di Charles-Andr\u00e9 van Loo (\"Ultima cena\", \"Moltiplicazione dei pani\", \"Il bacio di Giuda\", \"Ges\u00f9 nell'orto\") abbelliscono il coro..Durante i restauri del 1927, furono scoperti, sopra le uscite, affreschi di Martino Cignaroli, databili al 1721.\nCollegamenti esterni.\nChiesa di Santa Croce sul sito del Comune di Torino"}
{"id": "3826665", "revid": "729019", "url": "https://it.wikipedia.org/wiki?curid=3826665", "title": "Stazione di Drogheda", "text": "La Drogheda MacBride railway station \u00e8 una stazione ferroviaria che fornisce servizio a Drogheda, contea di Louth, Irlanda. Il nome MacBride deriva da John MacBride, uno dei capi della Rivolta di Pasqua che furono giustiziati.\nLa stazione originaria fu aperta il 25 maggio 1844 e si trovava a 400 m a sud-ovest rispetto alla posizione attuale. La stazione fu mantenuta per i passeggeri anche dopo la realizzazione del viadotto sul fiume Boyne (Boyne Viaduct). La struttura attuale si trova su una curva molto angolata poco pi\u00f9 a sud del viadotto.\nPrecedentemente c'era un ulteriore binario frapposto tra i due utilizzati per le percorrenze in senso opposto delle linee che riguardano la stazione che sono la Enterprise e il Northern Commuter. Questo binario fu in seguito eliminato ed ora la Drogheda Station ha solo due binari.\nC'\u00e8 anche un deposito per locomotrici in un capannone adiacente."}
{"id": "3826671", "revid": "729019", "url": "https://it.wikipedia.org/wiki?curid=3826671", "title": "Stazione di Laytown", "text": "La Laytown railway station \u00e8 una stazione ferroviaria che fornisce servizio a Laytown, contea di Meath, Irlanda. Fu aperta il 25 maggio 1844 e per un breve periodo, iniziato nel 1913, fu chiamata \"Laytown &amp; Bettystown\". Attualmente l'unica linea che vi passa \u00e8 il Northern Commuter della Dublin Suburban Rail, e dal 2015 vi transiteranno anche i treni della Dublin Area Rapid Transit, Linea2."}
{"id": "3826672", "revid": "1005847", "url": "https://it.wikipedia.org/wiki?curid=3826672", "title": "Elezioni comunali a Catanzaro", "text": ""}
{"id": "3826678", "revid": "125870437", "url": "https://it.wikipedia.org/wiki?curid=3826678", "title": "Subaru Corporation", "text": "La Subaru Corporation (formalmente nota fino al 2017 come , sigla FHI), \u00e8 una societ\u00e0 giapponese attiva nel settore meccanico; \u00e8 nota prevalentemente in quanto detentrice del marchio automobilistico Subaru.\nLe origini della Fuji Heavy Industries risalgono alla Nakajima Hik\u014dki, azienda aeronautica famosa per la produzione di aerei militari nel corso della seconda guerra mondiale, che venne smembrata durante il periodo di occupazione da parte degli alleati.\nLa nascita ufficiale della societ\u00e0 risale al 15 luglio 1953, risultato dell'accorpamento di cinque diverse aziende (Fuji Kogyo, Fuji Jidosha Kogyo, Omiya Fuji Kogyo, Utsunomiya Sharyo e Tokyo Fuji Sangyo) che diedero origine a uno dei maggiori produttori giapponesi di mezzi di trasporto.\nStoria.\n\"Le notizie sulla storia della societ\u00e0 sono aggiornate al dicembre 2011\".\nSviluppatasi autonomamente fino alla seconda met\u00e0 degli anni sessanta, la FHI venne interessata nel 1968 dal processo di accorpamento delle principali aziende automobilistiche giapponesi, caldeggiato dal governo guidato dal primo ministro Eisaku Sat\u014d. In questo periodo la Nissan Motor ne divenne il principale azionista, acquisendo il 20% del capitale sociale e mantenendone la maggioranza relativa fino al 1999 quando, a sua volta, entr\u00f2 a far parte del gruppo francese Renault.\nIn questo frangente il pacchetto azionario di propriet\u00e0 della Nissan venne ceduto alla General Motors che, a sua volta, lo mantenne fino al 2005: il 6 ottobre l'azienda statunitense annunci\u00f2 la vendita di parte della quota (corrispondente all'8,4% del capitale) alla Toyota, mentre la parte rimanente venne successivamente venduta in borsa.\nInfine, il 10 aprile del 2008, la Toyota decise di incrementare la propria quota in FHI fino al 16,7%; tale percentuale \u00e8 rimasta da allora sostanzialmente immutata.\nOrganizzazione.\n\"Le notizie sulla struttura organizzativa della societ\u00e0 sono aggiornate al dicembre 2011\".\nLe aree di business.\nLa Fuji Heavy Industries Ltd. \u00e8 organizzata operativamente in quattro diversi comparti:\nLe aziende consociate.\nOltre alla casa madre, la struttura organizzativa vede la presenza di diverse aziende sussidiarie (controllate o collegate) situate sia sul territorio giapponese che all'estero:"}
{"id": "3826684", "revid": "729019", "url": "https://it.wikipedia.org/wiki?curid=3826684", "title": "Isola Hoved", "text": "L'isola Hoved \u00e8 un'isola situata nella regione canadese di Qikiqtaaluk, nel territorio di Nunavut.\nGeografia.\nL'isola \u00e8 situata tra le penisole di \"Svendsen\" e di \"Bjorne\", all'interno del fiordo di \"Baumann\" dell'isola di Ellesmere. La superficie totale dell'isola \u00e8 di 158\u00a0km\u00b2.\nL'isola fu riportata per la prima volta sulle carte geografiche e ricevette il suo nome (\"hoved\", parola norvegese che significa \"principale\") durante la seconda spedizione del Fram (tra il 1898 ed il 1902) guidata dal capitano Otto Sverdrup."}
{"id": "3826687", "revid": "467420", "url": "https://it.wikipedia.org/wiki?curid=3826687", "title": "Cacciata dei Bonacolsi", "text": "La Cacciata dei Bonacolsi \u00e8 un grande dipinto a olio su tela di Domenico Morone, realizzato nel 1494 e conservato nel Palazzo Ducale di Mantova. \nStoria.\nIl quadro fu commissionato a Domenico Morone dal quarto marchese di Mantova Francesco II Gonzaga. Finito nella collezione Crespi di Milano fu utilizzato come modello per il ripristino della facciata cinquecentesca del Palazzo del Capitano e della Magna Domus come dichiarato esplicitamente dall'autore del restauro, l'architetto Achille Patricolo. Nel 1913 il quadro fu acquistato dallo Stato \u00e8 trasferito nella sua attuale dimora in Palazzo Ducale.\nDescrizione.\nLa tela illustra la vittoriosa battaglia che Luigi I Gonzaga ingaggi\u00f2 a Mantova contro Rinaldo Bonacolsi per il possesso della citt\u00e0 il 16 agosto 1328 e che coincise con l'ascesa della famiglia Gonzaga durata quattrocento anni.\nNell'opera \u00e8 rappresentato l'infuriare della battaglia nella principale piazza cittadina (Piazza San Pietro) alla fine del XV secolo: si vede al centro della tela la cattedrale di San Pietro, rappresentata con la facciata tardogotica, opera di Jacobello e Pierpaolo dalle Masegne andata distrutta nel Settecento, e sulla destra il palazzo dei Bonacolsi (Palazzo del Capitano)."}
{"id": "3826691", "revid": "121658", "url": "https://it.wikipedia.org/wiki?curid=3826691", "title": "Nueva Trova Cubana", "text": ""}
{"id": "3826694", "revid": "3732", "url": "https://it.wikipedia.org/wiki?curid=3826694", "title": "Pietro Tomai", "text": ""}
{"id": "3826697", "revid": "124123", "url": "https://it.wikipedia.org/wiki?curid=3826697", "title": "Morti nel 2012", "text": ""}
{"id": "3826699", "revid": "123679889", "url": "https://it.wikipedia.org/wiki?curid=3826699", "title": "Antonio Alberti (politico 1929)", "text": "\u00c8 stato un senatore della sinistra indipendente dal 1983 al 1992."}
{"id": "3826704", "revid": "86341", "url": "https://it.wikipedia.org/wiki?curid=3826704", "title": "Treste", "text": "Il fiume Treste nasce presso Castiglione Messer Marino in localit\u00e0 Monte Castel Fraiano ad un'altitudine di 1415\u00a0m s.l.m. e confluisce nel fiume Trigno come suo principale affluente di sinistra, in localit\u00e0 Bonifica Bufalara. Suo affluente di sinistra \u00e8 il Vallone Lama, presso Ponte Rio Torto nel comune di Fraine.\nIl 3 dicembre 2011 le \"Guardie Ittiche dell'ARCI Pesca\" hanno scoperto uno scarico idrico inquinante, consistente in liquami che hanno contaminato le acque del fiume. Episodi analoghi erano gi\u00e0 stati denunciati dall'ARCI nel 2010."}
{"id": "3826706", "revid": "1543377", "url": "https://it.wikipedia.org/wiki?curid=3826706", "title": "Vetro del deserto libico", "text": "Il vetro del deserto libico (o LDG, dall'inglese \"Libyan desert glass\"), \u00e8 un materiale che si trova in alcune aree del Deserto Libico (situato nella parte orientale del Deserto del Sahara), \u00e8 disperso in territorio egiziano, e in contigue zone oltre il confine libico, verso ovest.\nDescrizione.\nI frammenti di vetro del deserto possono essere ritrovati su superfici estese anche decine di chilometri. Il vetro, di colore ialino (giallo molto chiaro), quando rinvenuto. \u00e8 spesso reso opalino per la abrasione della sabbia portata dal vento.\nLa presenza di dune sabbiose mobili porta, nei siti di presenza, alla scomparsa di reperti e l'affioramento di altri, per il movimento della sabbia. \nIl vetro di solito in massa uniforme silicea, in rari casi \u00e8 stato ritrovato con inclusioni metalliche del tutto anomale, in Iridio ed Osmio. La anomalia consiste nel fatto che tali elementi sono rarissimi sul pianeta; inoltre gli elementi sono presenti in tali inclusioni in isotopi non esistenti nei giacimenti terresti. Tale fatto indicherebbe che quantomeno tali metalli siano di origine meteoritica.\nOrigine geologica.\nL'origine del vetro del deserto libico \u00e8 al centro di discussioni nella comunit\u00e0 scientifica, che ha formulato diverse teorie in evoluzione. L'origine meteoritica \u00e8 stata sostenuta da lungo tempo, e recenti ricerche hanno collegato il vetro alle impattiti, al quarzo vaporizzato e ai metalli meteorici, e comunque ad un cratere da impatto..\nAlcuni geologi non associano primariamente il vetro come prodotto da eiezioni di prodotti fusi da impatto vero e proprio, ma con fusioni dovute a radiazione termica originata da esplosioni di uno o pi\u00f9 meteoriti a sciame nell'atmosfera. L'ipotesi \u00e8 stata formata sulla base della formazione di trinitite (vetrificazione di silicio terrestre), riscontrata su sabbia del suolo esposta a radiazioni termiche di esplosioni nucleari sperimentali, considerando la deposizione energetica delle meteoriti come estremamente pi\u00f9 elevata.\nLa formazione del vetro del deserto libico \u00e8 stata datata a circa 26 milioni di anni fa.\nUtilizzi.\nIn epoca preistorica fu trattato con tecniche di scheggiatura, e usato per la produzione di strumenti litici durante il Pleistocene."}
{"id": "3826711", "revid": "767487", "url": "https://it.wikipedia.org/wiki?curid=3826711", "title": "Tour du Finist\u00e8re 2005", "text": "Il Tour du Finist\u00e8re 2005, ventesima edizione della corsa e valida come evento dell'UCI Europe Tour 2005 categoria 1.1, si svolse il 16 aprile 2005 su un percorso totale di circa 175,3\u00a0km. Fu vinto dall'australiano Simon Gerrans che termin\u00f2 la gara in 4h18'27\", alla media di 40,696 \u00a0km/h.\nAll'arrivo 75 ciclisti portarono a termine il percorso."}
{"id": "3826714", "revid": "123049367", "url": "https://it.wikipedia.org/wiki?curid=3826714", "title": "Jeanne Modigliani", "text": "Biografia.\nFiglia di Jeanne H\u00e9buterne e Amedeo Modigliani, nacque a Nizza ma crebbe, dopo la morte del padre e il conseguente suicidio della madre nel 1920, con la nonna paterna Eug\u00e9nie Garsin a Livorno.\nSi laure\u00f2 a Pisa in storia dell'arte con una tesi su Vincent van Gogh. Perseguitata dal fascismo in quanto ebrea, si rifugi\u00f2 a Parigi. Quando la Francia fu occupata dai nazisti entr\u00f2 nel Maquis, la resistenza francese, venendo anche incarcerata per motivi politici.\nNel 1952, con una borsa di studio del Centro Nazionale della ricerca scientifica, Jeanne intraprese una ricerca su Van Gogh, in Francia e nei Paesi Bassi. Grazie allo studio di Van Gogh sullo stereotipo dell'artista maledetto decide di studiare la vita del padre Amedeo Modigliani e scrive nel 1958 il libro \"Modigliani, senza leggenda\" edito da Vallecchi Editore. Questa opera smonta le diverse dicerie che gravano sulla memoria del padre, in modo particolare attacca colui che favor\u00ec la fama di artista maledetto, ossia Andr\u00e9 Salmon, autore di \"Vita e passione di Amedeo Modigliani\" edito nel 1926, ma che gi\u00e0 nel 1922 scrisse un articolo incentrato sulla Parigi \"Boh\u00e9mien\". Il testo pone al centro della riflessione una sola domanda: perch\u00e9 beveva Modigliani? Salmon descrive le sue eccessive bevute e l'uso di hascisc, con interviste, aneddoti ma senza specifiche note biografiche. Da storica invece la figlia Jeanne si attiene ai fatti, pur essendo cosciente che oggettivamente non \u00e8 possibile scriverne una biografia completa. Si dovrebbero mappare tutti gli studi e le abitazioni dove Modigliani ha vissuto ma, dati i numerosi traslochi, questo non \u00e8 possibile. Persino nel diario della madre, che purtroppo s'interrompe nei periodi pi\u00f9 interessanti, alcune vie vengono confuse. \nAlcuni elementi vengono invece scoperti grazie ad prezioso documento che narra la storia della famiglia Spinoza e Modigliani dal 1793:\n- sfata il mito della famiglia di filosofi, di cui pare che Mod\u00ec si sia vantato a Parigi, la falsa discendenza con Baruch Spinoza: la bisnonna era una Spinoza ma non era imparentata col grande filosofo, in pi\u00f9 non si spos\u00f2 mai e non ebbe figli; \n- sfata la leggenda della famiglia di banchieri. Tutti pensavano che lo fosse, ma il padre era solo un commerciante ed aveva un antenato che aveva s\u00ec lavorato per la zecca vaticana, ma solo come responsabile dell'approvvigionamento del rame. Grazie a tale lavoro compr\u00f2 qualche ettaro di terreno, ma che gli poi venne espropriato perch\u00e9 a quel tempo gli ebrei non potevo possedere terre.\n- sfata la diceria delle origini ebraiche Lionesi. Il cognome della madre non \u00e8 Garcin come scritto da Salmon ma Gaslin\n- sfata la leggenda che Mod\u00ec inizi\u00f2 a dipingere nel 1898 in preda ad un attacco di febbre tifoide, mentre aveva iniziato prima, nel 1896, solo per passione. \n- sfata la leggenda del mancato sostentamento della famiglia e dell'abbandono senza sepoltura a Parigi vi \u00e8 una lettera inviata dalla madre all'ultimo mercante d'arte Zaborowskij che diceva \"copritelo di fiori, provveder\u00f2 a rimborsarvi\". Il fratello deputato Emanuele, ci mise un mese per arrivare a Parigi, a causa della smobilitazione conseguente alla guerra. I viaggi a Firenze e Venezia furono pagati dallo zio Amedeo e quello per Parigi dalla madre, che sostenne sempre il figlio, pur non nuotando nell'oro.\n- sfata la leggenda che Mod\u00ec frequent\u00f2 l'accademia di nudo da Fattori a Firenze nel 1902 e a Venezia l'anno successivo.\n- sfata la leggenda di un Modigliani che praticava la scultura come seconda scelta e che l'abbandon\u00f2 per intraprendere la pittura. Il suo primo amore fu la scultura, ci dovette rinunciare diversi motivi. Prima di tutto per la salute: quando Mod\u00ec arriv\u00f2 a Parigi era gi\u00e0 malato. Scolpire il marmo era troppo faticoso, era insalubre per via della polvere che si respirava, perch\u00e9 era pi\u00f9 costoso che la pittura, per i costi dei grandi studi di cui necessitava. Lo si vedeva spesso in giardino o fuori all'aperto a scolpire pietre che gli amici gli portavano e che abbandonava ovunque perch\u00e9 non poteva trasportarle.\n- sfata la leggenda della sua formazione parigina: Mod\u00ec si forma in Italia come si evince dai suoi viaggi e i suoi riferimenti, come ha affermato lo storico dell'arte Enzo Carli. Jeanne documenta come l'unico studio che Mod\u00ec fece fu sulle sculture trecentesche di Tino di Camaino, prima a Napoli dove soggiorn\u00f2 per riprendersi da una convalescenza e successivamente a Firenze.\nGli unici tre studi critici che tentano di mettere ordine e che pubblicano documenti con note biografiche riscontrabili sono:\nJeanne Modigliani con il suo \"Modigliani senza Leggenda\"; Giovanni Scheiwiller con \"Omaggio a Modigliani\" del 1930; \nEnzo Maiolino \"Modigliani dal vero\" 1964 e seconda edizione 1981.\nIl suo costante impegno per ottenere un riconoscimento ufficiale del valore dell'opera paterna ottenne un importante successo nel 1981, quando a Parigi allest\u00ec la mostra pi\u00f9 completa di Modigliani sino ad allora tenutasi: oltre duecentocinquanta opere fra dipinti, sculture, \"gouaches\" e disegni.\nNel 1983 cre\u00f2 l'associazione culturale \"Archives L\u00e9gales Amedeo Modigliani\" e nomin\u00f2 Christian Parisot, curatore scientifico della Fondazione, suo successore ufficiale.\nMor\u00ec nel 1984 a Parigi (tre giorni dopo il ritrovamento a Livorno delle tre teste false erroneamente attribuite a Modigliani) per emorragia cerebrale in seguito a una caduta. Aveva sposato Mario Levi, fratello di Natalia Ginzburg, come si legge nel libro \"Lessico famigliare\". Era divorziata e lasci\u00f2 due figlie, Anne e Laure. \nMalgrado le polemiche sorte in occasione della mostra organizzata dai Musei Civici Livornesi su Amedeo Modigliani proprio in quell'anno, a causa della esposizione di alcune opere da lei ritenute non attribuibili all'artista, Jeanne Modigliani aveva espresso il progetto di tornare in questa citt\u00e0 in settembre per occuparsi dell'ipotesi del trasferimento degli archivi personali di Amedeo Modigliani, anche se la donazione di tutto il materiale era subordinata alla creazione di una Fondazione Modigliani.\nDopo la sua morte l'attivit\u00e0 degli \"Archives L\u00e9gales Amedeo Modigliani\" \u00e8 proseguita ad opera di Christian Parisot."}
{"id": "3826729", "revid": "516508", "url": "https://it.wikipedia.org/wiki?curid=3826729", "title": "HNS-LD", "text": ""}
{"id": "3826734", "revid": "838137", "url": "https://it.wikipedia.org/wiki?curid=3826734", "title": "Willem van Steenree", "text": "Biografia.\nStudi\u00f2 a Utrecht presso Cornelis van Poelenburch, di cui era nipote, o cugino di sua moglie, Jacomina van Steenree.\nIl suo stile si rif\u00e0 a quello del maestro, di cui pu\u00f2 considerarsi un seguace."}
{"id": "3826735", "revid": "411198", "url": "https://it.wikipedia.org/wiki?curid=3826735", "title": "4k", "text": ""}
{"id": "3826739", "revid": "116483508", "url": "https://it.wikipedia.org/wiki?curid=3826739", "title": "Ilie Stan", "text": ""}
{"id": "3826742", "revid": "599013", "url": "https://it.wikipedia.org/wiki?curid=3826742", "title": "Fcr", "text": ""}
{"id": "3826744", "revid": "2110845", "url": "https://it.wikipedia.org/wiki?curid=3826744", "title": "Alfred Schmitt", "text": "Laureatosi in matematica all'Universit\u00e0 di Strasburgo nel 1929, trov\u00f2 subito impiego all'Osservatorio di Algeri dove conobbe e spos\u00f2 la collega Odette Bancilhon. Nel 1949 divenne assistente all'Osservatorio di Strasburgo e successivamente all'Osservatorio Reale del Belgio ad Uccle. Nel 1958 venne nominato direttore dell'Osservatorio di Quito in Ecuador.\nIl Minor Planet Center gli accredita la scoperta di quattro asteroidi, effettuate tra il 1932 e il 1953.\nGli \u00e8 stato dedicato l'asteroide 1617 Alschmitt."}
{"id": "3826746", "revid": "253269", "url": "https://it.wikipedia.org/wiki?curid=3826746", "title": "Michael Fairman", "text": "Dalla ex moglie, Joy Grayson, ha avuto due figli, Jeremy e Sky."}
{"id": "3826751", "revid": "112203351", "url": "https://it.wikipedia.org/wiki?curid=3826751", "title": "Tro-Bro L\u00e9on 2005", "text": "Il Tro-Bro L\u00e9on 2005, ventiduesima edizione della corsa e valida come evento dell'UCI Europe Tour 2005 categoria 1.1, si svolse il 17 aprile 2005 su un percorso totale di circa 192,2\u00a0km. Fu vinto dal francese Tristan Valentin che termin\u00f2 la gara in 5h02'32\", alla media di 38,118 \u00a0km/h.\nAll'arrivo 58 ciclisti portarono a termine il percorso."}
{"id": "3826752", "revid": "1442080", "url": "https://it.wikipedia.org/wiki?curid=3826752", "title": "Durban Challenger 1990 - Singolare", "text": "Il tabellone singolare del Durban Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Jeremy Bates (tds n. 2). In finale ha sconfitto Grant Stafford con il punteggio di 6-4, 6-1."}
{"id": "3826756", "revid": "287204", "url": "https://it.wikipedia.org/wiki?curid=3826756", "title": "Brigitte (personaggio)", "text": " Brigitte, coniugata Parker, \u00e8 uno degli antagonisti principali della serie televisiva statunitense \"Jarod il camaleonte\" (\"The Pretender\" in originale), interpretata da Pamela Gidley. Brigitte \u00e8 un membro del \"Centro\" e inizialmente \u00e8 la spalla di Mr. Lyle. Anche lei inizia ad inseguire il protagonista Jarod, entrando in competizione con Miss Parker.\nPersonaggio.\nAspetto.\nLa caratterizzazione fisica di Brigitte \u00e8 essenzialmente la medesima di Miss Parker: affascinante, sofisticata, contraddistinta da una grande bellezza, alta, snella, atletica e voluttuosa spicca immediatamente per la sua prestanza. Tuttavia diversamente dalla rivale Brigitte \u00e8 caratterizzata da un sorrisetto compiaciuto perennemente stampato sulle labbra. Inizialmente ha i capelli biondi/platino corti a caschetto seuccessivamente se li dipinger\u00e0 di nero.\nIndossa abiti molto eleganti e costosi, solitamente di pelle. Ad ogni sua apparizione la vediamo sempre leccare il suo lecca lecca alla fragola.\nPersonalit\u00e0.\nBrigitte \u00e8 in un certo senso l'antitesi di Miss Parker. Infatti dimostra una personalit\u00e0 completamente differente dalla rivale: \u00e8 fredda, cinica, inaffidabile, doppiogiochista, egoista, incompassionevole, attaccabrighe, estroversa ed esuberante. Brigitte \u00e8 fortemente sarcastica ed infantile; questo lo si pu\u00f2 riscontrare dai suoi battibecchi con alcuni personaggi e da come si diverte ad interpretare il ruolo della matrigna di Miss Parker e Mr. Lyle. Dimostra spesso di essere arrogante ed eccessivamente sicura di s\u00e9, ma al contempo estremamente disinibita; completamente priva di empatia, spesso sembra quasi amorale per la poca importanza che d\u00e0 ai sentimenti altrui o all'etica.\nBrigitte ha avuto una relazione con Mr. Lyle quando i due lavoravano insieme e successivamente con Mr. Parker, con cui si sposer\u00e0 ed avr\u00e0 un figlio. La relazione tra i due si concluder\u00e0 con la morte della stessa Brigitte e in questa occasione Mr. Parker affermer\u00e0 di non aver mai amato la donna, ma di averla sposata solo per avere un figlio.\nAll'inizio della seconda stagione Brigitte ha un accento inglese. Si scoprir\u00e0 successivamente che Brigitte fingeva il suo accento. Prima della sua relazione con Mr. Parker, Brigitte ha avuto una breve relazione con Mr. Lyle.\nBiografia del personaggio.\nNella serie.\nBrigitte \u00e8 la collaboratrice di Mr. Lyle e appare contemporaneamente a quest'ultimo nel primo episodio della seconda stagione. Entra ben presto in conflitto con Miss Parker soprattutto quando quest'ultima scopre che Brigitte ha intenzione di prendere il comando sulla missione di cattura di Jarod. Quando Lyle verr\u00e0 escluso dal \"Centro\", Brigitte diventer\u00e0 la spalla del Signor Raines.\nSuccessivamente tenter\u00e0 di uccidere Mr. Parker sabotanto l'elicottero, ma verr\u00e0 ostacolata da Miss Parker. Dopo questo evento tenta di riconquistare la fiducia del \"Centro\" cercando di convincere gli altri membri della struttura che Miss Parker, Sidney e Broots sono in combutta con Jarod.\nNella terza stagione Brigitte inizia anche ad avere una relazione con Mr. Parker, con cui si sposer\u00e0 e dalla quale avr\u00e0 un figlio. Tuttavia il figlio potrebbe essere anche di Lyle, secondo riferisce Broots che ha assistito a degli atteggiamenti ambigui tra Brigitte e Lyle. Brigitte morir\u00e0 durante il parto dopo aver rivelato a Miss Parker di essere lei la responsabile della morte di Thomas, il cui omicidio gli venne commissionato dal \"Centro\".\nAbilit\u00e0.\nBrigitte \u00e8 un'esperta in svariate tecniche di spionaggio ed \u00e8 in grado di utilizzare qualsiasi tipo di arma da fuoco, dimostrando una mira praticamente infallibile. "}
{"id": "3826757", "revid": "287204", "url": "https://it.wikipedia.org/wiki?curid=3826757", "title": "7664 Namahage", "text": "7664 Namahage \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,9424504\u00a0UA e da un'eccentricit\u00e0 di 0,1168157, inclinata di 1,67501\u00b0 rispetto all'eclittica.\nL'asteroide \u00e8 dedicato all'omonimo rituale che si svolge durante la celebrazione del capodanno nella penisola giapponese di Oga."}
{"id": "3826764", "revid": "287204", "url": "https://it.wikipedia.org/wiki?curid=3826764", "title": "Aircel Chennai Open 2012 - Singolare", "text": "Il singolare dell'Aircel Chennai Open 2012 \u00e8 stato un torneo di tennis facente parte dell'ATP World Tour 2012.\nIl campione uscente era Stanislas Wawrinka, ma \u00e8 stato battuto ai quarti di finale dal qualificato G\u014d Soeda.\nIl canadese Milos Raonic ha vinto il torneo battendo in finale il serbo Janko Tipsarevi\u0107 per 64-7, 7-64, 7-64.\nTeste di serie.\nLe prime quattro teste di serie ricevono un bye per il secondo turno."}
{"id": "3826767", "revid": "1305772", "url": "https://it.wikipedia.org/wiki?curid=3826767", "title": "Over You", "text": ""}
{"id": "3826768", "revid": "3831", "url": "https://it.wikipedia.org/wiki?curid=3826768", "title": "Campanino (San Martino Valle Caudina)", "text": ""}
{"id": "3826782", "revid": "1375161", "url": "https://it.wikipedia.org/wiki?curid=3826782", "title": "Uovo di nefrite", "text": "L'Uovo di nefrite impero, \u00e8 una delle uova imperiali Faberg\u00e9, un uovo di Pasqua gioiello che l'ultimo Zar di Russia Nicola II don\u00f2 a sua madre, l'imperatrice vedova Marija F\u00ebdorovna. \nFu fabbricato nel 1902 a San Pietroburgo sotto la supervisione del gioielliere russo Peter Carl Faberg\u00e9 della Faberg\u00e8.\nFino a poco tempo fa si pensava che fosse perduto, ma nel 2015, nel processo di ricerca, \u00e8 stato autenticato con successo.\nDescrizione.\nLe informazioni su questo prodotto fino all'inizio degli anni 2000 erano estremamente scarse e limitate principalmente a ipotesi e congetture. In realt\u00e0, solo l'anno di creazione dell'oggetto, il suo primo proprietario e il conto di acquisto erano noti. Questo uovo apparve ai ricercatori senza una miniatura all'interno, e dovevano scoprire il cui ritratto potrebbe essere raffigurato sulla miniatura. Nel 1922 fu scoperta la seguente voce: \u00abun uovo di nefrite su una base d'oro e un ritratto dell'imperatore Alessandro III in un medaglione\u00bb, che spinse uno dei proprietari del soggetto alla fine degli anni ' 90.inserire un ritratto di Alessandro III nella cornice. In parallelo, alcuni esperti hanno detto che nel 1935 a Londra ha esposto un certo numero di prodotti Faberg\u00e9, tra cui \"un ritratto in miniatura di Alessandro III in una cornice di nefrite. Maestro Zengraph\". Tuttavia, gli oggetti di cui sopra non erano un uovo \"Impero\".\nPer molti anni, gli esperti non potevano formare un'opinione inequivocabile su questo uovo di Pasqua, fino a quando nel 2015 nello studio del soggetto non si \u00e8 verificato un vero e proprio passo avanti. Ci\u00f2 \u00e8 dovuto alla scoperta e allo studio di una fonte unica \u2014 \u00abun elenco delle proprie cose Dell'imperatrice vedova Maria F\u00ebdorovna, che era in custodia nel Palazzo di Gatchina\u00bb del 28 luglio 1917. Questo documento di 12 pagine descrive 150 diversi oggetti appartenenti all'imperatrice vedova Maria F\u00ebdorovna, tra cui l'uovo di Pasqua Imperiale \"Impero\" del 1902 (al numero 10, nella seconda pagina del documento). La voce sul soggetto \u00e8 la seguente: \"un uovo in una cornice d'oro su due colonne di nefrite, all'interno ritratti condotto. Kn. Olga Aleksandrovna e il Principe P. A. Oldenburg\u00bb. Questa descrizione \u00e8 la pi\u00f9 accurata attualmente disponibile. Cos\u00ec, il ritratto in miniatura di Alessandro III \u00e8 stato visto come una sorpresa di uova erroneamente.\nLa versione \u00e8 per questo regalo vedova imperatrice Maria F\u00ebdorovna scelto \u00e8 confermata dal fatto che nel 1901 fu un matrimonio di Olga Aleksandrovna e Pietro di Oldenburg. Questo evento \u00e8 stato particolarmente importante per Maria F\u00ebdorovna, poich\u00e9 non voleva che la figlia pi\u00f9 giovane lasciasse la Russia (nel caso del suo matrimonio con uno dei membri delle dinastie europee). Le uova di Pasqua di Faberg\u00e9 di solito portavano un certo significato, commemorativo (per l'anniversario di un evento) o di un evento dello scorso anno. L'uovo \u00e8 attualmente in una collezione privata a New York, negli Stati Uniti."}
{"id": "3826789", "revid": "119815698", "url": "https://it.wikipedia.org/wiki?curid=3826789", "title": "Ellen McLain", "text": "Biografia.\nHa studiato alla North Carolina School of the Arts ed al New England Conservatory di Boston.\n\u00c8 sposata dal 1986 con John Patrick Lowrie anch'egli doppiatore per Valve Corporation che ha prestato le voci ai cittadini e ad Odessa Cubbage nel videogioco \"Half-Life 2\", al Cecchino in \"Team Fortress 2\", ed a numerosi eroi in \"Dota 2\".\nCarriera.\nMcLain \u00e8 principalmente nota per i suoi doppiaggi nei videogiochi di Valve Corporation. Presta la voce all'Amministratrice in \"Team Fortress 2\", a GLaDOS in \"Portal\" e nel seguito \"Portal 2\", alla voce della centralinista nella serie \"Half-Life 2\" a due eroine in \"Dota 2\". \nMcLain ha inoltre canta \"Still Alive\" e \"Want You Gone\", canzoni dei crediti finali di \"Portal\" e \"Portal 2\", entrambe scritte da Jonathan Coulton; in quest'ultima ha cantato come soprano l'aria \"Cara Mia\", (ufficialmente chiamata \"Cara Mia Addio\"). Ha cantato anche con \u201cThe Chalkeaters\u201d la canzone dedicate a Valve e a Gabe Newell \u201cCount To Three\u201d. Nel dicembre 2011 ha vinto il primo premio allo \"Spike Video Game Awards\" per la \"Miglior Performance femminile\" per l'interpretazione di GLaDOS in \"Portal 2\".\nFuori dal mondo videoludico ha lavorato con grandi direttori d'orchestra come Seiji Ozawa, Gerard Schwarz, e Gunther Schuller in alcune piccole produzioni teatrali di operette inglesi sia colte che leggere."}
{"id": "3826796", "revid": "1776051", "url": "https://it.wikipedia.org/wiki?curid=3826796", "title": "Manifesto of Lacuna Coil", "text": "Manifesto of Lacuna Coil \u00e8 la seconda raccolta del gruppo Lacuna Coil. Le tracce provengono dagli album \"In a Reverie\", \"Unleashed Memories\", \"Comalies\" e \"Karmacode\", e dagli EP \"Lacuna Coil\" e \"Halflife\".\nTracce.\nTesti e musiche dei Lacuna Coil, eccetto dove \u00e8 indicato."}
{"id": "3826798", "revid": "767487", "url": "https://it.wikipedia.org/wiki?curid=3826798", "title": "Chen Zhizhao", "text": "Carriera.\nIl giocatore inizia la sua carriera nello Shanghai Shenhua.\nNella stagione 2007-2008 si trasferisce nel Citizen, squadra di Hong Kong. Il giocatore colleziona 23 presenze in due anni, segnando due gol. Nella stagione 2009-2010 firma un contratto di cinque anni con il Nanchang Hengyuan, con cui colleziona 48 presenze e mette a segno 13 gol.\nCorinthias.\nNel febbraio del 2012, il centrocampista passa il prestito al Corinthians e gioca con il numero 200, in omaggio ai 200 anni dell'immigrazione cinese in Brasile.\nNel 2013 vince il campionato paulista."}
{"id": "3826799", "revid": "1543377", "url": "https://it.wikipedia.org/wiki?curid=3826799", "title": "Cluster genico", "text": "Un cluster genico \u00e8 un gruppo di due o pi\u00f9 geni che codificano per la stessa proteina o per proteine simili tra di loro, disposti su un singolo cromosoma.\nI geni di un cluster si trovano tutti a breve distanza l'uno dall'altro sul cromosoma. Popolazioni che discendono da un antenato comune tendono a possedere le stesse variet\u00e0 di cluster genici, perci\u00f2 questi cluster sono utili per ricostruire la recente storia evolutiva. Sfruttando questa caratteristica, Luigi Luca Cavalli-Sforza identific\u00f2 diversi gruppi genetici dell'Homo sapiens e stim\u00f2 la distanza filogenetica tra essi.\nUn esempio di cluster genico \u00e8 dato dal cluster della \u03b2-globina nell'uomo. Esso contiene cinque geni funzionali che codificano per proteine paraloghe, di poco diverse tra di loro, e un gene non funzionale. Una molecola dell'emoglobina contiene due di queste proteine dello stesso tipo. La vicinanza tra i geni permette una regolazione concertata dell'espressione genica: in diversi stadi dello sviluppo di un individuo (embrione, feto, adulto) viene trascritto un gene specifico mentre gli altri sono silenziati.\nI cluster genici si formano a causa dei processi di duplicazione genica e divergenza. Un gene viene accidentalmente duplicato durante una divisione di una cellula germinale, in questo modo l'individuo che discender\u00e0 da questa cellula, e a loro volta i suoi discendenti, potranno ereditare il cromosoma in cui sono presenti le due copie del gene. Inizialmente questi geni codificheranno per la stessa proteina ma nel corso dell'evoluzione successiva essi potranno divergere, mutando, arrivando a codificare per proteine solo parzialmente simili e con funzioni diverse ma probabilmente collegate. Il processo \u00e8 stato descritto da Susumu Ohno nel libro \"Evoluzione per duplicazione genica\" (1970)."}
{"id": "3826807", "revid": "62748", "url": "https://it.wikipedia.org/wiki?curid=3826807", "title": "Salvami (Donatella Rettore)", "text": ""}
{"id": "3826808", "revid": "729019", "url": "https://it.wikipedia.org/wiki?curid=3826808", "title": "53\u00ba Reggimento fanteria &quot;Umbria&quot;", "text": "Il 53\u00ba Reggimento fanteria \"Umbria\" \u00e8 stata un'unit\u00e0 militare del Regio Esercito Italiano e, con la denominazione 53\u00ba Battaglione Fanteria d'Arresto \"Umbria\", dell'Esercito Italiano.\nStoria.\nLe origini.\n\"Aosta\" ed inquadrato insieme al 54\u00ba Reggimento fanteria \"Umbria\" nella Brigata \"Umbria\". Nel 1866 nel corso della Terza guerra d'indipendenza venne impiegato sulla riva destra del Mincio, senza per\u00f2 partecipare ai fatti d'arme di Custoza e successivamente nel corso dello stesso anno venne impiegato nella repressione dei moti insurrezionali in Sicilia dove nelle giornate del 21 e 22 settembre riusc\u00ec a sedare la rivolta e a ristabilire l'autorit\u00e0 dello Stato, guadagnando alla Bandiera la sua prima \"Medaglia d'Argento al Valor Militare\". Pochi mesi dopo, durante l'epidemia di colera, che invest\u00ec pure reparti del reggimento, i militari del reggimento non si risparmiarono nel prestare opera di soccorso alle popolazioni del trapanese, dove il 53\u00b0 era stato trasferito. Fino al 1867 il reggimento venne impiegato nella lotta contro il brigantaggio nelle province meridionali. Il 15 ottobre 1871 ha assunto la denominazione di 53\u00ba Reggimento fanteria \"Umbria\".\nIl reggimento ha poi anche partecipato alle imprese coloniali italiane con un modesto impiego nella campagna d'Africa del 1895-96 e mobilitando diversi reggimenti nella guerra italo turca del 1911-12 che avrebbe portato alla conquista della Libia.\nFino al 1903, anno in cui venne stanzato a Vercelli il reggimento aveva pi\u00f9 volte cambiato la sua sede spostandola da Palermo a Siracusa, a Perugia, a Siena, poi ancora a Palermo, a Genova, a Cagliari, a Reggio Emilia, a Lecce, a Napoli, a Verona, a Pistoia.\nPrima guerra mondiale.\nSuccessivamente all'entrata in guerra dell'Italia nel primo conflitto mondiale, il 5 giugno 1915 il reggimento da Vercelli raggiunse il fronte nella zona di Cortina d'Ampezzo, dislocando posti di osservazione a S. Fosca, dove ricevette il battesimo del fuoco in quel conflitto per poi vedersi assegnare a luglio l'obiettivo del Monte Piana, partecipando a partire dal 3 agosto all'offensiva, che si protrasse sino al mese di ottobre. Le difficolt\u00e0 climatiche invernali e la palese difficolt\u00e0 di insediare postazioni sistemate pi\u00f9 in alto, fecero tramontare l'idea di un'azione in grande stile su monte Piana, n\u00e9 su regioni limitrofe, le azioni sporadiche e le azioni di disturbo non si fermarono ma non ci furono pi\u00f9 azioni italiane di grosso peso sul fronte del monte Piana ed entrambi gli schieramenti pensarono a rinforzare le posizioni e ad adattarle al clima rigido dell'inverno, iniziando una nuova guerra, quella contro i rigori dell'inverno. Nei primi giorni di marzo del 1916 si ebbe una ripresa dell'offensiva e durante tutto l'anno il reggimento venne impiegato in un susseguirsi di attacchi dimostrativi e di puntate offensive in Val Popena e sulle pendici del Monte Piana.\nNel 1917 dopo l'inverno, venne trasferito lungo le pendici del Monte Canin, dove si prodig\u00f2 in opere di fortificazione e dove, in seguito alla disfatta di Caporetto, venne sorpreso dalla ritirata della 2\u00aa e della 3\u00aa Armata. L'8 novembre raggiunse Montebelluna, il 10 novembre la riva destra del Piave, nella zona di Nervesa e il 1\u00ba dicembre si radun\u00f2, per riordinarsi, a Paderno d'Asolo, per entrare in linea, il 12 dicembre, nella regione Grappa - Tomba - Monfenera, dove si distinse il III\u00b0/53\u00b0 che prese parte alla battaglia in Val Cancino, battendosi strenuamente per impedire il passo al nemico e meritando una menzione sul bollettino del comando Supremo che recitava: \" ... merita l'onore di speciale menzione il III/53\u00b0 che, sul fondo di Val Cancino, sbarrando la via al nemico col glorioso sacrificio, ha affermato ancora una volta l'eroico motto: di qui non si passa; insegna e vanto degli alpini nostri\".\nIl 3 novembre 1918 il reggimento, nella zona di Valdobbiadene, venne raggiunto dall'ordine di cessazione delle ostilit\u00e0.\nNel corso del conflitto alla guida del 53\u00ba Reggimento fanteria \"Umbria\" si sono alternati i seguenti comandanti:\nTra le due guerre.\nAl termine del primo conflitto mondiale il reggimento rest\u00f2 nel Cadore sino al 12 settembre, data in cui rientr\u00f2 nella sede di Vercelli.\nNel giugno 1920 al reggimento venne concesso l'Ordine Militare di Savoia.\nCon l'applicazione della legge 11 marzo 1926 sull'ordinamento del Regio Esercito che prevedeva la formazione delle Brigate su tre reggimenti venne assegnato alla II Brigata di fanteria unitamente al 54\u00ba Reggimento fanteria \"Umbria\" e al 68\u00ba Reggimento fanteria \"Palermo\", articolato su due battaglioni.\nNel marzo 1934 al reggimento venne concesso il motto araldico \"Sento in cuor l'antica Patria\". Nel corso dello stesso anno il reggimento ha trasferito la sua sede da Vercelli ad Ivrea,\nIl 30 settembre 1934 da una compagnia di nuova costituzione del 53\u00ba Reggimento fanteria \"Umbria\" ebbe origine, ad Ivrea, il 14\u00b0 Sotto-settore autonomo alpino, che diventer\u00e0 il X Settore di Copertura della \"Guardia alla Frontiera\".\nIl reggimento prese parte alla guerra di Etiopia con il I battaglione che venne inquadrato nel 38\u00ba Reggimento fanteria \"Ravenna\".\nIl 5 aprile 1939 lasci\u00f2 nella sua sede di Ivrea i suoi Reparti al 38\u00ba Reggimento fanteria \"Ravenna\", trasferendo la propria sede a Biella dove viene ricostituito, inglobando il I\u00b0 battaglione del 68\u00ba Reggimento fanteria, gi\u00e0 di stanza in questa citt\u00e0 e il I\u00b0 battaglione dell'87\u00ba Reggimento fanteria, dislocato a Montevarchi e costituendo a Cossato il III\u00b0 battaglione con richiamati.\nCon la costituzione delle divisioni binarie dal 25 aprile 1939 venne inquadrato nella Divisione fanteria \"Sforzesca\" nella quale vennero inquadrati anche il 54\u00ba Reggimento fanteria e 17\u00ba Reggimento artiglieria per divisioni di fanteria ed in tale circostanza il 24 agosto assunse la denominazione di 53\u00ba Reggimento fanteria \"Sforzesca\".\nSeconda guerra mondiale.\nAll'entrata in guerra dell'Italia nella seconda guerra mondiale il reggimento venne schierato sul fronte francese fino alla capitolazione della Francia e all'armistizio di Villa Incisa del 25 giugno 1940, rientrando nella sede di Biella il 4 novembre successivo.\nNel gennaio 1941 il reggimento raggiunse il fronte greco-albanese dove si copr\u00ec di gloria nei combattimenti di Mali Scindeli, Mali Trebescines, Klisura, guadagnando alla Bandiera un'ulteriore Medaglia d'Argento al Valor Militare.\nIl 21 luglio 1941 conclusa la campagna di Grecia, il 53\u00ba fanteria viene rimpatriato, rientrando nella sua sede di Biella.\nIl 26 maggio 1942 la Bandiera del Reggimento viene decorata a Novara, dal Re Vittorio Emanuele III, con la seconda Medaglia d'Argento al Valor Militare per l'indomita volont\u00e0 e il tenace ardore tenuto sul fronte greco.\nAlla fine di giugno 1942 il Reggimento venne inviato in Russia, dove ha operato nel corso della Prima battaglia del Don nella zona di Jagodnij, guadagnando alla bandiera una Medaglia d'Argento al Valor Militare e combattendo nella seconda battaglia del Don, nel corso dell'Operazione Piccolo Saturno a Ob Tschirsky, Popowka, Annenskij, Krasnojarowka fino ad essere decimato. Il valore dei Fanti del 53\u00ba Reggimento venne evidente dalla motivazione della Medaglia d'Oro al Valor Militare concessa per la seconda battaglia del Don e per il successivo dramma della ritirata nella steppa russa.\nIl 20 aprile 1943 la Bandiera del Reggimento fece il suo rientro a Biella. L'11 luglio il Reggimento viene schierato a presidio del confine orientale, sul Carso.\nL'8 settembre, il reggimento, arretrato sino a Trieste, a seguito delle vicende armistiziali, si sciolse, essendo stato il suoil comandante, catturato dai tedeschi. Riuniti all'ippodromo di Montebello, parte dei fanti evase portando con s\u00e9 le armi e gli equipaggiamenti e parte venne deportata in Germania.\nLa storia recente.\nIl 1 luglio 1963 il reggimento venne ricostituito come 53\u00ba Reggimento fanteria d'arresto \"Umbria\" nella sede di Jalmicco di Palmanova nella caserma Lago, alle dipendenze della Divisione fanteria \"Folgore\".\nin seguito alla riorganizzazione dell'Esercito Italiano del 1975 che aboliva il livello reggimentale, il 1\u00ba ottobre 1976, sulla base dei quadri e dei fanti del I Battaglione del 53\u00ba Reggimento fanteria d'arresto \"Umbria\", venne costituito il 53\u00ba Battaglione fanteria d'arresto \"Umbria\", che ereditava la Bandiera, le tradizioni, il motto, le mostrine e il nome dal 53\u00ba Reggimento fanteria \"Umbria\". Al 53\u00ba Battaglione fanteria d'arresto \"Umbria\", che il 10 ottobre 1987 ricevette la nuova Bandiera di guerra, venne assegnata la sede di Pavia di Udine nella caserma Paravano, con un distaccamento presso caserma Colombini di Brazzano (caserma Colombini) e venne inquadrato nella Divisione \"Folgore\", con sede a Treviso.\nIl 1 ottobre 1986 a seguito dello scioglimento delle Divisioni, il 53\u00ba Battaglione fanteria d'arresto \"Umbria\" venne inquadrato nella Brigata meccanizzata \"Gorizia\".\nIl seguito alla fine della guerra fredda e allo scioglimento del Patto di Varsavia i battaglioni della fanteria d'arresto vennero progressivamente sciolti a partire dalla fine del 1991 e il 31 marzo 1993 anche il 53\u00ba Battaglione fanteria d'arresto \"Umbria\" viene sciolto.\nStemma.\nScudo Partito. Il primo rosso e d'argento in fascia: al capo ... Il secondo fasciato d'argento e d'azzurro di otto pezzi, al capo il monte all'italiana di sei cime d'oro, sormontato da un falco (?). Il tutto abbassato da un capo d'oro con il quartier franco d'azzurro, al tridente bizantino d'oro d'Ucraina.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"SENTO IN CUOR L'ANTICA PATRIA\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nMotto.\nSento in cuor l'antica Patria\nFesta del reggimento.\n12 dicembre, la Madonna del DON, in ricordo dei caduti di Russia\nNote.\nDistaccamenti: Lucinico (GO), Farra D'Isonzo (GO) S. Lorenzo Isontino (GO), Fogliano-Redipuglia (GO), Brazzano di Cormons (GO), Pavia di Udine (UD), Ipplis (UD) Perteole (UD)"}
{"id": "3826812", "revid": "124721138", "url": "https://it.wikipedia.org/wiki?curid=3826812", "title": "52\u00ba Reggimento fanteria &quot;Alpi&quot;", "text": "Il 52\u00ba Reggimento fanteria \"Alpi\" \u00e8 stata un'unit\u00e0 militare del Regio Esercito Italiano e, successivamente dell'Esercito Italiano con la denominazione di \"52\u00ba Reggimento fanteria d'arresto \"Alpi\"\" e poi di 52\u00ba Battaglione fanteria d'arresto \"Alpi\".\nStoria.\nLe origini.\nIl 52\u00ba reggimento fanteria \"Alpi\" discende dai tre reggimenti di volontari, formati nella primavera del 1859, in previsione della guerra contro l'Austria, nei depositi di Cuneo il 20 febbraio, di Acqui il 17 marzo e di Savigliano il 20 marzo. In attuazione del decreto 17 marzo che prevedeva la costituzione del Corpo Cacciatori delle Alpi si inizi\u00f2 a formare il 1\u00ba Reggimento al quale venne affiancato, il successivo 7 aprile, il 2\u00ba Reggimento. Il 17 aprile con il personale affluito ad Acqui prese vita anche il Corpo Cacciatori degli Appennini che a pochi giorni dalla formazione pass\u00f2 alle dipendenze del Ministero della Guerra. Formatosi il 4 maggio un nuovo reggimento, il Corpo Cacciatori delle Alpi, composto dai tre reggimenti (1\u00ba, 2\u00ba e 3\u00ba), da una compagnia guide a cavallo ed una compagnia bersaglieri, viene posto al comando di Giuseppe Garibaldi nominato Maggior Generale dell'Armata Sarda, nei cui ranghi il Corpo, costituitosi a livello di brigata, entr\u00f2 a far parte, prendendo parte alla seconda guerra di indipendenza\nAllo scoppio delle ostilit\u00e0, varcato il Ticino nei pressi di Sesto Calende, la brigata inizi\u00f2 la sua travolgente avanzata, battendo gli Austriaci a Varese e a San Fermo, liberando in rapida successione Varese, Como, Bergamo e Brescia, terminando la campagna allo Stelvio.\nCon Regio decreto del 14 maggio 1860 la Brigata fu incorporata nell'Armata Sarda con la denominazione di \"ALPI\" ed ordinata su due Reggimenti, il 51\u00ba e il 52\u00ba. Con lo scioglimento nel 1871 delle brigate permanenti, i due Reggimenti vennero denominati rispettivamente 51\u00ba e 52\u00ba Reggimento Fanteria (Alpi). Nel 1881 essi furono nuovamente riuniti nella Brigata \"Alpi\" (51\u00ba e 52\u00ba Reggimento Fanteria). Fra il 1895 e il 1896 il 52\u00ba Reggimento Fanteria, per la guerra italo-abissina, concorse alla formazione dei Battaglioni di Cacciatori d'Africa, battendosi eroicamente ad Adua il 1\u00ba marzo 1896.\nSuccessivamente il reggimento venne mobilitato per la guerra italo-turca, a Tripoli, il 10 novembre 1911, che avrebbe portato nel 1912 alla conquista della Libia. Per il suo comportamento durante il conflitto alla bandiera del reggimento venne conferita la Medaglia d'oro al valor militare.\nNella prima guerra mondiale (1915-1918).\nIl reggimento che aveva sede a Spoleto, nel corso della prima guerra mondiale inquadrato nella Brigata \"Alpi\" ha preso parte alla Dodicesima battaglia dell'Isonzo ripiegando poi sul fronte del Piave, dopo essersi distinto alla Marmolada, al Passo Fedaia, al Sasso di Mezzod\u00ec, al Col di Lana, al Ponte di Vidor, sul Grappa. Nel 1918 il reggimento segue in Francia la Brigata \"Alpi\", che, al comando del colonnello brigadiere Peppino Garibaldi, venne inviata sul fronte occidentale a combattere col II Corpo d'armata italiano in Francia del generale Albricci; al comando del I\u00b0 Battaglione del reggimento, dal dicembre 1917 all'ottobre 1918, il maggiore Ricciotti Garibaldi, mentre l'ultimo comandante del III\u00b0 Battaglione nel corso della campagna in Francia \u00e8 stato il tenente colonnello Ubaldo Soddu che ha sostituito il maggiore Giuseppe Mariotti, caduto sul campo il 15 luglio 1918. In Francia il reggimento ha combattuto a Bligny, Bois de Courton, sul fiume Aisne, Sissonne, Vauxerre, Chemin des Dames, Rozoy-sur-Serre. Al reggimento vennero conferite la Croce di Cavaliere dell\u2019Ordine Militare di Savoia e due medaglie d'argento al Valor Militare, la prima per il combattimento sul Col di Lana, la seconda per la campagna di Francia.\nPeriodo tra le due guerre mondiali.\nIn seguito al Regio decreto 11 marzo 1926, sull'ordinamento del Regio Esercito venne articolato su due battaglioni ed a seguito della formazione delle Brigate su tre reggimenti venne assegnato alla XXII Brigata di fanteria assieme al 51\u00ba Reggimento fanteria \"Alpi\" ed all'81\u00ba Reggimento fanteria \"Torino\".\nIl 1\u00ba ottobre 1934 ha assorbito la Scuola Allievi Ufficiali di complemento di Spoleto, e articolato due battaglioni allievi ed uno truppa, assumendo la denominazione 52\u00ba Reggimento fanteria \"Scuola\".\nIn occasione dell Guerra d'Etiopia del 1935-1936 il reggimento ha fornito a corpi e reparti vari mobilitati 15 ufficiali e 123 soldati.\nNella seconda guerra mondiale (1939-1945).\nTrasferita la sede del comando a Terni nel 1939 persa la connotazione di reggimento di formazione, nel 1940 il Reggimento riprende la denominazione di 52\u00ba Reggimento fanteria \"Alpi\" e viene inquadrato nella 22\u00aa Divisione fanteria \"Cacciatori delle Alpi\" insieme al 51\u00ba Reggimento fanteria \"Alpi\" e al 1\u00ba Reggimento artiglieria per divisioni di fanteria. Il 10 giugno 1940, giorno dell'entrata in guerra dell'Italia nel secondo conflitto mondiale, il Reggimento aveva la seguente configurazione organica: comando e compagnia comando, tre battaglioni fucilieri, compagnia mortai da 81, batteria armi di accompagnamento da 65/17 e risultava schierato sul fronte alpino occidentale.\nDopo l'armistizio con la Francia, il reggimento nel 1941 venne rischierato sul fronte greco-albanese e dopo aver concluso la campagna di Grecia il Reggimento venne impiegato in operazioni di polizia in Jugoslavia dove ha operato nel 1942/43 con compiti di presidio e controguerriglia, fino allo scioglimento avvenuto l'8 settembre 1943, nella zona di Lubiana, a seguito degli eventi che determinarono l'armistizio.\nLa Ricostituzione.\nIl reggimento venne ricostituito il 1\u00ba luglio 1958 a Cuneo, per trasformazione del 2\u00b0 CAR e nel giugno 1963 trasferito a Fossano. Il 22 settembre 1964, nel quadro del riordinamento delle Forze destinate al presidio delle opere fortificate, il Reggimento venne trasferito nel Friuli e dislocato alla Frontiera Orientale assumendo la denominazione di 52\u00ba fanteria d'arresto \"Alpi\" alle dipendenze della Divisione fanteria \"Mantova\", con sede del comando a Tarcento. In occasione del terremoto che ha devastato il Friuli, il 6 maggio 1976 e successivamente il 15 settembre, il reggimento ha preso parte alle operazioni di soccorso alle popolazioni colpite, meritandosi una Medaglia di Bronzo al Valore dell\u2019Esercito. La caserma \"Urli\" di Tarcento, sede del reggimento per i gravi danni subiti, venne dichiarata inagibile, mentre la caserma \"Grimaz\" di Attimis aveva subito danni che vennero riparati nell'arco di quattro mesi. \n52\u00ba Battaglione fanteria d'arresto \"Alpi\".\nIl 1\u00ba ottobre 1976, nel quadro della ristrutturazione dei reparti dell'Esercito Italiano, il 52\u00ba Reggimento fanteria venne sciolto e la sua bandiera di guerra, le glorie e le tradizioni, ereditate dal 1\u00ba Battaglione, che assunse assumendo la denominazione di 52\u00ba Battaglione fanteria d'arresto \"Alpi\" con sede ad Attimis e Grupignano alle dipendenze della Divisione meccanizzata \"Mantova\". Dal 1\u00ba ottobre 1986 a seguito dell'abolizione del livello divisionale, il Battaglione pass\u00f2 alle dipendenze della Brigata meccanizzata \"Mantova\". Il 1\u00ba agosto 1987 il Battaglione ha acquisito la caserma \"Sergio Vescovo\" di Purgessimo, gia del 120\u00b0 Battaglione fanteria d'rresto \"Fornovo\". Il 7 luglio 1991 il battaglione venne trasferito alla Caserma \"Zucchi Lanfranco\" di Cividale del Friuli. Nella seconda met\u00e0 degli anni ottanta la casermetta di Canebola, nel comune di Faedis, affidata al 52\u00ba battaglione fanteria d'arresto \"Alpi\", \u00e8 rimasta tristemente famosa in quanto vi si svolgevano brutali episodi di nonnismo ai danni delle nuove reclute in servizio militare di leva (episodio del piccone), con alcuni militari condannati dalla procura militare di Padova. La casermetta, a nord dell'abitato, era una fortificazione, all\u2019incrocio delle strade per Subit e Masarolis, che si sviluppava anche sul versante nord del monte e controllava l\u2019accesso dalla Jugoslavia attraverso la valle del torrente Rieca.\nCon la fine della guerra fredda, venuta meno l'esigenza di disporre di forze d'arresto lungo il confine orientale nella cosiddetta \"soglia di Gorizia\" il 1\u00ba aprile 1993 il battaglione viene trasferito presso la Caserma \"Luciano Capit\u00f2\" di Portogruaro, in provincia di Venezia assumendo la denominazione di 52\u00ba Battaglione \"ALPI\" con funzioni di CAR, per essere sciolto il 29 agosto 1996. La Bandiera di guerra \u00e8 custodita presso l'Altare della Patria al sacrario delle bandiere del Vittoriano a Roma.\nStemma.\nScudo Partito: il primo di azzurro a tre monti nevati al naturale, sormontati da tre corni da caccia d'oro, imboccati, guemiti, legati di rosso, uno sull'altro; il secondo fasciato di rosso e d'argento di sei pezzi, caricato da un destrocherio armato, tenente un ramoscello di alloro, al capo di rosso alla croce d'argento. Il tutto abbassato ad un capo d'oro con il quartier franco d'azzurro, al veliero d'oro di tre vele spiegate d'argento, cimate del tricolore italiano e sormontato da tre corone d'oro disposte in fascia.\nMotto del Reggimento.\nIl motto del 52\u00ba Reggimento fanteria \"Alpi\" \u00abObbedisco!\u00bb deriva dalla risposta data al termine della Terza Guerra d'Indipendenza, il 21 luglio 1866, da Giuseppe Garibaldi che conquist\u00f2, alla testa dei suoi uomini, l'abitato di Bezzecca. Con questa vittoria era aperta la strada per Trento, ma la guerra termin\u00f2 dopo pochi giorni per cui Garibaldi ricevette l'ordine di sospendere le operazioni e di abbandonare il territorio occupato. Fedele al suo innato senso di disciplina, Garibaldi rispose telegraficamente \u201cObbedisco\u201d (9 agosto 1866) che \u00e8 diventato il motto del 52\u00b0.\nFesta del reggimento.\nLa festa del reggimento si celebrava il 20 settembre, anniversario della battaglia di i Sidi Bilal.\nPersone legate al Reggimento.\nIl 15 luglio 1915 da Perugia parte la brigata Cacciatori delle Alpi comprendente 23 volontari repubblicani pratesi tra i quali il giovane fante Curzio Suckert(Malaparte), promosso ufficiale nell'ottobre 17, alfiere durante la ritirata conseguente a Caporetto, e ufficiale durante la campagna di Francia del 18 dove rimase ferito durante un bombardamento con i gas, nella campagna di Bligny guadagnandosi la ricompensa al valore."}
{"id": "3826819", "revid": "46066191", "url": "https://it.wikipedia.org/wiki?curid=3826819", "title": "Tim Berg", "text": ""}
{"id": "3826820", "revid": "154893", "url": "https://it.wikipedia.org/wiki?curid=3826820", "title": "Numero di giri al minuto", "text": ""}
{"id": "3826822", "revid": "287204", "url": "https://it.wikipedia.org/wiki?curid=3826822", "title": "Giro d'Oro 2005", "text": "Il Giro d'Oro 2005, ventitreesima edizione della corsa e valida come evento dell'UCI Europe Tour 2005 categoria 1.1, si svolse il 17 aprile 2005 su un percorso totale di circa 184\u00a0km. Fu vinto dall'italiano Luca Mazzanti che termin\u00f2 la gara in 4h38'05\", alla media di 39,7 \u00a0km/h.\nPartenza con 135 ciclisti, dei quali 71 portarono a termine il percorso."}
{"id": "3826823", "revid": "2039709", "url": "https://it.wikipedia.org/wiki?curid=3826823", "title": "Svanzica", "text": "La svanzica (dal tedesco \"zwanzig kreuzer\" \"venti kreuzer\") era una moneta in argento da venti \"kreuzer\" in uso nell'Impero austriaco e nei suoi territori. In Italia si diffuse in particolar modo dopo la creazione del Regno Lombardo-Veneto e durante il regno di Ferdinando I.\nUn picco massimo di diffusione si ebbe nel 1823: l'aumento del suo cambio legale da 86 a 87 centesimi provoc\u00f2 un maggiore afflusso di moneta dalle altre provincie imperiali. Alla unificazione d'Italia, la moneta corrispondeva a 1 lira austriaca e a 0,87 lire italiane\nLa svanzica \u00e8 citata nel romanzo del 1890 \"I Barbar\u00f2\" dello scrittore lombardo Gerolamo Rovetta (1851-1910), nel romanzo \"Il maestro di setticlavio\" del 1891 dello scrittore romano di origine veneta Camillo Boito (1836-1914), e in \"Piccolo mondo antico\" di Antonio Fogazzaro.\nModi di dire.\nIn dialetto romanesco si usa tuttora dire \"caccia una svanzica\" per dire \"tira fuori i soldi\", nello slang giovanile invece \u00e8 in uso \"svanzicare\" che significa \"pagare\"."}
{"id": "3826833", "revid": "98197506", "url": "https://it.wikipedia.org/wiki?curid=3826833", "title": "Camola", "text": ""}
{"id": "3826834", "revid": "123735765", "url": "https://it.wikipedia.org/wiki?curid=3826834", "title": "Piramide di Amenemhat I", "text": "Il complesso piramidale di Amenemhat I venne realizzato per la sepoltura di Amenemhat I, sovrano egizio fondatore della XII dinastia.\nDurante il Primo periodo intermedio, le grandi costruzioni in pietra ed in particolare le piramidi, furono estremamente rare. Andarono cos\u00ec perdute le conoscenze tecniche per lavorare i conci e le maestranze esperte in tali lavori. Per questo motivo quando Amenemhat I, per riavvicinarsi alle grandi epoche storiche del passato, decise di costruire la sua tomba a forma di piramide, dovette ricorrere ad altre soluzioni architettoniche e l'arte di edificare con grandi blocchi di pietra termin\u00f2 definitivamente nella storia egizia.\nLa piramide.\nIl complesso piramidale si trova a el-Lisht ed \u00e8 uno dei due grandi complessi di questa necropoli insieme a quello del figlio, Sesostri I, che si trova a poca distanza verso sud.\nProve archeologiche suggeriscono che Amenemhat inizi\u00f2 ad erigere la propria piramide a Tebe salvo poi, con l'elezione a capitale di Ity Tawy, cambiare idea e preferire il sito attuale come luogo dove costruire il suo complesso funerario, che venne chiamato \"I luoghi dell'apparizione di Amenemhat\".\nQuesta piramide rappresenta un ritorno alle dimensioni ed alle forme delle piramidi egizie anteriori al primo periodo intermedio. All'epoca del completamento si innalzava per 58 metri circa, mentre la sua base quadrata aveva un lato di 84 metri e l'inclinazione era di 54\u00b0 circa.\nIl nucleo della piramide venne realizzato con piccoli blocchi grezzi di pietra calcarea mentre gli spazi vuoti vennero colmati con mattoni di fango e detriti. Alcuni dei blocchi di calcare provenivano da altri monumenti quali la piramide di Cheope, quella di Chefren e quella di Unis. Dentro la piramide un passaggio inclinato, sigillato dopo la sepoltura da blocchi di granito, collega la cappella esterna con un pozzo verticale che discende direttamente alla camera sepolcrale.\nCampagne di scavo.\nI primi lavori di scavo al sito vennero intrapresi da Gaston Maspero nel 1882. Una seconda campagna venne effettuata da J. Gautier e Gustave J\u00e9quier tra il 1894 e il 1895, e poi una terza venne intrapresa da una squadra inviata dal Metropolitan Museum di New York diretta da Albert Lythgoe e Arthur Mace, tra il 1920 e il 1934.\nDai tempi di questi lavori di scavo la piramide ha sub\u00ecto ulteriori danneggiamenti ed oggi di essa non rimane che una collina alta 20 metri, mentre la maggior parte del complesso circostante ormai non esiste pi\u00f9. Nessuna di queste spedizioni riusc\u00ec ad esplorare l'ipogeo della piramide, in quanto si trova al di sotto del livello della falda freatica ed \u00e8 quindi completamente allagato.\nCollegamenti esterni.\n Encyclopedia of the Orient"}
{"id": "3826838", "revid": "697352", "url": "https://it.wikipedia.org/wiki?curid=3826838", "title": "Bagua (disambigua)", "text": ""}
{"id": "3826841", "revid": "125295384", "url": "https://it.wikipedia.org/wiki?curid=3826841", "title": "Ho visto un re", "text": "Ho visto un re \u00e8 un brano musicale interpretato da Enzo Jannacci con il testo composto da Dario Fo e musica di Paolo Ciarchi (accreditato nella prima edizione a Ernesto Esposito con lo pseudonimo \"Omicron\") che fu pubblicato la prima volta, nel 1968, nel singolo \"Ho visto un re/Bobo Merenda\", e nell'album \"Vengo anch'io. No, tu no\". Il brano \u00e8 basato su un canto dell\u2019Amiata, originariamente ripreso da Caterina Bueno. \nIl brano.\nNella registrazione del brano l'orchestra \u00e8 diretta da Luis Enrique Bacalov. Insieme a Jannacci alla registrazione del brano aveva partecipato un coro di accompagnamento composto da Cochi e Renato, Giorgio Gaber e altri. La canzone fu censurata dalla Rai che viet\u00f2 a Jannacci di presentarla alla finale di Canzonissima del 1968.\nQuesta canzone di Dario Fo \u00e8 nata come \"canzone popolare finta\", scritta appositamente per lo spettacolo \"Ci ragiono e canto\", che era composto da una serie di canzoni folcloristiche, legate al mondo del lavoro, risultato di una lunga ricerca sui canti popolari italiani. Lo spettacolo fu rappresentato per la prima volta a Torino il 16 aprile 1966 al Teatro Carignano. \nLa voce narrante \u00e8 quella di alcuni contadini che, cantando, spiegano come tutti i potenti, non appena vengono toccati i loro interessi e le loro propriet\u00e0, anche in misura minima, \"piangono\", mentre i \"villani\", anche quando vengono deprivati di beni essenziali, devono ridere perch\u00e9 il loro \u00ab\"pianger fa male al re fa male al ricco e al cardinale diventan tristi se noi piangiam\"\u00bb. \nNel testo sono inserite anche alcune frasi in lombardo."}
{"id": "3826847", "revid": "1543377", "url": "https://it.wikipedia.org/wiki?curid=3826847", "title": "Bunnies &amp; Burrows", "text": "Bunnies &amp; Burrows (\"B&amp;B\") \u00e8 un gioco di ruolo ispirato (non ufficialmente) al romanzo \"La collina dei conigli\". Pubblicato per la prima volta dalla Fantasy Games Unlimited (FGU) nel 1976 il gioco ha per protagonisti conigli intelligenti. Introdusse diverse innovazioni nel gioco di ruolo, essendo il primo a permettere ai giocatori di assumere ruoli non umanoidi. e il primo ad avere un sistema di arti marziali e di abilit\u00e0 dettagliato. La FGU pubblic\u00f2 una seconda edizione nel 1982 e il gioco venne modificato e ripubblicato nel 1992 dalla Steve Jackson Games come supplemento per \"GURPS\".\nCome conigli i personaggi giocanti devono affrontare pericoli che rispecchiano quelli del mondo reale. I soli veri \"mostri\" nel gioco sono gli umani, ma ci sono molti predatori e rischi naturali. La posizione dei personaggi nella catena alimentare enfatizza il gioco di ruolo e la risoluzione di problemi, rispetto al combattimento.\nStoria editoriale.\nLa prima edizione pubblicata nel 1976 dalla Fantasy Games Unlimited dopo soli due anni dalla pubblicazione del primo gioco di ruolo, \"Dungeons &amp; Dragons\", \u00e8 da molto tempo fuori stampa. Il gioco venne ispirato dal romanzo fantasy di Richard Adams \"La collina dei conigli\" e i giocatori assumono il ruolo di conigli. Come tali il gioco enfatizza l'interpretazione rispetto al combattimento, dato che secondo Steffan O'Sullivan: \"Dopo tutto stai interpretando un coniglio, quanto vuoi combattere?\"\nSulla base di questa prima edizione B. Dennis Sustare pubblic\u00f2 sulla rivista \"Different Worlds\" l'articolo \"Different Worlds Present the World of Druid's Valley: A Bunnies &amp; Burrows Campaign\", che dettagliava come combinare il mondo di \"Bunnies &amp; Burrows\" con altri mondi fantasy. Una miniavventura, \"The Jackrabbits' Lair\" di Daniel J. Maxfield, pubblicata sulla rivista \"Pegasus\" della Judges Guild.\nNel 1982 la FGU pubblic\u00f2 una seconda edizione.\nAlla fine degli anni ottanta Steve Jackson Games negozi\u00f2 con Dennis Sustare, la pubblicazione di un supplemento di \"Bunnies &amp; Burrows\" come ambientazione per \"GURPS\". Mentre le contrattazioni erano ancora in corso, Steffan O'Sullivan scrisse una conversione non ufficiale per \"GURPS\", che pubblic\u00f2 nel novembre 1988 su Illuminati Online (il BBS operato all'epoca dalla Steve Jackson Games), sperando di essere scelto come autore della conversione ufficiale.\nSteffan O'Sullivan fu effettivamente scelto come autore di \"GURPS Bunnies &amp; Burrows\", che venne pubblicato nel 1992, con copertina di Carol Heyer e illustrazioni interne di Jim Groat, pur essendo fuori stampa \u00e8 disponibile come download digitale.. Il testo originale pubblicato sulla BBS venne comunque mantenuto online da Loyd Blankenship il gestore della BBS.\nBoyd Mayberry pubblic\u00f2 nel 2004 una conversione non ufficiale di \"Bunniew &amp; Burrows\" a \"Risus: The Anything RPG\" di S. John Ross.\nSistema di gioco.\nIn aggiunta fu il primo gioco di ruolo ad avere regole di arti marziali dettagliate (dette \"Bun Fu\") e il primo tentativo ad avere un sistema abilit\u00e0.\nL'interazione con molte altre differenti specie di animali, come parte del gioco normale. Gli umani i cui scopi e motivazioni sono completamente aliene sono i soli mostri incontrati.\n\"Bunnies &amp; Burrows\" ha il vantaggio di offrire ai giocatori una comprensione intuitiva della gravit\u00e0 dei pericoli e di quali azioni non siano possibile, rispetto ad ambientazioni che siano sostanzialmente fittizi. Per esempio se un giocatore il cui personaggio deve affrontare una volpe, comprende immediatamente il pericolo che affronta, incoraggiando a risolvere i problemi superando in astuzia gli avversari, piuttosto che combattendoli direttamente.\nLe meccaniche di gioco vennero create specificatemente per \"Bunnies &amp; Burrows\", i personaggi hanno otto abilit\u00e0 e possono scegliere tra otto classi. Il metodo di risoluzione delle azioni \u00e8 basato sul lancio di dadi percentuali .\nSteffan O'Sullivan, pur essendo l'autore dell'edizione per \"GURPS\" comment\u00f2 che normalmente usa per giocarlo \"Fudge\", \u00abLe regole sono pi\u00f9 semplici e sembrano funzionare meglio per questo particolare genere. L'ho giocato anche con Sherpa, che \u00e8 stranamente evocativo delle regole originali.\"\nRicezione.\nNonostante le sue potenzialit\u00e0 di innovazione, all'epoca dell'uscita il gioco non ricevette una buona accoglienza; per esempio, Schick commenta: \u00abSebbene denigrato alla fine degli anni settanta da chi prendeva il gioco di ruolo troppo sul serio, il gioco era innovativo e abbastanza giocabile\u00bb; o Astinus: \u00abL'idea di conigli come giocatori di ruolo era bizzarra, ma aveva un incredibile potenziale interpretativo, ed era facile restare incantati dal ricco mondo conigliesco creato da Richard Adams. Allora per\u00f2 la maggior parte della gente lo ritenne stupido. Oggi sarebbe recensito con maggior precisione come un lavoro di genio\u00bb."}
{"id": "3826849", "revid": "287204", "url": "https://it.wikipedia.org/wiki?curid=3826849", "title": "Austin 16 hp", "text": "La 16\u00a0hp \u00e8 un'autovettura prodotta dall'Austin dal 1945 al 1949 in 35.434 esemplari. A parte il nome, non condivideva nulla con la precedente e quasi omonima Austin 16.\nMentre impiegava un nuovo motore a quattro cilindri da 2.199 cm\u00b3 di cilindrata e valvole in testa, la 16\u00a0hp aveva installato la stessa carrozzeria pre-bellica dell'Austin 12, che continu\u00f2 ad essere prodotta insieme all'Austin 8 e all'Austin 10. La sigla 16\u00a0hp nel nome del modello non indicava la potenza in CV del motore (in inglese \"hp\", cio\u00e8 \"horse power\"), bens\u00ec la potenza fiscale, cio\u00e8 l'indicatore per il pagamento della tassa di possesso del veicolo. Infatti, il motore del veicolo, che fu il primo dell'Austin a valvole in testa, erogava 67 CV di potenza a 3.800 giri al minuto. Il cambio era manuale a quattro rapporti.\nIl modello condivideva molte caratteristiche tecniche con la 12/4 \"Low Loader\" Taxi, tra cui il sistema integrato di sollevamento idraulico che agiva grazie ad una pompa posizionata sotto il cofano. La 16\u00a0hp fu disponibile con due carrozzerie, berlina quattro porte e familiare cinque porte.\nLa 16\u00a0hp aveva buone prestazioni per l'epoca, ed infatti riusciva a raggiungere i 121 km/h di velocit\u00e0 massima. Durante il rigido inverno del 1947 Alan Hess e la sua squadra di piloti guidarono tre Austin 16\u00a0hp a scopo pubblicitario in un viaggio, che dur\u00f2 sette giorni, tra sette capitali del Nord Europa. Nonostante le grandi difficolt\u00e0 dovute alle fitte nevicate, le vetture completarono l'avventura con successo."}
{"id": "3826850", "revid": "767487", "url": "https://it.wikipedia.org/wiki?curid=3826850", "title": "S\u00ec!... ma vogliamo un maschio", "text": "S\u00ec!... ma vogliamo un maschio \u00e8 un film diretto dal regista Giuliano Biagetti e uscito nel 1994.\nTrama.\nLa storia \u00e8 raccontata da \"Nasoraro\", un vecchio contadino, e tratta del matrimonio d'amore tra Sandrino e Speranza. I giovani coniugi desiderano avere tanti figli tra cui almeno un maschio, che per\u00f2 nascer\u00e0 solamente dopo quattro sorelline."}
{"id": "3826854", "revid": "247222", "url": "https://it.wikipedia.org/wiki?curid=3826854", "title": "Controcampo - Diritto di replica", "text": ""}
{"id": "3826855", "revid": "125300279", "url": "https://it.wikipedia.org/wiki?curid=3826855", "title": "Rae Dawn Chong", "text": "Biografia.\nNasce ad Edmonton, nella provincia canadese di Alberta, il 28 febbraio del 1961, figlia di Tommy Chong, un comico ed attore canadese, membro, assieme a Cheech Marin, del duo Cheech &amp; Chong, e di Maxine Sneed. Ha una sorella minore, Robbi Chong, modella e attrice. \u00c8 di origini cinesi, nord-irlandesi e francesi da parte del padre ed afrocanadesi e cherokee da parte della madre. Interprete di diversi film, \u00e8 famosa soprattutto per le sue partecipazioni nei film \"Commando\" e La guerra del fuoco, mentre nel 1985 la Chong \u00e8 apparsa nel video musicale della canzone \"Just Another Night\" di Mick Jagger.\nVita privata.\nRae Dawn \u00e8 stata sposata dal 1982 al 1985 con Owen Baylis, dal quale ha avuto un figlio, Morgan. Si \u00e8 in seguito risposata nel 1989 con l'attore C. Thomas Howell, conosciuto sul set del film \"Soul Man\", dal quale ha divorziato nel 1990."}
{"id": "3826857", "revid": "247222", "url": "https://it.wikipedia.org/wiki?curid=3826857", "title": "Controcampo - Ultimo minuto", "text": ""}
{"id": "3826859", "revid": "182193", "url": "https://it.wikipedia.org/wiki?curid=3826859", "title": "Algonquin Hotel", "text": ""}
{"id": "3826867", "revid": "767487", "url": "https://it.wikipedia.org/wiki?curid=3826867", "title": "Gagliano (famiglia)", "text": "I Gagliano sono stati una famiglia di liutai napoletani.\n\u00c8 stata una famiglia di liutai particolarmente prolifici, che hanno realizzato molti violini, diversi violoncelli ed alcune viole. I loro strumenti erano costruiti generalmente su modelli Stradivari ed usavano una vernice fra loro simile, a parte quelli prodotti da Alessandro. La vernice dei Gagliano ha un colore arancio dorato, talvolta macchiata. Gli strumenti dei Gagliano erano ottimi sotto tutti i punti di vista e molto apprezzati dagli esecutori.\nNon \u00e8 stata pubblicata alcuna opera che fornisca correttamente tutte le date relative ai liutai, e quelle pubblicate talvolta non coincidono con quelle delle etichette originali.\nMembri.\nAlessandro Gagliano.\nAlessandro Gagliano (1660 - 1728) \u00e8 stato allievo di Nicola Amati e Antonio Stradivari. Tornato a Napoli dopo un soggiorno a Cremona, \u00e8 stato il capostipite della scuola di liuteria napoletana, padre di Nicola I e di Gennaro. Pochi esemplari di suoi violini sono sopravvissuti in buone condizioni, cos\u00ec come alcune viole, contrabbassi e pochi (ma particolarmente buoni) violoncelli.\nI suoi violini sono differenti sotto tutti i punti di vista rispetto a quelli costruiti dai suoi discendenti, soprattutto per quanto riguarda la vernice, che nei suoi strumenti \u00e8 ad olio, di colore rosso vivo. Ha realizzato violini di almeno tre misure diverse, delle quali una piccola ed una particolarmente grande e dal diapason elevato. La dimensione delle effe varia notevolmente.\nEtichetta tipica:\nAlexandri [\"oppure\" Alessandro] Gagliano\nAlumnus Antonio Stradivarius\nfecit Anno 1722\nNicola Gagliano I.\n che ha costruito numerosi violini e violoncelli di ottima qualit\u00e0 nel corso della sua lunga carriera, taluni in collaborazione con il figlio Giuseppe, i quali sono stati talvolta oggetto di imitazione oppure confusi con strumenti di Stradivari. I suoi strumenti sono notevolmente ispirati agli Stradivari e sono di qualit\u00e0 generalmente molto alta, anche se alcuni presentano misure eccessive. Nicola e Gennaro hanno introdotto il modello di violoncello che \u00e8 stato poi ripreso da molti liutai napoletani successivi. \u00c8 stato padre di Ferdinando, Giuseppe, Antonio e Giovanni.\nEtichetta tipica:\nNicolaii Gagliano fecit\nin Napoli 1711\nGennaro Gagliano.\nSecondogenito di Alessandro Gagliano, Gennaro (fl. 1740 ca. - 1780 ca.) ha costruito diversi strumenti di ottima fattura, tanto da essere spesso considerato il miglior liutaio della famiglia. Il suo stile era molto vicino a quello della scuola cremonese, notevolmente influenzato da Stradivari ma anche da Amati.\nFerdinando Gagliano.\nPrimogenito di Nicola Gagliano I, Ferdinando (fl. 1770 ca. - 1795 ca.) ha realizzato diversi strumenti di ottima qualit\u00e0, anche se spesso anonimi. Alcuni strumenti con la sua etichetta sono stati identificati come opera del padre o del fratello. Si presume abbia studiato soprattutto dallo zio Gennaro ed i suoi strumenti ricordano molto quelli di quest'ultimo. La sua vernice \u00e8 di buona qualit\u00e0, ma inferiore rispetto a quella del padre o dello zio. Ha collaborato in una certa misura con i suoi tre fratelli.\nGiuseppe Gagliano.\nFratello di Ferdinando, Giuseppe (fl. 1770 ca. \u2013 1800 ca.) \u00e8 stato allievo di suo padre Nicola e ha prodotto strumenti di eccellente qualit\u00e0, che per\u00f2 \u00e8 andata scemando con il passare degli anni. Gli strumenti costruiti in collaborazione con il fratello Antonio sono inferiori rispetto alla sua produzione precedente.\nAntonio Gagliano I.\nAnche Antonio I (fl. 1780 ca. \u2013 1800 ca.) fu figlio di Nicola, e stando alle etichette originali i suoi strumenti sono stati spesso costruiti in collaborazione con il fratello Giuseppe, rispetto al quale la sua produzione \u00e8 per\u00f2 di qualit\u00e0 inferiore.\nGiovanni Gagliano.\nFiglio di Nicola, Giovanni (fl. 1785 ca. \u2013 1815 ca.) ha iniziato a lavorare in collaborazione con i fratelli Giuseppe ed Antonio, rendendosi poi indipendente verso il 1800. Anche la sua produzione si distingue nettamente da quella dei fratelli, in particolare per le caratteristiche delle effe e del cavigliere. \u00c8 stato padre di Nicola II, Raffaele e Antonio.\nNicola Gagliano II.\nFiglio di Giovanni, Nicola II (fl. 1800 ca. \u2013 1825 ca.) ha prodotto buoni strumenti, che per\u00f2 sono spesso difficili da distinguere e da attribuire correttamente.\nRaffaele Gagliano.\nFiglio di Giovanni, Raffaele (1790-1857) ha costruito diversi violini e violoncelli, spesso dal fondo non rifinito. Usava la stessa vernice della famiglia, ma la qualit\u00e0 dei suoi strumenti \u00e8 inferiore rispetto a quella dei suoi predecessori.\nAntonio Gagliano II.\nFiglio di Giovanni, anche per Antonio II (1794-1860) valgono le stesse considerazioni riferite al fratello Raffaele."}
{"id": "3826869", "revid": "310175", "url": "https://it.wikipedia.org/wiki?curid=3826869", "title": "La febbre del cinema", "text": ""}
{"id": "3826872", "revid": "1543377", "url": "https://it.wikipedia.org/wiki?curid=3826872", "title": "Violino piccolo", "text": "Il violino piccolo \u00e8 uno strumento ad arco utilizzato nel periodo barocco. Si tratta di un violino di taglia ridotta, accordato fino ad una quinta pi\u00f9 in alto rispetto allo strumento standard (tipicamente una terza o una quarta sopra; tali strumenti sono anche noti con i rispettivi nomi in tedesco \"Terzgeige\" e \"Quartgeige\").\nIl violino piccolo \u00e8 nato per consentire l'esecuzione dei passi pi\u00f9 acuti in maniera tecnicamente comoda. Nel XVII secolo, infatti, la tecnica dei passaggi di posizione era molto difficoltosa, in quanto gli strumenti erano sostenuti solo dalla mano sinistra dell'esecutore (erano privi di mentoniera e di spalliera). In quel periodo i virtuosi si spingevano fino alla settima posizione e oltre, mentre i violinisti \"di ripieno\" nelle orchestre solitamente non superavano la terza o la quarta posizione. Il violino piccolo permetteva dunque di eseguire comodamente le parti pi\u00f9 acute, mantenendosi quasi esclusivamente in prima posizione.\nIl violino piccolo propriamente detto nasce per rispondere a tali esigenze tecniche e, nella sua funzionalit\u00e0, non deve essere confuso con i violini di taglia ridotta (ma con l'accordatura ordinaria del violino standard) destinati ai bambini, che hanno dimensioni analoghe al violino piccolo, ma vengono realizzati con uno scopo ben diverso e presentano di solito alcune differenze tecniche dal punto di vista costruttivo.\nStoria.\nI violini piccoli sono comparsi verso la fine del XVI secolo. Diversi esemplari (sotto il nome di \"claine discant\") sono annoverati nell'inventario (1595) della collezione di strumenti musicali del Castello di Ambras. Michael Praetorius fa riferimento a tale strumento (\"Klein Discant Geig\") nel suo celebre trattato, \"Syntagma musicum\" (1618). Quello che potrebbe essere un primo riferimento al violino piccolo in partitura risale a Monteverdi, che nel secondo atto de \"L'Orfeo\" (1607) impiega \"duoi violini piccioli alla francese\", tuttavia non \u00e8 chiaro se si riferisca al violino piccolo propriamente detto. Leopold Mozart, nel suo trattato \"Versuch einer gr\u00fcndlichen Violinschule\", descrive gli strumenti ad arco in uso all'epoca e menziona il violino piccolo. In particolare, Mozart sottolinea che all'epoca tale strumento era gi\u00e0 in disuso, ma veniva impiegato come strumento da studio destinato ai bambini, e questo suggerisce che si trattava di strumenti molto pi\u00f9 piccoli rispetto ai violini da \u215e costruiti all'epoca.\nIn alcuni paesi, soprattutto in Francia, per l'esecuzione di passaggi acuti era preferito uno strumento a cinque corde con caratteristiche ibride tra violino (cassa) e viola da gamba (pendenza delle spalle e manico), detto quinton, diffuso nel XVIII secolo e dotato di maggiore sonorit\u00e0 rispetto al violino piccolo.\nIl violino piccolo \u00e8 caduto in disuso nel XVIII secolo, parallelamente alla transizione dal barocco allo stile galante e al classicismo, quando l'evoluzione della tecnica violinistica nei passaggi di posizione ha permesso di suonare comodamente nel registro pi\u00f9 acuto su un normale violino . Nelle moderne esecuzioni di musica del periodo barocco, il violino piccolo viene talvolta sostituito con un violino di taglia \u215e oppure con uno strumento a fiato che suona nello stesso registro, come l'oboe.\nIn epoca moderna sono stati progettati e costruiti analoghi violini da discanto di dimensioni ridotte e accordatura pi\u00f9 alta rispetto al violino standard (come il violino sopranino e il violino soprano della nuova famiglia del violino) che per\u00f2 al momento non sono ancora entrati nell'uso comune.\nCaratteristiche costruttive ed esemplari.\nLa cassa di un violino piccolo ha dimensioni solitamente comprese tra i 25 ed i 28\u00a0cm. Tali misure sono suggerite da Nicholas Bessaraboff, i cui studi si basano sul \"Theatrum Instrumentorum\", ovvero le tavole allegate al secondo volume (\"De Organographia\") del trattato \"Syntagma musicum\", del gi\u00e0 citato Michael Praetorius. Tali tavole ritraggono dettagliatamente ed in precisa scala tutti gli strumenti musicali allora in uso in Italia, Germania ed Inghilterra. Il violino piccolo del trattato di Praetorius, ritratto nella tavola XXI (n. 3, in didascalia \"Discant-Geig ein Quart hoher\"), aveva quattro corde ed era accordato per quinte, una quarta sopra il violino standard.\nA proposito degli strumenti realizzati nel XVIII secolo, \u00e8 difficile capire se si tratta effettivamente di veri e propri violini piccoli oppure di violini di taglia ridotta destinati ai bambini. I violini piccoli propriamente detti si contraddistinguono generalmente per il manico pi\u00f9 spesso, la tastiera pi\u00f9 larga ed il cavigliere di dimensioni maggiori rispetto agli strumenti da studio destinati ai bambini.\nUn esemplare ben conservato di violino piccolo originale dell'epoca barocca \u00e8 un Girolamo Amati custodito al \"National Music Museum\" a Vermillion. La dimensione della cassa di questo strumento \u00e8 pari a quella di un moderno violino da , il manico a quello di un e il cavigliere a quello di un . La lunghezza delle corde vibranti equivale alla porzione di corda vibrante di un normale violino quando si suona una nota intonata una terza sopra la corda vuota. Anche la lunghezza della tastiera equivale a quella di un violino normale \"tagliata\" ad una terza dal capotasto.\nDiversi altri violini piccoli originali sono sopravvissuti fino ad oggi e provengono dalle liuterie di Pier Antonio Cati (1700-1764), Giuseppe Guarneri (1698-1744), Paul Klemm e Omobono Stradivari (1679-1742). Si tratta di strumenti dalle dimensioni analoghe ad un moderno violino da , ma costruiti specificamente per adulti e non per bambini. Sono sopravvissuti alcuni violini piccoli di Antonio Stradivari, oltre a pochette, diversi violini e a strumenti destinati all'infanzia.\nTra gli strumenti del XVII e XVIII secolo, oltre ai violini piccoli sopravvivono anche numerosi violini di taglia , la cui cassa (circa 34\u00a0cm) \u00e8 poco pi\u00f9 corta rispetto a quella di un violino standard. Sono nettamente pi\u00f9 grandi rispetto ai violini piccoli gi\u00e0 descritti e non \u00e8 ben chiaro quale fosse la motivazione che portava alla costruzione di tali strumenti.\nRepertorio.\nIl violino piccolo \u00e8 stato impiegato da Johann Sebastian Bach in tre celebri composizioni, il concerto brandeburghese n. 1 (BWV 1046), le cantate \"Wachet auf, ruft uns die Stimme\" (BWV 140) e \"Herr Christ, der einge Gottessohn\" (BWV 96).\nAltre composizioni che fanno uso del violino piccolo (sonate, cantate, concerti e suite) sono state scritte fino al 1775 circa. Tra i compositori che hanno utilizzato tale strumento, vi sono Johann Joseph Fux (rond\u00f2 in do maggiore per violino piccolo, fagotto, archi e basso continuo), Sebastian Kn\u00fcpfer , Johann Pfeiffer, Carl Heinrich Graun, Carl Ditters von Dittersdorf, Johann Georg Albrechtsberger, Johann Friedrich Doles, Philipp Heinrich Erlebach, Christoph F\u00f6rster, Johann Gottlob Harrer, Johann Gottlieb Janitsch, Christian Gottfried Krause e Antonio Rosetti."}
{"id": "3826874", "revid": "124196172", "url": "https://it.wikipedia.org/wiki?curid=3826874", "title": "Tommy Rettig", "text": "Biografia.\nI primi anni e la carriera da attore.\nNacque da Elias Rettig, di religione ebraica, e da Rosemary Nibali, italoamericana cattolica, a Jackson Heights, Queens, New York. Inizi\u00f2 la sua carriera artistica all'et\u00e0 di sei anni, in tourn\u00e9e con Mary Martin nel musical \"Annie Get Your Gun (Anna prendi il fucile)\", nel quale recitava il ruolo del piccolo Jake.\nPrima del suo ruolo pi\u00f9 famoso, quello di Jeff Miller nella serie \"Lassie\", Rettig apparve in diciotto film, tra i quali sono da ricordare \"Solo per te ho vissuto\" (1953), \"Le 5000 dita del Dr. T\" (1953), scritto dal fumettista Dr. Seuss, e \"La magnifica preda\" (1954), con Marilyn Monroe e Robert Mitchum. Fu l'ottima intesa con un cane sul set del film \"Le 5000 dita del Dr. T\" a convincere l'animal trainer Rudd Weatherwax a proporre Rettig per un'audizione nel ruolo del padrone di \"Lassie\", nella serie in cui Weatherwax mise a disposizione i suoi collie per il cane protagonista.\nMalgrado il grande successo di pubblico, Rettig successivamente dichiar\u00f2 che avrebbe desiderato vivere una normale vita da adolescente e, dopo quattro stagioni della serie televisiva, egli rescisse il contratto, dimostrandosi anche piuttosto critico circa il trattamento e i compensi ricevuti dai bambini prodigio del cinema nella sua epoca.\nNel 1959 si diplom\u00f2 alla University High School di Los Angeles. Nella stagione 1964-1965 prese parte con Tony Dow alla soap opera per ragazzi \"Never Too Young\". Col gruppo \"The TR-4\", egli registr\u00f2 anche una canzone col medesimo titolo per conto della \"Velvet Tone\".\nDopo la carriera di attore.\nDivenuto adulto, Rettig contribu\u00ec a fondare un'organizzazione di sostegno ai giovani in difficolt\u00e0, utilizzando la sua immagine di bambino prodigio per promuovere campagne di sensibilizzazione al problema della droga. Successivamente decise di occuparsi di tecnologia, distinguendosi per essere tra i primi a esplorare il mondo dei personal computer agli albori della loro comparsa sul mercato.\nDurante i suoi ultimi 15 anni di vita, Rettig divenne noto in particolare come programmatore di database, autore ed esperto nel settore. Prima impiegato alla Ashton-Tate, successivamente si specializz\u00f2 in dBASE, Clipper, FoxBASE e FoxPro.\nGli ultimi anni.\nRettig fece un'ultima apparizione in un episodio della serie televisiva \"The New Lassie\", con Jon Provost (che and\u00f2 in onda il 25 ottobre 1991), al fianco di altre star che avevano partecipato in passato a produzioni su Lassie, come Roddy McDowall, interprete del film \"Torna a casa Lassie\" (1943), e June Lockhart, protagonista de \"Il figlio di Lassie\" (1945).\nMor\u00ec all'et\u00e0 di 54 anni per un infarto. I suoi funerali si tennero a Marina del Rey (California), dove Rettig risiedeva dalla fine degli anni ottanta, e vi presero parte l'attore e musicista Roger Clinton Jr., fratello dell'allora presidente statunitense Bill Clinton, e molte star del cinema."}
{"id": "3826876", "revid": "767487", "url": "https://it.wikipedia.org/wiki?curid=3826876", "title": "HMS Formidable (1898)", "text": "La HMS \"Formidable\", quarta nave da guerra britannica a portare questo nome, \u00e8 stata una nave da battaglia di tipo pre-dreadnought della Royal Navy, costruita tra il 1898 e il 1901, capoclasse di una serie di 8 unit\u00e0 (suddivise in tre sottoclassi). Fu affondata il 1\u00ba gennaio 1915 nel corso della I Guerra Mondiale. da un sommergibile tedesco.\nDescrizione.\nIl progetto delle corazzate della classe Formidable richiamava quello delle precedenti classi Majestic e Canopus. In particolare il disegno era un ampliamento delle Canopus, delle quali riproponeva lo stesso schema di corazzatura.\nCome le Canopus, anche le Formidable erano protette da corazzature in acciaio Krupp KC che assicuravano maggior robustezza a parit\u00e0 di pesi. La cintura corazzata si estendeva per quasi tutta la lunghezza dello scafo e fino a 4,6 metri sotto la linea di galleggiamento e con uno spessore pari a 230\u00a0mm.\nL'armamento principale era basato su due torri binate da 305\u00a0mm mentre quello secondario contava 12 torri singole con cannoni da 150\u00a0mm che potevano essere ricaricati in qualsiasi posizione di brandeggio.\nLa dotazione era completata da 16 cannoni da 76\u00a0mm e 6 cannoni da 47\u00a0mm, tutti in affusto singolo, 2 mitragliatrici Maxim e 4 tubi lanciasiluri da 450\u00a0mm.\nL'impianto propulsivo era costituito da 20 caldaie che fornivano vapore a due motori abbinati a due assi. I gas di scarico erano convogliati su 2 fumaioli. Le Formidable potevano imbarcare fino a un massimo di 2200 tonnellate di carbone, anche se la riserva standard ammontava a 900 tonnellate.\nIl profilo dello scafo era pi\u00f9 efficiente rispetto alle corazzate precedenti, per cui le unit\u00e0 di questa classe avevano una velocit\u00e0 massima che superava i 18 nodi, al prezzo di una minore manovrabilit\u00e0 alle basse velocit\u00e0.\nL'equipaggio ammontava a 780 uomini che salivano a 810 quando l'unit\u00e0 batteva bandiera di nave ammiraglia.\nStoria.\nLa classe Formidable fu realizzata in una prima serie di 3 unit\u00e0: HMS \"Formidable\", HMS \"Irresistible\" e HMS \"Implacable\". A essa fece seguito un secondo lotto di 3 corazzate - HMS London, HMS Bulwark e HMS Venerable - che presentavano un alleggerimento della corazzatura sul ponte e quindi del dislocamento. Dopo questo lotto, talvolta indicato come classe London, furono costruite altre 2 corazzate - HMS \"Queen\" e HMS \"Prince of Wales\" - ulteriormente alleggerite grazie all'installazione aperta degli affusti da 76\u00a0mm. Anche quest'ultimo lotto viene talvolta indicato come classe a s\u00e9 stante, la classe Queen.\nImpostata nel 1898, la HMS \"Formidable\" fu completata nel 1901 ma entr\u00f2 in squadra solo tre anni dopo, il 10 ottobre del 1904. L'unit\u00e0 fu basata a Portsmouth e assegnata inizialmente alla Flotta del Mediterraneo. Nel 1908 fece rientro in Inghilterra, assegnata alla Channel Fleet. Durante la prima guerra mondiale, il 1\u00ba gennaio 1915, la HMS Formidable si trovava in pattugliamento con altre unit\u00e0 al largo dell'Isola di Portland, dopo aver completato un'esercitazione, quando fu colpita a dritta - alle ore 02:20 - da un primo siluro lanciato dal sottomarino tedesco U-24. Un secondo ordigno colp\u00ec la nave, gi\u00e0 inclinata di 20 gradi, circa 45 minuti dopo. Alle 04:45 la corazzata affond\u00f2 con il suo capitano, Noel Loxley. Il numero delle perdite fu di 547 uomini, trascinati in fondo con la nave o scomparsi tra i flutti a causa delle avverse condizioni meteorologiche. La notizia della tragedia fu tenuta segreta fino alla fine della guerra.{"}
{"id": "3826882", "revid": "2055789", "url": "https://it.wikipedia.org/wiki?curid=3826882", "title": "63\u00ba Reggimento fanteria &quot;Cagliari&quot;", "text": "Il 63\u00ba Reggimento fanteria \"Cagliari\" \u00e8 stata un'unit\u00e0 militare del Regio Esercito Italiano e, con la denominazione 63\u00ba Battaglione Fanteria d'Arresto \"Cagliari\" dell'Esercito Italiano.\nStoria.\nLa storia recente.\nL'ex Reggimento venne ricostituito con il nome di 63\u00ba Battaglione Fanteria d'Arresto \"Cagliari\" nel 1974; fu inquadrato fino al 1987 nella Divisione \"Folgore\" e in seguito nella Brigata Meccanizzata \"Gorizia\" con sede a Gorizia, stanziato a San Lorenzo Isontino, nel distaccamento di Lucinico e, sino al mese di agosto 1981, nel distaccanento di Farra d'Isonzo, tutti in provincia di Gorizia.\nIl Battaglione \u00e8 stato sciolto nel 1991 a seguito della riorganizzazione dell'Esercito Italiano dopo la caduta del Patto di Varsavia.\nStemma.\nScudo Interzato in pergola. Di rosso caricato da una pergola d'argento. Nel primo interzo il leone passante di Giuda tenente nella branca destra una croce d'oro caricata del Cristo d'argento, nel secondo interzo un monte all'italiana di tre cime d'oro e nel terzo interzo l'elmo di Scanderbeg d'oro.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"Procedere non recedere\".\nOnorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nNastri rappresentativi delle ricompense al Valore:\nMotto del Reggimento.\nMotto del Reggimento e del Battaglione era \"Procedere non recedere\".\nFesta del Reggimento.\nLa festa del Battaglione era il 2 luglio.\nPersone legate al Reggimento.\nCilione Pietro ex combattente del regio esercito durante la battaglia in a.o. decorato con la medaglia commemorativa delle operazioni in Africa orientale dal 6 aprile del 1936 al 21 novembre 1941\nGen. Augusto Ugolini dal 1912 operante nel territorio libico promosso a grado di tenente nel 1915. Nella sua carriera fu decorato, ufficiale del ordine della Corona d'Italia."}
{"id": "3826884", "revid": "339392", "url": "https://it.wikipedia.org/wiki?curid=3826884", "title": "Villaggio Pinguino", "text": ""}
{"id": "3826885", "revid": "1870933", "url": "https://it.wikipedia.org/wiki?curid=3826885", "title": "Esteban Andrada", "text": "Carriera.\nClub.\nLa sua carriera da calciatore inizia nel 2005 quando viene acquistato dall'Atl\u00e9tico Club San Mart\u00edn per militare nelle formazioni giovanili del club. Dopo tre stagioni viene acquistato dal Club Atl\u00e9tico Lan\u00fas, societ\u00e0 calcistica della citt\u00e0 di Lan\u00fas. Dopo due anni di militanza nella formazione primavera, viene trasferito in prima squadra con la carica di terzo portiere dietro a Mauricio Caranta e a Agust\u00edn Marches\u00edn.\nIl 15 maggio 2010 viene convocato per la prima volta come secondo portiere nel match contro l'Independiente, per far fronte all'infortunio di Mauricio Caranta.\nIl 9 dicembre 2018 gioca da titolare la finale di ritorno di Copa Libertadores contro il River Plate, perdendo 3-1 ai supplementari.\nIl 4 luglio 2021 viene acquistato dal .\nNazionale.\nNazionale Under-20.\nDebutta in nazionale con la maglia dell'Under-18 per disputare alcune amichevoli; dopo poco tempo viene convocato dal ct dell'Under-20 Sergio Batista per prendere parte, come secondo portiere dietro solo a Agust\u00edn Marches\u00edn, al Torneo di Tolone edizione 2009. Dal 2010 diventa il portiere titolare della Nazionale di calcio dell'Argentina Under-20. Nel Campionato sudamericano del 2011, organizzato in Per\u00f9, viene eletto come miglior portiere del torneo, malgrado le otto reti subite in nove partite. Nel Campionato mondiale di calcio Under-20 mostra tutta la sua classe; ottiene una sola rete in cinque partite e para anche un rigore a Mohamed Salah durante gli ottavi di finale, ma l'esperienza del mondiale per l'albiceleste under-20 si conclude ai quarti di finale contro il Portogallo Under-20.\nNazionale Olimpica e Nazionale maggiore.\nIl 18 agosto viene convocato per prendere parte alla 16\u00aa edizione dei Giochi panamericani con la Nazionale olimpica dell'Argentina, dopo la sua grande prestazione nel Mondiale di calcio Under-20.\nIl 19 agosto 2011 \u00e8 nella lista dei convocati per le amichevoli contro il Venezuela e la Nigeria, da giocare il 2 e il 6 settembre.\nFa l'esordio in nazionale maggiore il 26 marzo 2019, quando gioca i primi 67 minuti dell'amichevole vinta 1-0 contro il Marocco.\nStatistiche.\nPresenze e reti nei club.\n\"Statistiche aggiornate al 2 gennaio 2012\"."}
{"id": "3826887", "revid": "599013", "url": "https://it.wikipedia.org/wiki?curid=3826887", "title": "Icm", "text": ""}
{"id": "3826888", "revid": "921573", "url": "https://it.wikipedia.org/wiki?curid=3826888", "title": "Hoyt Axton", "text": "Biografia.\nIl suo periodo di successo come cantante, si deve soprattutto agli anni 1960, distinguendosi sulla West Coast americana con le sue performance country e folk. Ha maturato i suoi sforzi come compositore diventando conosciuto in tutto il mondo. Tra i suoi testi ci sono, \"Joy to the world\" (cantata anche dai Three Dog Night), \"The Pusher\" (primo brano della colonna sonora del film \"Easy Rider\") e \"Greenback Dollar\".\nSi \u00e8 sposato quattro volte: prima con Mary Sanino poi dal 1966 al 1973 con la modella Kathryn Roberts; dal 1980 al 1990 con Donna \"Bambi\" Roberts e dal 1997 fino alla morte con Deborah Hawkins.\nHoyt Axton muore per un infarto a Victor, Montana il 26 ottobre 1999 all'et\u00e0 di 61 anni."}
{"id": "3826890", "revid": "56620", "url": "https://it.wikipedia.org/wiki?curid=3826890", "title": "Commune di Parigi (1792)", "text": ""}
{"id": "3826893", "revid": "435288", "url": "https://it.wikipedia.org/wiki?curid=3826893", "title": "Doctor Who Confidential", "text": ""}
{"id": "3826898", "revid": "599013", "url": "https://it.wikipedia.org/wiki?curid=3826898", "title": "Vini delle Marche", "text": ""}
{"id": "3826899", "revid": "121079085", "url": "https://it.wikipedia.org/wiki?curid=3826899", "title": "Accademia dei filodrammatici", "text": "L'Accademia dei filodrammatici \u00e8 un'accademia d'arte drammatica italiana, con sede a Milano.\nStoria.\nL'Accademia nasce il 7 luglio del 1796 quando due borghesi, Bernardoni e Giusti, ricevono l'autorizzazione ad allestire rappresentazioni teatrali per un pubblico numeroso nel teatrino del Collegio Longoni.\nNel 1798 il gruppo ottiene di gestire l'ex chiesa dei Santi Cosma e Damiano trasformata in sala teatrale situata in quella che oggi \u00e8 via Filodrammatici.\nNel 1805 viene istituita ufficialmente la scuola d'arte drammatica.\nDurante la seconda guerra mondiale vengono sospese le attivit\u00e0 didattiche e nell'agosto del 1943 un'incursione aerea distrugge la maggior parte dell'edificio.\nNel 1947 la scuola viene riaperta in altra sede; il teatro, invece, dovr\u00e0 attendere il 1970 dopo la lunga e impegnativa ricostruzione affidata all'Architetto Luigi Caccia Dominioni.\nTra i soci illustri, successivi ai promotori, Cesare Beccaria, Vincenzo Monti e Carlo Porta. Tra gli insegnanti famosi, nel secolo scorso, Pietro Napoli Signorelli, il capocomico Francesco Augusto Bon, l'attore Alamanno Morelli, lo scrittore Giuseppe Giacosa. Nel Novecento l'insegnamento della recitazione passa dall'attore brillante Luigi Monti, a Gualtiero Tumiati e poi a Esperia Sperani, Ernesto Calindri e Riccardo Pradella.\nNel 2017 Antonia Chiodi, direttrice dell'Accademia, ha ricevuto il Prix Florent, importante riconoscimento francese dedicato alla pedagogia teatrale.\nCorso di studi.\nIl corso di studi consiste in un biennio per attori e gli insegnamenti vengono impartiti attraverso corsi, tenuti dai docenti dell'Accademia e seminari tenuti da professionisti esterni. Al termine del biennio viene rilasciato un diploma.\nTra le materie insegnate figurano: recitazione, dizione ed educazione della voce, storia del teatro, canto, storia del costume e del trucco, movimento scenico e danza contemporanea.\nIl corso di studi prevede inoltre, nel corso del biennio, seminari tenuti da registi di diverse nazionalit\u00e0.\nLa scuola \u00e8 tra i soci fondatori dell'\u00c9cole Des \u00c9coles, la rete internazionale di accademie d'arte drammatica che raccoglie una quindicina tra i pi\u00f9 importanti centri di formazione al teatro in Europa.\nTra gli allievi pi\u00f9 celebri ricordiamo Mariangela Melato, Alberto Sordi, Franca Nuti, Tino Carraro, Lucilla Morlacchi, Lella Costa, Maria Amelia Monti, Lamberto Puggelli, Elia Schilton, Alessandro Preziosi e Spiro Scimone.\nDa anni inoltre l'Accademia organizza corsi di perfezionamento per attori professionisti tenuti da importanti personalit\u00e0 del mondo del teatro.\nBiblioteca dell'Accademia.\nLa biblioteca dell'Accademia raccoglie circa 10.000 titoli. Buona parte di essi datano dal 1500 al 1800. Si tratta, infatti, di fondo librario per lo pi\u00f9 antico a tema esclusivamente teatrale. Tale fondo \u00e8 stato totalmente informatizzato in SBN (Sistema Bibliotecario Nazionale) ed \u00e8 quindi consultabile attraverso l'Opac di SBN, o, per quello che concerne i titoli teatrali contenuti nelle riviste del '900, l'Opac della Regione Lombardia. La ricerca dei titoli \u00e8 disponibile anche sul sito dell'Accademia.\nNel 2019 Franca Valeri ha donato il suo archivio all'Accademia.\nPremio Pradella.\nA partire dal 2013 l'Accademia ha dedicato un premio biennale a Riccardo Pradella \"attore e regista, scomparso nel 2012, promotore della riapertura del Teatro Filodrammatici nel 1970 e, dal 1985, docente della Scuola.\" Il premio \u00e8 stato assegnato nel 2014 a Maurizio Pellegrini e alla compagnia Eco di Fondo (ex aequo), nel 2016 alla compagnia La Confraternita del Chianti e nel 2018 alla compagnia Scenari Visibili.\nTeatro Utile.\nDal 2012 l'Accademia ospita il progetto Teatro Utile (Arte e Sviluppo), diretto da Tiziana Bergamaschi, con l'obiettivo di far incontrare artisti provenienti da tutto il mondo per lavorare a un'idea di teatro multiculturale e inclusiva. Al progetto hanno collaborato autori come Renato Gabrielli, Jose Sanchis Sinisterra, Kossi Efoui, Marco Di Stefano e Mohamed Kacimi."}
{"id": "3826901", "revid": "767487", "url": "https://it.wikipedia.org/wiki?curid=3826901", "title": "Cloud Dancer", "text": "Cloud Dancer \u00e8 un film del 1980 diretto da Barry Brown, con David Carradine, Jennifer O'Neill e Joseph Bottoms. La storia segue una gara di piloti acrobatici, svoltasi a Milwaukee il 29 maggio 1980.\nTrama.\nBrad (David Carradine) era, agli inizi degli anni quaranta, un importante pilota acrobatico; ora la sua fama \u00e8 messa a dura prova dalla giovane promessa, Tom (Joseph Bottoms). Interviene nel film come l'antagonista alla lotta professionale, e sentimentale di Brad, questi infatti sono innamorati della stessa ragazza, Helen (Jennifer O'Neill).\nProduzione.\nLe scene acrobatiche con gli aerei sono stati curati dal campione del mondo di pilota acrobatico Tom Poberezny."}
{"id": "3826907", "revid": "113891707", "url": "https://it.wikipedia.org/wiki?curid=3826907", "title": "Rose Tyler", "text": "Rose Marion Tyler \u00e8 un personaggio della serie televisiva britannica \"Doctor Who\", interpretato da Billie Piper.\nIl personaggio di Rose venne introdotto nel primo episodio della nuova serie del 2005 in qualit\u00e0 di nuova compagna di viaggio del Dottore, alla sua nona incarnazione. Billie Piper venne accreditata nel cast fisso della serie in tutti gli episodi della prima e della seconda stagione (per poi tornare come guest star in alcuni episodi speciali della quarta) affiancando prima Christopher Eccleston e poi David Tennant.\nBiografia del personaggio.\nRose Tyler \u00e8 una ragazza che lavora come commessa nella Londra del ventunesimo secolo. Quando nell'anno 2005 la capitale britannica subisce un'invasione aliena, Rose viene salvata da un misterioso viaggiatore del tempo che si presenta come \u00abil Dottore\u00bb (Christopher Eccleston) e che la invita a condividere le sue avventure a bordo della sua macchina del tempo e astronave, il TARDIS. Rose decide quindi di lasciare la citt\u00e0 in cui vive, sua madre Jackie e il fidanzato Mickey e di partire insieme a lui.\nPrima stagione.\nRose \u00e8 testimone di numerose avventure del Dottore, durante le quali i due personaggi sono perseguitati dall'apparizione di due misteriose parole: Bad Wolf.\nA Londra, al tempo della seconda guerra mondiale, Rose incontra per la prima volta il capitano Jack Harkness, un truffatore del cinquantunesimo secolo. I tre si ritrovano a dover fermare l'avanzata di un esercito di Dalek presso la stazione spaziale Satellite 5. Rose \u00e8 costretta ad aprire la console del TARDIS e a guardarvi dentro in profondit\u00e0 fino ad essere avvolta dall'energia del vortice temporale. Con l'energia ottenuta, la ragazza resuscita Jack, ucciso in un conflitto a fuoco dai Dalek, e salva l'universo dalla loro invasione, inoltre grazie ai suoi poteri si scopre che \u00e8 stata lei a spargere le parole \"Bad Wolf\" per l'universo.\nIl Dottore, consapevole che l'energia contenuta nel TARDIS le sarebbe stata fatale, gliela sottrae con un bacio morendo lui stesso a causa degli effetti collaterali dell'evento. Rose assiste impotente alla rigenerazione del Dottore nella sua decima forma (David Tennant).\nSeconda stagione.\nIl TARDIS, con il Dottore appena rigenerato, si materializza sulla Terra, il giorno di Natale. Dopo aver salvato il pianeta da un'invasione di Sycorax, lui e Rose partono nuovamente insieme, divenendo sempre pi\u00f9 uniti e dipendenti l'uno dell'altra.\nSu consiglio di Sarah Jane Smith, sua ex compagnia di viaggio, il Dottore accetta che Mickey Smith, il fidanzato di Rose, li accompagni nelle loro avventure. I tre viaggiatori finiscono in un universo parallelo in cui il padre di Rose \u00e8 ancora vivo; Mickey decide di restare nella realt\u00e0 alternativa per lottare contro i Cybermen e proteggere la versione alternativa di sua nonna.\nRose e il Dottore sono nuovamente soli quando ascoltano una profezia secondo la quale la ragazza sarebbe morta lottando al fianco dell'alieno. Yvonne Hartman, direttrice dell'Istituto Torchwood, d\u00e0 inavvertitamente inizio a una guerra permettendo che un esercito di Dalek e Cyberman arrivi dall'universo parallelo; nel tentativo di ricacciare le due razze aliene nella realt\u00e0 vuota, Rose resta bloccata nell'universo parallelo poco prima che il portale tra i due universi e il vuoto si chiuda definitivamente.\nIl Dottore riesce a trasmetterle un ultimo messaggio per poi lasciarla per sempre.\nApparizioni successive.\nRose inizia misteriosamente ad apparire al Dottore, che tuttavia non si accorge della sua presenza, quando questi \u00e8 in viaggio con Donna Noble. Quando quest'ultima viene ingannata da un alieno che la costringe a creare una linea temporale in cui il Dottore \u00e8 morto, Rose Tyler giunge dall'universo parallelo al fianco dell'organizzazione militare UNIT per correggere l'errore temporale.\nLa ragazza si unisce quindi a Sarah Jane, Donna, Martha e Jack per aiutare il Dottore a salvare l'universo. Dalla mano amputata al Dottore durante la sua ultima rigenerazione nasce un suo doppio di natura per met\u00e0 umana; quando Rose \u00e8 costretta a tornare nella realt\u00e0 parallela, il doppio del Dottore la segue, promettendole di passare la vita insieme a lei. Pur essendo poco convinta, Rose lo bacia mentre l'autentico Dottore esce per sempre dalla sua vita.\nPoco prima di rigenerarsi nella sua undicesima incarnazione, il Dottore fa visita a tutti coloro che l'hanno seguito nelle sue avventure. Vede dunque per l'ultima volta anche Rose, quando questa ancora non sa chi egli sia.\nNell'episodio della sesta stagione \"Uccidiamo Hitler\" il TARDIS proietta un ologramma di Rose, l'undicesimo Dottore, guardando l'ologramma, afferma che Rose rappresenta soltanto un senso di colpa per lui.\nNell'episodio del Cinquantenario della serie \"Il giorno del Dottore\", l'arma pi\u00f9 potente dei Signori del Tempo, il \"Momento\", un'arma con una volont\u00e0 sua, prende le sembianze di Rose facendosi chiamare \"Lupo Cattivo\" (Bad Wolf).\nIn altri media.\nIl personaggio di Rose appare, oltre che nella serie televisiva, in altri media facenti parte dell'universo espanso di \"Doctor Who\".\nIn un articolo del \"Doctor Who Annual 2006\", scritto dal produttore esecutivo Russell T. Davies, viene rivelato il suo secondo nome, Marion, e vengono date informazioni extra su sua madre, la sua vita scolastica e i suoi ex fidanzati. Rose appare inoltre in alcune storie del \"Doctor Who Annual\" del 2006 e del 2007, cos\u00ec come in alcuni della rivista ufficiale \"Doctor Who Magazine\", nelle riviste per bambini \"Doctor Who Adventures\" e \"Doctor Who - Battles in Time\", nei primi dodici romanzi della saga \"New Series Adventures\" e nel racconto \"I am a Dalek\".\nCreazione e casting.\nIl 28 marzo 2004, dopo l'annuncio del ritorno della serie in televisione, venne rivelato il nome della nuova compagna di viaggio del Dottore, Rose Tyler, e che ad interpretarla sarebbe stata l'attrice Billie Piper. Anche Georgia Moffett, figlia di Peter Davison (l'attore che interpret\u00f2 il quinto Dottore) fece il provino per il ruolo, venendo esclusa. Il personaggio di Rose fece la sua prima apparizione nell'episodio pilota, intitolato \"Rose\", che and\u00f2 in onda il 26 marzo 2005.\nSecondo Billie Piper, Rose non ha paura di sfidare il Dottore e ci\u00f2 la rende ai suoi occhi una ragazza brillante; i due sono inoltre in grado di pensare in modo molto simile tra loro, nonostante la differenza d'et\u00e0."}
{"id": "3826913", "revid": "74801", "url": "https://it.wikipedia.org/wiki?curid=3826913", "title": "Comuni della Repubblica Ceca", "text": "I comuni della Repubblica Ceca (in ceco: \"obc\u00ed\"; sing. \"obec\") costituiscono la suddivisione territoriale di secondo livello del Paese, dopo le regioni, e sono in tutto (dato 2016).\nI comuni possono acquisire il titolo di citt\u00e0 (\"m\u011bsto\"), di citt\u00e0 statutaria (\"statut\u00e1rn\u00ed m\u011bsto\") o di comune mercato (\"m\u011bstys\").\nI distretti che, nel quadro normativo previgente, si frapponevano tra le regioni e i comuni, sono stati aboliti il 1\u00ba gennaio 2003 e sostituiti da comuni dotati di pi\u00f9 ampie competenze (\"obce s roz\u0161\u00ed\u0159enou p\u016fsobnost\u00ed\").\nCitt\u00e0.\nAl 27 settembre 2008 le citt\u00e0 sono 592, tra cui tutti i capoluoghi distrettuali.\nTra di esse la capitale Praga costituisce una divisione amministrazione regionale (\"Hlavn\u00ed m\u011bsto Praha\"). Costituiscono delle citt\u00e0 statutaria (\"Statut\u00e1rn\u00ed m\u011bsta\") le citt\u00e0 di Brno, Ostrava e Plze\u0148 e altri.\nCitt\u00e0 per popolazione.\nLe citt\u00e0 con il maggior numero di abitanti, all'11 febbraio 2008, sono:\nElenchi.\nElenco alfabetico dei comuni.\nDi seguito si riporta l'elenco alfabetico dei comuni cechi.\nElenco dei comuni per distretto.\nUn elenco dei comuni per ciascun distretto \u00e8 disponibile ."}
{"id": "3826915", "revid": "212348", "url": "https://it.wikipedia.org/wiki?curid=3826915", "title": "Comuni della Repubblica Ceca (A)", "text": "Questa pagina contiene l'elenco dei comuni cechi il cui nome inizia con la lettera A.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826917", "revid": "212348", "url": "https://it.wikipedia.org/wiki?curid=3826917", "title": "Comuni della Repubblica Ceca (B)", "text": "Questa pagina contiene l'elenco dei comuni cechi il cui nome inizia con la lettera B.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826918", "revid": "2164271", "url": "https://it.wikipedia.org/wiki?curid=3826918", "title": "Jennifer O'Neill", "text": "Biografia.\nNata da Oscar O'Neill, famoso importatore/esportatore di apparecchi dentali brasiliano, e da madre inglese, da giovane lavor\u00f2 come modella, apparendo anche come testimonial commerciale e sulle copertine delle riviste di cinema.\nCarriera.\nNel 1968 venne lanciata sul grande schermo con una piccola parte nel film \"Un uomo per Ivy\". Nel 1970 recit\u00f2 uno dei ruoli principali femminili nel western \"Rio Lobo\", al fianco di John Wayne. Dopo il successo de \"Quell'estate del '42\" (1971), in cui interpret\u00f2 la giovane vedova di un soldato ucciso nella Seconda guerra mondiale, divenne una famosa attrice di Hollywood, dove ebbe diversi ruoli per i due decenni seguenti.\nRecit\u00f2 nella parte della contessa Teresa Raffo in \"L'innocente\" (1976), ultimo film di Luchino Visconti. Nel 1984 fu protagonista femminile della serie televisiva della CBS \"Cover Up\", in cui l'attore protagonista maschile, Jon-Erik Hexum, mor\u00ec sul set a causa di una pistola .44 Magnum caricata a salve: in una scena di prova, l'attore premette il grilletto dell'arma puntata alla tempia, ma la notevole onda di pressione gener\u00f2 alcuni frammenti ossei che si conficcarono nel cervello. La serie si concluse dopo solo una stagione.\nVita privata.\nIn un'autobiografia dai toni romantici, la O'Neill raccont\u00f2 di essere stata sposata e divorziata 9 volte, arrivando a sposare 4 uomini diversi in 4 anni. Ebbe una figlia dal primo marito e altre due dai matrimoni successivi. Il 23 ottobre 1982 l'attrice si fer\u00ec accidentalmente all'addome con un colpo di pistola appartenente all'allora suo marito, John Lederer, nella loro casa di Bedford, New York. Dichiar\u00f2 che stava controllando se l'arma era carica, e la polizia constat\u00f2 che si tratt\u00f2 di un incidente. Nel 2004 O'Neill ha scritto e pubblicato \"From Fallen To Forgiven\", un libro di note biografiche e pensieri filosofici sulla vita e l'esistenza.\nL'attrice, che ebbe un aborto all'et\u00e0 di diciannove anni, \u00e8 diventata un'attivista pro-life e rinascita nel 1986, all'et\u00e0 di 38 anni, predicando l'astinenza per gli adolescenti. Sull'aborto sub\u00ecto, dichiar\u00f2: \"\u00abMi \u00e8 stata detta una bugia dalla fossa dell'inferno: che il mio bambino era solo un grumo di tessuto. Le conseguenze dell'aborto possono essere ugualmente letali sia per la madre che al nascituro. Una donna che ha un aborto \u00e8 condannata a sopportarlo per il resto della sua vita\u00bb\".\nJennifer O'Neill \u00e8 inoltre costantemente attiva in iniziative e cause benefiche, avendo servito come presidente per l'American Cancer Society. Ha anche diretto uno speciale di un'ora per il World Vision in Africa, sul tema dell'epidemia di HIV. Inoltre, \u00e8 attivamente coinvolta in alcune associazioni animaliste, sponsorizza il torneo di tennis \"Jennifer O'Neill\" a sostegno della ASPCA e anche una raccolta di fondi per non vedenti."}
{"id": "3826919", "revid": "212348", "url": "https://it.wikipedia.org/wiki?curid=3826919", "title": "Comuni della Repubblica Ceca (C)", "text": "Questa pagina contiene l'elenco dei comuni cechi il cui nome inizia con la lettera C.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826923", "revid": "212348", "url": "https://it.wikipedia.org/wiki?curid=3826923", "title": "Comuni della Repubblica Ceca (D)", "text": "Questa pagina contiene l'elenco dei comuni cechi il cui nome inizia con la lettera D.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826924", "revid": "767487", "url": "https://it.wikipedia.org/wiki?curid=3826924", "title": "Comuni della Repubblica Ceca (E)", "text": "Questa pagina contiene l'elenco dei comuni cechi il cui nome inizia con la lettera E.\nPer ciascun comune sono indicati il distretto e la regione d'appartenenza."}
{"id": "3826926", "revid": "212348", "url": "https://it.wikipedia.org/wiki?curid=3826926", "title": "Comuni della Repubblica Ceca (F)", "text": "Questa pagina contiene l'elenco dei comuni cechi il cui nome inizia con la lettera F.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826927", "revid": "212348", "url": "https://it.wikipedia.org/wiki?curid=3826927", "title": "Comuni della Repubblica Ceca (G)", "text": "Questa pagina contiene l'elenco dei comuni cechi il cui nome inizia con la lettera G.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826929", "revid": "1564499", "url": "https://it.wikipedia.org/wiki?curid=3826929", "title": "Basilide Del Zio", "text": " Medico, fratello minore del patriota e politico Floriano Del Zio, \u00e8 noto soprattutto per le opere sul brigantaggio postunitario (in particolare del Vulture-Melfese) e sul suo maggior esponente Carmine Crocco."}
{"id": "3826930", "revid": "106908", "url": "https://it.wikipedia.org/wiki?curid=3826930", "title": "Comuni della Repubblica Ceca (H)", "text": "Questa pagina contiene l'elenco dei comuni cechi il cui nome inizia con la lettera H.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826933", "revid": "827882", "url": "https://it.wikipedia.org/wiki?curid=3826933", "title": "Comuni della Repubblica Ceca (M)", "text": "Questa pagina contiene l'elenco dei comuni cechi il cui nome inizia con la lettera M.\nPer ciascun comune sono indicati il distretto e la regione d'appartenenza. I comuni che hanno lo status di citt\u00e0 (\"m\u011bsto\") sono indicati in grassetto, quelli che hanno lo status di comune mercato (\"m\u011bstys\") in corsivo."}
{"id": "3826939", "revid": "117635658", "url": "https://it.wikipedia.org/wiki?curid=3826939", "title": "Dangerous Isolation", "text": "Dangerous Isolation (\"Trapped!\") \u00e8 un film per la televisione del 2006 diretto da Rex Piano.\nTrama.\nSamantha \u00e8 un'ingegnere informatico che per motivi di lavoro deve recarsi in una remota cittadina dalle parti di San Diego. Porta con s\u00e9 sua figlia Gwen, approfittando del fatto che le due passeranno, dopo il lavoro, un pomeriggio alle terme. Tuttavia, durante il tragitto per arrivare dal cliente, vengono mandate intenzionalmente fuori strada e cercando aiuto, trovano una struttura alberghiera abbandonata, in realt\u00e0 rifugio di tre criminali che rapiscono madre e figlia e le minacciano di morte se Samantha non riuscir\u00e0 in poco pi\u00f9 di un'ora a violare un database informatico criptato della sicurezza nazionale...\nProduzione.\nDel film ne \u00e8 stata realizzata parallelamente una versione identica, se non per il fatto che Samantha non \u00e8 fidanzata con un uomo (David), ma con una donna (Dana). Questa versione \u00e8 stata diffusa in pochissimi paesi, tra cui la Spagna."}
{"id": "3826950", "revid": "438678", "url": "https://it.wikipedia.org/wiki?curid=3826950", "title": "Nevada Smith", "text": "Nevada Smith \u00e8 un film del 1966 diretto da Henry Hathaway.\nTrama.\nIn California nel 1890 tre banditi, Jesse Coe, Tom Fitch e Bill Bowdre, dichiarano di essere amici di un tale Samuel Sand che lavora in una miniera, ma poi uccidono lui e sua moglie. Max (Nevada Smith), figlio della coppia, cerca vendetta e insegue i tre banditi nel deserto. Nel corso del viaggio incontra tre uomini che lo invitano a mangiare con loro, ma il mattino dopo si ritrova solo e appiedato. Incontra quindi Jonas Cord, un venditore di armi che gli insegna a sparare e giocare a carte. Va nel Texas ad Abilene, dove si imbatte all'interno di un saloon in Jesse: Max lo uccide ma rimane ferito e si cura in un campo indiano.\nRapina una banca per essere portato nel carcere della Louisiana dove Bowdre \u00e8 incarcerato poi, servendosi di una canoa, evade insieme a Pilar e Bowdre; nel tragitto, cadendo dalla canoa Pilar viene morsicata da un serpente e morir\u00e0. Con la pistola presa a uno dei guardiani del carcere, Max compie la sua vendetta uccidendo Bowdre. Prosegue verso la Contea di El Dorado, dove risiede Tom Fitch; viene salvato dagli uomini di questi da padre Zaccardi, che lo invita a ritornare a casa. Infine si unisce a Fitch e alla sua banda, che intendono rapinare un convoglio di minatori che scortano un carro pieno d'oro, approfittandone per inseguire Tom, che cerca di fuggire ma, raggiuntolo sulla riva di un fiume, Max lo ferisce pi\u00f9 volte alla mano e alle gambe, rinunciando infine a ucciderlo."}
{"id": "3826959", "revid": "125750845", "url": "https://it.wikipedia.org/wiki?curid=3826959", "title": "Sergio Zanetti", "text": "Biografia.\n\u00c8 il fratello maggiore di Javier, con il quale condivide le origini italiane, essendo il bisnonno originario di Sacile in provincia di Pordenone.\nHa due figli: Nicol\u00e1s nato nel 1994 e Federico nato nel 1998. Anch'essi sono calciatori.\nCarriera.\nGiocatore.\nInizia a giocare nelle giovanili del Talleres, squadra con la quale debutta in Primera B Nacional nel 1987. In quel periodo viene soprannominato dai suoi compagni di squadra \"Pupi\", soprannome che passer\u00e0 cinque anni pi\u00f9 tardi a suo fratello Javier.\nDopo una stagione passa al Deportivo Espa\u00f1ol, dove trascorrer\u00e0 sette anni in Primera Divisi\u00f3n, totalizzando 261 presenze ed 8 reti. Nel 1995 passa al Racing Club, e in sei anni scende in campo 154 volte segnando 3 gol.\nDopo 468 presenze nella massima serie del campionato argentino, nel 2001 Zanetti si trasferisce in Italia, alla , che non lo utilizza mai, e dopo un anno passa al Verbania in Serie D.\nTermina la sua carriera nella Challenge League in Svizzera, giocando dal 2003 al 2005 al Bellinzona, per poi concludere nel Locarno.\nAllenatore.\nNel 2005 frequenta i corsi di preparazione per allenare a Coverciano, e un anno pi\u00f9 tardi inizia ad allenare nel settore giovanile della Pro Sesto, dove in due stagioni guida prima gli Esordienti e poi gli Allievi Nazionali. L'anno seguente allena gli Allievi del . Dopo una stagione alla guida dei Giovanissimi della Pro Patria, nel 2010 allena la squadra Berretti del .\nIl 2 luglio 2011 viene ufficializzato il suo approdo all' come allenatore della Berretti, avendo come assistente Antonio Manicone. Tra le file dei nerazzurri lavora insieme a suo fratello minore Javier, capitano della prima squadra.\nNel primo anno in neroazzurro conquista il Campionato Nazionale Dante Berretti.\nNel suo secondo anno da allenatore della Berretti viene sconfitto in finale dall'Atalanta di Giuseppe Bergomi.\nNell'estate del 2013 passa ad allenare la \"Primavera\" del piazzandosi al 7\u00ba posto in campionato.\nDopo essere stato collaboratore al Chievo, il 4 giugno 2015 diventa il nuovo allenatore del in Serie D.\nIl 6 agosto 2020 diventa il nuovo allenatore della Berretti del Novara.\nIl 12 febbraio 2021 diventa Coordinatore tecnico del settore giovanile della Sambenedettese."}
{"id": "3826961", "revid": "55935", "url": "https://it.wikipedia.org/wiki?curid=3826961", "title": "Michelangelo Verardi", "text": ""}
{"id": "3826967", "revid": "767487", "url": "https://it.wikipedia.org/wiki?curid=3826967", "title": "La collina dei conigli (film)", "text": "La collina dei conigli (\"Watership Down\") \u00e8 un film di animazione del 1978 diretto da Martin Rosen, tratto dal romanzo omonimo di Richard Adams.\nLa trama \u00e8 abbastanza fedele al libro originale, nonostante ci siano parti omesse e qualche cambiamento (ad esempio, il film narra di 8 conigli rispetto ai 17 del libro). Il film \u00e8 stato censurato in molti paesi per la sua violenza.\nNella colonna sonora spicca la canzone \"Bright Eyes\" di Art Garfunkel, singolo che arriv\u00f2 al primo posto nelle classifiche inglesi.\nTrama.\nNel prologo viene mostrata la creazione del mondo da parte del grande Fritz, divinit\u00e0 identificata con il Sole, e la leggenda di El Ahrair\u00e0, il Principe dei Conigli, punito dal grande Fritz per la sua superbia.\nNella conigliera di Sandleford, Quintilio, un giovane coniglio, ha una terribile visione che preannuncia l'imminente distruzione dell'area in cui si trovano le loro tane. Quintilio e suo fratello maggiore Moscardo non riescono a convincere il Gran Coniglio sulla necessit\u00e0 della fuga; i due decidono di partire, insieme ad alcuni compagni, tra gli altri Parruccone, Argento, Mirtillo, Dente di Leone, Nicchio e Violetta. Moscardo assume la guida del gruppo e si avvia attraverso un territorio sconosciuto. Riescono cos\u00ec a superare un bosco dall'aria tetra abitato da pericolosi predatori e ad attraversare un fiume per eludere un cane; stremati, trovano riposo all'ombra di alcune verdure in un campo, ma Violetta, temporaneamente allontanatasi, viene ghermita da un uccello rapace.\nI fuggiaschi, con il morale a terra per le difficolt\u00e0 del viaggio ed un'imprecisata meta che appare sempre pi\u00f9 utopica, incontrano Primula Gialla, un coniglio dai modi curiosi, il quale chiede a Quintilio e agli altri di unirsi alla sua conigliera. Qui vi trovano cibo in abbondanza ma Quintilio ha comunque un brutto presentimento su quel luogo, e ben presto scoprono che i dintorni sono pieni di trappole piazzate da un agricoltore. Parruccone si salva a stento da una di esse ed i conigli, sconvolti dalla situazione, ripartono. Durante una sosta Moscardo, accompagnato da Nicchio, esplora la fattoria del Noceto, qui vi trova un grosso cane legato e delle coniglie tenute in gabbia. Interrotti dall'arrivo di un gatto, sono costretti ad una rocambolesca fuga, con la promessa per\u00f2 che sarebbero tornati a liberarle.\nLungo la strada vengono raggiunti da un coniglio di Sandleford affaticato e ferito gravemente, Pungitopo, che racconta come la conigliera d'origine sia stata distrutta dagli uomini, confermando lo spirito profetico di Quintilio. Stremato si riposa e poi racconta che durante il viaggio dall'ormai distrutta conigliera, si \u00e8 imbattuto nella conigliera di \u00c8frafa, rigidissima comunit\u00e0 comandata dal tiranno Generale Vulneraria e dai suoi feroci conigli. A \u00c8frafa vigono turni per il pascolo ed altre ferree regole, ogni trasgressione \u00e8 punita molto severamente con la violenza. Pungitopo, anch'esso percosso duramente per dei tentativi di fuga, riesce infine a fuggire solo grazie all'aiuto della coniglia Kaisentlaia.\nFinalmente i conigli raggiungono la sommit\u00e0 della collina di Watership, sorta di terra promessa delle visioni di Quintilio, e vi si stabiliscono. Sul colle i conigli incontrano un gabbiano ferito ad un'ala di nome Kehaar, lo aiutano e diventano cos\u00ec amici. Finalmente insediati, i conigli si accorgono per\u00f2 che la nuova conigliera \u00e8 destinata a estinguersi, visto che tra loro non vi sono femmine; con l'aiuto di Kehaar, guarito, organizzano un volo di ricognizione dei dintorni alla ricerca di altri insediamenti nella speranza di riuscire a convincere alcune femmine ad aggregarsi alla propria.\nMentre Kehaar \u00e8 assente per il sopralluogo aereo, Moscardo, Mirtillo e Dente di Leone decidono di effettuare un'incursione alla vicina fattoria del Noceto precedentemente esplorata per liberare le coniglie domestiche. Una volta arrivati rosicchiano le chiusure della gabbia per permettere la fuga a Cedrina e alle sue compagne, nel mentre per\u00f2 i proprietari della fattoria, allarmati da un rumore e dai latrati del cane, sopraggiungono armati, i tre incursori sono costretti ad una precipitosa fuga, nel corso della quale Moscardo viene ferito gravemente da un colpo di fucile e disperso; le coniglie vengono invece recuperate dai fattori e rimesse in gabbia. Mirtillo e Dente di Leone, credendolo morto e disperso, fanno ritorno alla collina dove informano Quintilio dell'accaduto. Quintilio guidato dallo Spirito del Coniglio Nero, attraverso visioni oniriche, raggiunge il luogo ove Moscardo si \u00e8 nascosto, e lo riporta alla collina; qui sopraggiunge il gabbiano Kehaar, che estrae i pallini di piombo dalla coscia del ferito.\nKehaar riporta di aver visto un'altra grande conigliera a una certa distanza, si tratta di \u00c8frafa. Pungitopo sconsiglia vivamente una spedizione in quel luogo, ma Moscardo, ostinato, mette a punto un piano. Parruccone dovr\u00e0 infiltrarsi a \u00c8frafa, contattare alcune femmine scontente e farle uscire sfuggendo alla sorveglianza del Generale Vulneraria e della sua Ausla.\nI conigli intraprendono la pericolosa spedizione e aiutati dal gabbiano, riescono a tornare sul colle Watership insieme a Kaisentlaia, a Nerigno e alle altre femmine liberate da \u00c8frafa. Una pattuglia efrafana li ha per\u00f2 seguiti e presto Vulneraria organizza una spedizione contro Watership. Cos\u00ec gli ingressi alla tana vengono ostruiti con della terra, ma gli efrafani sono forti e numerosi, attaccano quindi la conigliera e la sua sorte sembra segnata. Quintilio nel mentre \u00e8 in preda ad un altro delirio che suggerisce a Moscardo un'idea: chiede a Parruccone di chiudere tutto e di resistere tenacemente il pi\u00f9 a lungo possibile all'assalto di Vulneraria, mentre lascia in tutta fretta la tana seguito da Mirtillo, Dente di Leone e Kaisentlaia.\nIntanto Parruccone ha fatto scavare delle gallerie di fuga per permettere agli altri di fuggire, mentre lui rimane indietro insieme a Nicchio, che funge da esca per attirare il Generale, per combattere Vulneraria. A sua insaputa per\u00f2, anche Nerigno \u00e8 rimasto indietro con l'intento di fronteggiare il Generale per far guadagnare tempo agli altri e per vendicarsi di colui che, per un tentativo di fuga, lo aveva torturato, esposto e usato come monito per gli altri conigli.\nGli scagnozzi di Vulneraria ormai hanno rimosso l'ostruzione agli ingressi, e il generale s'infila nella tana. Dopo un breve percorso, trova Nerigno, che gli salta addosso, venendo per\u00f2 facilmente sconfitto e ucciso brutalmente da Vulneraria che lo sgozza senza piet\u00e0. Dopo essersi liberato di Nerigno, il Generale affronta poi Parruccone che oppone una strenua resistenza contrattaccandolo, grazie a uno stratagemma. Moscardo, intanto, con i tre compagni attira il cane della fattoria del Noceto fin alla tana assediata e il grosso cane sbaraglia gli efrafani, uccidendone alcuni. Grazie all'astuzia, la conigliera \u00e8 salva e il Generale Vulneraria ucciso, poich\u00e9 tenter\u00e0 una futile battaglia contro il feroce cane.\nAlla fine il Coniglio Nero della Morte fa visita a Moscardo ormai anziano, questi dapprima titubante, viene rassicurato e lascia il mondo terreno per seguire il Coniglio Nero, certo che la sua conigliera prosperer\u00e0 e si espander\u00e0 per molto tempo.\nAccoglienza.\nIl film ha ricevuto critiche positive; nel 1979 \u00e8 nominato per il Hugo Award per \"Best Dramatic Presentation\". Nel 2004, la rivista\"Total Film\" lo nomin\u00f2 al 47\u00ba posto fra i pi\u00f9 grandi film inglesi di tutti i tempi."}
{"id": "3826973", "revid": "767487", "url": "https://it.wikipedia.org/wiki?curid=3826973", "title": "Salim Ghazi Saeedi", "text": "Biografia.\nSalim Ghazi Saeedi \u00e8 nato nel 1981 a Teheran, in Iran. Nel 1999 ha iniziato a studiare chitarra da autodidatta e a comporre musica. Con la banda Arashk ha composto tre album: \"Abrahadabra\" (2006), \"Sovereign\" (2007) e \"Ustuqus-al-Uss\" (2008). Nel 2010 ha lanciato il suo quarto album \"Iconophobic\" da solista, nel ruolo di compositore, chitarrista, tastierista, batterista, mixer e produttore. Di conseguenza, Nel 2011 ha pubblicato il \"Human Encounter\".\nAlcune critiche hanno comparato la sua musica agli Univers Zero, agli Art Zoyd, John Zorn, Patrick O'Hearn, Mike Oldfield, Sufjan Stevens and The Enid, Djam Karet and Birdsongs of the Mesozoic, David Bedford, Richard Pinhas, ZNR, Mecano, Present, Aranis, all'intero scenario del rock da camera belga e Anne Dudley and Jaz Coleman. L'Harmonie Magazine ha paragonato il suo stile di chitarrista a quello di Robert Fripp dei King Crimson.\nI suoi album sono album concettuali che adoperano elementi di musica classica, musica elettronica e rock progressivo con un uso differenziato degli strumenti. Lui si descrive come \"un continuo improvvisatore... sia nell'esibirsi che nel comporre.\"\nInfluenza Musicale.\nTra le sue influenze principali ci sono Jeff Beck e Thelonious Monk. Salim dice a proposito del proprio stile: \"Non ho mai deciso di comporre nel genere progressivo. Ho solo un gusto musicale molto versatile... Forse \u00e8 cos\u00ec che si sviluppa il genere progressivo. Lasci la tua mente libera, e diventa progressiva!\""}
{"id": "3826974", "revid": "729019", "url": "https://it.wikipedia.org/wiki?curid=3826974", "title": "Lino Sentimenti", "text": "Appartenente alla famiglia Sentimenti, era il cugino dei quattro fratelli Sentimenti che militarono in squadre di Serie A: Arnaldo (II), Vittorio (III), Lucidio (IV) e Primo (V), pertanto divenne noto anche come Sentimenti VI.\nBiografia.\nLa famiglia Sentimenti.\nLa famiglia Sentimenti comprendeva diversi giocatori di calcio:\nCarriera.\nGiocatore.\nInizi\u00f2 a giocare nel 1949 nel , con la quale giocher\u00e0 otto stagioni in Serie B, totalizzando 105 presenze e segnando 17 reti.\nDopo aver militato tra le file del Sarom Ravenna, fin\u00ec la sua carriera nel Citt\u00e0 di Castello.\nAllenatore.\nDopo aver frequentato il primo corso da allenatori professionisti a Coverciano (anno 1959), venne inserito nello staff tecnico della Federazione Italiana Giuoco Calcio con la mansione di allenatore presso la Speciale Compagnia Atleti (calciatori in servizio militare) a Roma e Bologna, ove rimase ininterrottamente sino al 1999.\nNel 1993 fu allenatore della Nazionale di calcio dell'Italia militare."}
{"id": "3826981", "revid": "1442080", "url": "https://it.wikipedia.org/wiki?curid=3826981", "title": "Brisbane International 2012 - Doppio maschile", "text": "Il doppio maschile del Brisbane International 2012 \u00e8 stato un torneo di tennis facente parte dell'ATP World Tour 2012.\nI detentori del titolo sono Luk\u00e1\u0161 Dlouh\u00fd e Paul Hanley, ma hanno deciso di non partecipare al torneo assieme; Luk\u00e1\u0161 Dlouh\u00fd ha giocato con Marcelo Melo venendo eliminati al primo turno mentre Paul Hanley con Jamie Murray ma sono stati sconfitti al secondo turno.\nMaks Mirny e Daniel Nestor hanno sconfitto in finale J\u00fcrgen Melzer e Philipp Petzschner per 6-1, 6-2."}
{"id": "3826987", "revid": "228587", "url": "https://it.wikipedia.org/wiki?curid=3826987", "title": "Daino (brigantino)", "text": "Il Daino \u00e8 stato un brigantino della Regia Marina, gi\u00e0 della Marina del Regno di Sardegna. Dopo la radiazione \u00e8 stato utilizzato per diverso tempo, con il nome di Redenzione, dall'Istituito Garaventa, per la rieducazione di ragazzi di strada. \nCaratteristiche.\nUnit\u00e0 di medie dimensioni in rapporto alla sua tipologia, il \"Daino\" era simile ai precedenti brigantini costruiti nei cantieri della Foce (\"Colombo\" ed \"Eridano\"), ma leggermente pi\u00f9 piccolo. Unit\u00e0 ottimamente riuscita, il brigantino era una nave solida ed equilibrata.\nScafo in legno con carena rivestita in rame, il \"Daino\" aveva due alberi armati a brigantino (trinchetto e maestra, a vele quadre) e dislocava 398 tonnellate a carico normale e 450 a pieno carico.\nL'armamento della nave era costituito originariamente da otto cannoni-obici in ferro ed a canna liscia da 16 libbre e da sei carronate, parimenti in ferro ed a canna liscia, da 18 libbre. Nel 1855 tale armamento venne sostituito e potenziato, risultando composto da dodici cannoni da 24 libbre, in ferro ed a canna liscia, due carronate dello stesso calibro, anch'esse in ferro a canna liscia, e due cannoni-obici da 30 libbre, pure in ferro ed a canna liscia. Nel 1861, in seguito a nuove modifiche, i cannoni F.L. da 24 libbre vennero aumentati a 14, mentre le altre bocche da fuoco vennero rimosse e sostituite da due cannoni-obici in ferro ed a canna liscia da 16 libbre.\nStoria.\nVarata nei cantieri genovesi della Foce il 22 novembre 1844, la nave entr\u00f2 in servizio nella Marina del Regno di Sardegna nel maggio 1845.\nNel maggio 1845 il \"Daino\", appena entrato in servizio, venne inviato a Costantinopoli e nel Levante, facendo ritorno a Genova in agosto.\nIl 26 aprile 1848 il brigantino salp\u00f2 da Genova al comando del capitano di fregata Carlo Pellion di Persano e, insieme alle fregate \"San Michele\" (nave di bandiera del contrammiraglio Giuseppe Albini), \"Des Geneys\" e \"Beroldo\" ed alla goletta \"Staffetta\" (un secondo scaglione, composto dalle corvette \"Aquila\" ed \"Aurora\" e dalle pirocorvette \"Tripoli\" e \"Malfatano\", part\u00ec qualche giorno pi\u00f9 tardi), raggiunse il Mare Adriatico, ove partecip\u00f2 alle operazioni della prima guerra d\u2019indipendenza. Si tratt\u00f2 della prima occasione in cui navi sarde issarono la bandiera tricolore poi destinata diventare quella italiana. Dopo aver circumnavigato la penisola italiana con tempo sfavorevole ed aver fatto tappa ad Ancona il 20 maggio, la squadra sarda giunse a Venezia il 22 maggio 1848, aggiungendosi ad un'altra formazione navale del Regno delle Due Sicilie, gi\u00e0 giunta nella citt\u00e0 veneta, e ad una piccola flottiglia veneta: le tre squadre unite erano pi\u00f9 potenti di quella austroungarica e questo dest\u00f2 grande entusiasmo, unitamente al fatto che il contrammiraglio Albini aveva ricevuto ordine di attaccare e distruggere eventuali navi nemiche. Ad assumere il comando congiunto delle operazioni fu lo stesso Albini.\nLo stesso 22 maggio 1848 la squadra sardo-veneto-napoletana avvist\u00f2 al largo di Sacca di Piave una divisione austroungarica di minore forza. Essendo venuto meno il vento, Albini, disponendo solo di navi a vela, convinse De Cosa, per non perdere la superiorit\u00e0 numerica, a far prendere a rimorchio le unit\u00e0 piemontesi dalle pirofregate borboniche, ma il tutto venne eseguito in maniera talmente confusa che quattro piroscafi austroungarici fecero in tempo a raggiungere le navi della propria divisione ed a rimorchiarle sino a Muggia, le cui batterie costiere avevano a quel punto impedito ogni intervento della squadra sardo-napoletana: prima di sera solo le fregate \"Regina\" (borbonica) e \"San Michele\" erano giunte a tiro delle navi austroungariche, senza per\u00f2 essere passate all'attacco. A quel punto le navi sarde si misero alla fonda nella laguna di Sacca di Piave.\nDal 7 giugno al 14 agosto le navi sardo-piemontesi e ad alcune unit\u00e0 venete (la squadra borbonica era gi\u00e0 stata fatta rientrare per via delle rivolte scoppiate in Sicilia), stazion\u00f2 al largo di Trieste nell'ambito del blocco navale imposto alla citt\u00e0, importante porto civile e militare austro-ungarico. Tale blocco rimase per\u00f2 sulla carta, dato che la squadra sardo-veneta, giunta davanti a Trieste gi\u00e0 il 23 maggio, aveva ricevuto diversi consoli delle nazioni della Confederazione tedesca, i quali affermarono che qualunque atto di guerra contro Trieste sarebbe stato considerato anche contro i loro stati. La squadra italiana rimase pertanto inattiva, e non reag\u00ec nemmeno quando, il 6 giugno, la \"San Michele\" venne colpita di rimbalzo da una palla sparata per provocazione da una fregata austroungarica. Nonostante la formale proclamazione del blocco, avvenuta l'11 giugno, diverse navi nemiche con carichi militari riuscirono ad entrare ed uscire da Trieste senza incontrare ostacoli. \nMentre ci\u00f2 avveniva, nel mese di giugno, il \"Daino\" scort\u00f2 un convoglio di unit\u00e0 che trasportavano truppe di rinforzo per la guarnigione di Palmanova, esercitandosi poi al tiro con i cannoni (secondo una fonte il brigantino trasport\u00f2 esso stesso truppe). Il 12 o 13 giugno il brigantino s'imbozz\u00f2 in venti metri d'acqua a meno di 600 metri dalla batteria di Caorle, in mano alle truppe austro-ungariche, e bombard\u00f2 tale fortificazione per circa trenta-quaranta minuti, finch\u00e9 un proiettile nemico lo colp\u00ec all'altezza della linea di galleggiamento, obbligandolo a lasciare gli ormeggi ed allontanarsi. Nel breve scontro il brigantino aveva sparato oltre una cinquantina di colpi contro la fortificazione avversaria, venendo a sua volta colpito quindici volte, quasi tutte di rimbalzo tranne due, una delle quali, quella al galleggiamento, aveva aperto una via d'acqua. Non si erano invece avute perdite tra l'equipaggio. Dopo aver riparato il danno e recuperato nottetempo gli ormeggi (operazione quest'ultima eseguita dalle imbarcazioni del guardiamarina Saint Bon), il \"Daino\" si riport\u00f2, intorno alle tre di notte, a Caorle e l'indomani mattina, alle nove, attacc\u00f2 nuovamente le batterie di Caorle insieme a cinque o sei barche cannoniere veneziane provenienti da Malamocco, ma l'attacco venne interrotto dopo la perdita di una di queste ultime, \"La Furiosa\", esplosa dopo essere stata colpita: le barche cannoniere, infatti, si ritirarono a Malamocco dopo la distruzione dell'unit\u00e0, lasciando solo il \"Daino\" che riprese il largo a sua volta. Gli attacchi del \"Daino\" contro Caorle, pur non avendo nessun risultato, costituirono l'azione navale pi\u00f9 significativo della prima guerra d'indipendenza.\nLe navi sarde rientrarono a Venezia in agosto e ricevettero l'ordine di ritrasportare in Piemonte via mare il corpo di spedizione sardo-piemontese del generale La Marmora, costituito da circa 2.000 uomini. Tornate ad Ancona il 9 settembre, negli ultimi giorni di ottobre le navi effettuarono una breve puntata su Venezia, per poi tornare rapidamente nel porto marchigiano. Il 22 dicembre 1848, in seguito all'armistizio tra Regno di Sardegna ed Impero austro-ungarico, le navi sarde fecero ritorno ad Ancona, dove rimasero fino all'aprile del 1849. Gi\u00e0 il 21 gennaio 1849, comunque, il \"Daino\" era ripartito da Venezia ed era quindi rientrato a Genova insieme al brigantino \"Colombo\" ed alla corvetta \"Aquila\".\nSuccessivamente la nave venne impiegata per compiti addestrativi in Mediterraneo ed Atlantico. Nel luglio 1851 il brigantino effettu\u00f2 una campagna d'istruzione nel Mediterraneo centrale, mentre nel 1858, al comando del luogotenente di vascello di prima classe Simone Pacoret de Saint-Bon, il \"Daino\" usc\u00ec per la prima volta dalle acque del Mediterraneo, raggiungendo l'Inghilterra.\nIl 17 marzo 1861 il \"Daino\", classificato brigantino, venne iscritto nel Quadro del Naviglio della neocostituita Regia Marina.\nNel novembre 1862 il \"Daino\" rimpiazz\u00f2 il brigantino \"Intrepido\" nella flottiglia navi scuola, essendo tale unit\u00e0 in cattive condizioni di scafo. Nel 1862 e nel 1863 il brigantino fece parte della Flottiglia de' Novizi e Mozzi, effettuando esercitazioni e manovre a fuoco con gli allievi a bordo e venendo alternativamente utilizzato anche per compiti di sorveglianza ed esercitazioni (utili per creare maggiore omogeneit\u00e0 tra gli equipaggi provenienti dalle Marine preunitarie) anche in Mare Adriatico, specialmente nelle acque circostanti Lissa. \nTra i membri dell'equipaggio del brigantino in quel periodo vi furono Vittorio Augusto Vecchi, scrittore di mare noto con lo pseudonimo di \u2018Jack La Bolina\u2019 (imbarcato come ufficiale), e Giovanni Antonelli, futuro poeta anarchico, che, arruolatosi come mozzo, proprio in seguito alle durissime punizioni subite sul \"Daino\" inizi\u00f2 a formare il proprio carattere ribelle ed anarchico.\nPosto in disarmo a Genova nel 1864, il \"Daino\" venne destinato l'anno successivo all'Istituto Reale della Marina Mercantile, mentre nel 1868 fu posto, sino a settembre, a disposizione del Duca d'Aosta.\nRadiato con Regio Decreto numero 5067 del 9 maggio 1869, il vecchio brigantino fu ceduto al Convitto Caracciolo di Napoli, una scuola tecnica nautica che lo utilizz\u00f2 per l'istruzione degli allievi. Nell'agosto 1876 il brigantino si rec\u00f2 a con i mozzi del convitto Caracciolo, mentre nel settembre 1877 and\u00f2 a La Goletta, e nel luglio 1881 la nave, lasciata Napoli, and\u00f2 in Adriatico con gli allievi del Collegio della marina mercantile. Nel 1882 il \"Daino\" comp\u00ec in Mediterraneo un viaggio d'istruzione organizzato dall'Amministrazione comunale di Napoli, durante il quale svolse esercitazioni per gli allievi.\nRiarmato sul finire del 1893, il \"Daino\" venne reiscritto nel Quadro del Naviglio militare quale pontone. Nello stesso anno la nave venne ceduta all'Istituto di Redenzione \u00abGaraventa\u00bb di Genova, fondato dal professore e filantropo Nicol\u00f2 Garaventa: rimorchiata a Genova ed ormeggiata all'estremit\u00e0 del molo Giano nel porto ligure, la nave, ribattezzata \"Redenzione\", venne utilizzata per il recupero di ragazzi di strada (\u00ab\"batosi\"\u00bb) dall'accattonaggio e dalla delinquenza, per instradarli alla vita marinara (\u00ab\"Nave officina redenzione Garaventa\"\u00bb, il cui motto era \u00ab\"Ubi charitas ibi deus\"\u00bb). Il \"Daino\" venne adibito a questo ruolo sino al 1904, quando, essendosi ormai ridotto in cattive condizioni, venne sostituito dalla pirocannoniera \"Sebastiano Veniero\", venendo quindi smantellato agli inizi del \u2018900."}
{"id": "3826989", "revid": "196390", "url": "https://it.wikipedia.org/wiki?curid=3826989", "title": "Museo diocesano d'Arte Sacra di San Miniato", "text": ""}
{"id": "3826990", "revid": "1305772", "url": "https://it.wikipedia.org/wiki?curid=3826990", "title": "Lisa Daniels", "text": ""}
{"id": "3826997", "revid": "767487", "url": "https://it.wikipedia.org/wiki?curid=3826997", "title": "Immaturi - Il viaggio", "text": "Immaturi - Il viaggio \u00e8 un film del 2012 diretto da Paolo Genovese, sequel di \" Immaturi \"del 2011.\nTrama.\nDopo aver superato nuovamente gli esami di maturit\u00e0 Lorenzo, Luisa, Francesca, Piero, Virgilio, Giorgio, Marta ed Eleonora decidono di fare quel viaggio che non erano riusciti a fare anni prima. Passeranno una settimana nella localit\u00e0 di Paros, in Grecia.\nGiorgio e Lorenzo sono alle prese con due bellissime ragazze spagnole e il tradimento delle fidanzate: Giorgio va sulla spiaggia a bere con una di loro per mettersi alla prova e dimostrare di poter resistere alle tentazioni, ma alla fine cede e ha un rapporto sessuale con Anna, una delle due spagnole, per poi mentire al riguardo e alla quale, per sbaglio, dice di chiamarsi Lorenzo prima di addormentarsi.\nLorenzo, nonostante non abbia fatto nulla, si sente terribilmente in colpa, ma Giorgio gli dice di stare zitto, dicendo che le compagne si sarebbero arrabbiate; dopo un paio di giorni confessa, e Luisa lo perdona subito.\nLuisa spiega l'accaduto a Marta moglie di Giorgio: ella non avendo saputo nulla del fatto che il marito e Lorenzo fossero usciti per conto loro, si fa indicare da Luisa chi fossero le due ragazze e, rimasta molto colpita dalla loro bellezza, si fa rivelare che una delle due \u00e8 stata mandata in bianco e l'altra invece ha fatto sesso. Marta, perci\u00f2, se la prende con Anna che le dice di non sapere che Lorenzo fosse sposato; Luisa, quindi, fraintende e si arrabbia con Lorenzo, finch\u00e9 Giorgio non spiega a lei e alla moglie cos'era accaduto. Luisa chiede scusa a Lorenzo, mentre Marta fa sinceri complimenti a Giorgio per essersi inventato una cosa simile per far riappacificare i due amici. Nel finale le due coppie vengono messe in prigione, per fortuna in una cella comune, con l'accusa di un furto in realt\u00e0 commesso inconsapevolmente da Francesca: a questo punto Lorenzo chiede a Luisa di sposarlo e lei accetta e anche Giorgio si fa coraggio raccontando di aver davvero tradito la moglie. Quest'ultima, per\u00f2, a propria volta confessa di averlo tradito due anni prima, per non aver saputo resistere come lui alla tentazione.\nFrancesca \u00e8 l'unica del gruppo a non essere in vacanza con il fidanzato Ivano, perch\u00e9 costui non faceva parte del gruppo che vent'anni prima frequentava la stessa scuola e, proprio per questo, si sente sola e mostra di essere cleptomane: i furti inconsapevoli sono dovuti al fatto che, senza Ivano, vede nel viaggio una rimpatriata e non una vacanza in coppia. Inizialmente lo rinfaccia agli amici, ma quando si accorge che Giorgio, Marta, Luisa e Lorenzo, sono stati accusati di furto al suo posto, parla loro dalla grata della cella ottenendo che si scusino con lei. Alla fine Francesca viene raggiunta dal fidanzato Ivano e tutto si risolve per il meglio.\nPiero aveva una fidanzata a cui aveva detto di avere gi\u00e0 moglie e un figlio ed \u00e8 perci\u00f2 stato cacciato dalla casa di lei. In Grecia conosce una ragazza con le sue stesse visioni sull'amore, Gloria, a cui all'inizio dice di essere sposato e di avere un figlio e con cui trascorre la prima notte di sesso, ma poi capisce che Gloria gli piace davvero e le spiega la situazione: la donna gli crede e i due continuano ad uscire. Purtroppo, l'ex fidanzata lo raggiunge a Paros e, l'ultima serata, non rispetta un appuntamento con Gloria e trascorre la nottata con la precedente fidanzata portandosi con se un bambino, figlio di un ristoratore con cui ha fatto amicizia, per dimostrarle che era in vacanza col figlio: alla fine, per\u00f2, si ritrover\u00e0 di nuovo solo perch\u00e9 Gloria si sente imbrogliata.\nVirgilio, per un equivoco, si ritrova a scambiare SMS con una donna che non conosce e viene supportato in questo da Eleonora, con cui passa molto tempo e di cui finisce per innamorarsi, ricambiato. Eleonora ha un tumore al seno, e ha paura di sapere se sia operabile ma Virgilio le dice che la ama indipendentemente dal tumore, ed ella gli rivela di aver chiamato l'ospedale per confermare l'ablazione terapeutica. Tra mare cristallino, gite in gommone, rovine sperdute, serate in discoteca, bugie, segreti, tradimenti e amore in tutte le sue sfumature, i protagonisti si scoprono cambiati e diversi, ma ancora immaturi.\nDifformit\u00e0.\nNel primo film Piero \u00e8 fidanzato con Cinzia (Giulia Michelini), con la quale si riappacifica alla fine dicendole che lascer\u00e0 sua moglie. Nel secondo film invece, che \u00e8 la continuit\u00e0 del primo, ambientato quindi nei giorni successivi alla maturit\u00e0, Piero \u00e8 fidanzato con Sonia (Lucia Ocone).\nDistribuzione.\nIl film \u00e8 uscito nelle sale il 4 gennaio 2012 ed ha ottenuto un grande successo di pubblico, come dimostra l'incasso che - alla fine del trimestre - \u00e8 di 11.812.995 Euro. Il film viene distribuito in DVD da giugno 2012.\nColonna sonora.\nLa colonna sonora originale del film \u00e8 firmata da Andrea Guerra, gi\u00e0 noto per importanti colonne sonore di film sia italiani che internazionali. Come per il film precedente, ai temi di Guerra si alternano i brani di repertorio, dai pi\u00f9 classici come \"L-O-V-E\" e \"Call me\" (quest'ultima nella rivisitazione di Skye, voce storica dei Morcheeba), \"Carry You Home\" di James Blunt, \"Suddenly I see\" di KT Tunstall e \"Mad about you\" degli Hooverphonic, ai pi\u00f9 singolari e meno noti \"Bimp\u00e8\" e \"Bibank\u00e8\" di A\u1e63a e \"All love\" di Ingrid Michaelson.\nDaniele Silvestri ha dato il suo originale contributo scrivendo ed interpretando appositamente il brano \"Il Viaggio (pochi grammi di coraggio)\", contenuto nella versione speciale di \"S.C.O.T.C.H.\", ultima fatica dell'autore romano.\nIl CD della colonna sonora \u00e8 uscito il 12 gennaio 2012 su etichetta Edel Music.\nLe tracce contenute nel disco sono le seguenti:"}
{"id": "3827000", "revid": "1005847", "url": "https://it.wikipedia.org/wiki?curid=3827000", "title": "Elezioni comunali a Perugia", "text": ""}
{"id": "3827002", "revid": "3115", "url": "https://it.wikipedia.org/wiki?curid=3827002", "title": "Alessio De Bon", "text": "Biografia.\nFormatosi da autodidatta, ha lasciato un importantissimo contributo allo studio dell'antica rete stradale del Norditalia (e, in particolare, del Cadore). \nNel 1935 venne incaricato dall'Istituto Veneto di Scienze, Lettere ed Arti di svolgere delle ricerche per la comprensione del percorso originario della via Claudia Augusta, incarico affidato per la sua attitudine alla ricerca e al rilievo dei manufatti stradali antichi. \nAutore di numerose pubblicazioni, la sua prematura scomparsa non gli ha permesso di realizzare un'opera organica. Una \"summa\" dei suoi studi sulla via Claudia Augusta Altinate \u00e8 stata recentemente curata dal figlio Sergio e da Renza Fiori.\nSpedizione di studio sulla via Claudia Augusta.\nGuidata da Alessio De Bon e promossa dall'Istituto Veneto di Scienze, Lettere ed Arti, fu avviata allo scopo di contribuire all'elaborazione della \"Carta archeologica italiana\".\nLa commissione di vigilanza sulla spedizione era formata da:\nCarlo Anti, Vittorio Lazzarini, Roberto Cessi, Giorgio Dal Piaz, Raffaello Battaglia, Bruna Tamaro Forlati, Giovanni Brusin, Luigi Marangoni, Pietro Orsi.\nAlla spedizione contribuirono finanziariamente il Magistrato alle acque con lire, il Consiglio nazionale delle ricerche con lire, l'Istituto Veneto di Scienze, lettere ed Arti con lire.\nAlessio De Bon conclude, alla fine dello studio, che la via Claudia Augusta parta da Altino e prosegua verso Mercatelli e successivamente nell'ordine Feltre, Belluno, Passo di Monte Croce di Comelico ed infine per San Candido. Usciti dai confini Italiani la spedizione non prosegue."}
{"id": "3827003", "revid": "287204", "url": "https://it.wikipedia.org/wiki?curid=3827003", "title": "Michele Mellara", "text": "Biografia.\nLaureato al DAMS di Bologna, \u00e8 anche diplomato alla London Film School. Ha condotto trasmissioni radiofoniche, gestito spazi e laboratori teatrali. Ha co-fondato e co-diretto il teatro della polvere con cui ha realizzato, firmando la regia, \"Mosca-Petuski 125 km\", tratto dal testo di Venedikt Vasil'evi\u010d Erofeev adattato da Ermanno Cavazzoni, interpretato da Mauro Marchese con la voce di Angela Baraldi. Viene rappresentato a Bologna, Roma e Firenze (2006). Collabora da circa 20 anni con Alessandro Rossi con il quale scrive e dirige sia per il teatro che per il cinema. \"Fortezza Bastiani,\" premio Solinas come migliore sceneggiatura, \u00e8 il suo film d'esordio con il quale ottiene la nomination al David di Donatello come miglior regista esordiente. Dal 2003 si concentra principalmente sulla scrittura e regia di film documentari, tra cui: \"Dom\u00e0 - Case a San Pietroburgo\" (2003) scritto con Paolo Nori; \"Un metro sotto i pesci\" (2006); \"Le vie dei farmaci\" (2007) che vince il premio come miglior documentario italiano al Festival CinemAmbiente; \"La febbre del fare. Bologna 1945-1980\" (2010); \"Morris' Bag\" (2012); \"God Save the Green\" (2013) che si avvale della voce fuori campo di Angela Baraldi e delle musiche originali di Massimo Zamboni. Nel 2017 il Biografilm gli dedica un omaggio in cui vengono presentati diversi suoi film tra cui \"I'm in love with my car\" (2017). Sempre nello stesso anno scrive e dirige con Alessandro Rossi il cortometraggio \"L'incontro\" che partecipa alla seconda edizione del premio \"MigrArti\" alla 74\u00aa Mostra Internazionale d\u2019Arte Cinematografica di Venezia. Del 2019 \u00e8 \"Vivere, che rischio\" documentario sulla figura del noto oncologo Cesare Maltoni, presentato nello stesso anno in anteprima al Biografilm. I suoi documentari sono stati trasmessi nel mondo da molte emittenti televisive ed editati in Home Video sia in Italia che all'estero. Nel 2019 dirige, sempre con A.Rossi, lo spettacolo di e con Federico Rampini \"Quando inizia la nostra storia\". Nel 2020 debutta a Le giornate degli autori \"50 - Santarcangelo Festival,\" documentario sulla storia del festival romagnolo. Dall'incontro con Paolo Fresu nasce il progetto \"Paolo Fresu -Musica da lettura\" che debutta su Youtube, Rai5 e RaiPlay nel 2021. Insegna all'Universit\u00e0 di Bologna come professore a contratto; tiene inoltre corsi e laboratori di cinema documentario."}
{"id": "3827004", "revid": "179521", "url": "https://it.wikipedia.org/wiki?curid=3827004", "title": "Sarah Hendrickson", "text": "Biografia.\nStagioni 2008-2010.\nSarah Hendrickson debutta nel Circo bianco il 16 febbraio 2008 a Breitenberg (Germania), disputando una gara valida per la Continental Cup, la massima competizione femminile di salto prima dell'istituzione della Coppa del Mondo nella stagione 2012, giungendo 24\u00aa.\nL'anno seguente ha ottenuto il suo primo successo in Coppa Continentale, a Zakopane (Polonia), e ha debuttato ai Campionati mondiali, classificandosi 29\u00aa a Liberec 2009 nella prima prova iridata femminile della storia. Nel 2010 ha vinto il bronzo ai Mondiali juniores di Hinterzarten, nell'individuale HS106.\nStagioni 2011-2017.\nNel 2011 ai Mondiali juniores di Otep\u00e4\u00e4 si \u00e8 classificata 18\u00aa, mentre alla rassegna iridata maggiore di Oslo \u00e8 stata 16\u00aa.\nIn Coppa del Mondo ha esordito nella gara inaugurale del 3 dicembre 2011 sul trampolino Lysg\u00e5rdsbakken di Lillehammer conquistando subito la prima vittoria, precedendo nell'ordine la francese Coline Mattel e la tedesca Melanie Fai\u00dft. Ai Mondiali juniores di Erzurum ha vinto l'argento dal trampolino normale; a fine stagione si \u00e8 aggiudicata la prima coppa di cristallo femminile assegnata nel salto con gli sci.\nNella stagione seguente non \u00e8 riuscita a difendere la Coppa del Mondo, per\u00f2 ha vinto la medaglia d'oro ai Mondiali in Val di Fiemme. Ai XXII Giochi olimpici invernali di si \u00e8 classificata 21\u00aa nel trampolino normale, mentre ai Mondiali di Falun 2015 si \u00e8 classificata 6\u00aa nel trampolino normale e 7\u00aa nella gara a squadre mista dal trampolino normale. Nella successiva rassegna iridata, Lahti 2017, \u00e8 stata 23\u00aa nel trampolino normale e 8\u00aa nella gara a squadre mista dal trampolino normale. Ai XXIII Giochi olimpici invernali di si \u00e8 classificata 19\u00aa nel trampolino normale."}
{"id": "3827005", "revid": "1468988", "url": "https://it.wikipedia.org/wiki?curid=3827005", "title": "Alessandro Rossi (regista)", "text": "Biografia.\nLaureato al DAMS di Bologna con una tesi sull'attore Claudio Morganti, ha condotto trasmissioni radiofoniche, gestito spazi e laboratori teatrali. Ha cofondato e condiretto il teatro della Polvere. Ha scritto, diretto e interpretato diversi spettacoli e film. Lavora con Michele Mellara da circa 20 anni in uno stretto sodalizio artistico che li porta a scrivere e a dirigere insieme. Ha scritto e diretto \"Fortezza Bastiani\" che esce al cinema nel 2002. \"Fortezza Bastiani\" ottiene il premio Solinas come migliore sceneggiatura e la nomination al David di Donatello come miglior regista esordiente. Dal 2003 si concentra principalmente sulla regia di film documentari. Nel 2005 fonda con Michele Mellara, Ilaria Malagutti e Francesco Merini la Mammut Film, societ\u00e0 di produzione di documentari. Insegna teoria e tecnica del montaggio cinematografico al DAMS di Bologna. Tra i suoi film pi\u00f9 noti si segnalano: \"Dom\u00e0 - Case a San Pietroburgo\" (2003) \"scritto con Paolo Nori, Un metro sotto i pesci\" (2006); \"Le vie dei farmaci\" (2007) che vince il premio come miglior documentario italiano al Festval CinemAmbiente; \"La febbre del fare. Bologna 1945-1980\" (2010); \"Morris' Bag\" (2012) ; \"God Save the Green\" (2013): \"I'm in love with my car\" (2017); \"Vivere che rischio\" (2019); \"50 Santarcanmgelo Festival\" (2020) col quale debutta alle Giornate degli Autori di Venezia. Dall'incontro con Paolo Fresu nasce il progetto \"Paolo Fresu -Musica da lettura\" che debutta su Youtube e su RaiPlay nel 2021."}
{"id": "3827006", "revid": "404449", "url": "https://it.wikipedia.org/wiki?curid=3827006", "title": "Mario Valentini", "text": "Biografia.\nIn vista delle amministrative del 1990, fu il consigliere ed ex sindaco di Perugia Giorgio Casoli a proporre il nome di Valentini e degli assessori nel programma per il governo della citt\u00e0 di Perugia. L'accordo fu raggiunto anche grazie al consenso del Pci, del Psi, del Pri e dell gruppo della sinistra indipendente che permise l'allargamento della maggioranza di sinistra al Pri. Designato il sindaco il suo programma fu quello di garantire a Perugia un governo di nuova sinistra riformista e laica, capace di interpretare idee e le aspirazioni di progresso della comunit\u00e0. Tra i vari argomenti trattati, furono lo sviluppo dell'aeroporto di Sant Egidio, il raddoppio della linea ferroviaria Orte-Falconara, l'asse viario Perugia-Ancona, il potenziamento dell'universit\u00e0, della ricerca e dell'innovazione.\nFa parte della Massoneria."}
{"id": "3827011", "revid": "123023407", "url": "https://it.wikipedia.org/wiki?curid=3827011", "title": "Gianfranco Maddoli", "text": "Biografia.\nStudioso del mondo antico, in particolare della storia greca, ha insegnato nella Facolt\u00e0 di Lettere e Filosofia dell'Universit\u00e0 degli studi di Perugia, e prima nelle Universit\u00e0 di Lecce e di Siena.\nLaureato nel 1961 all'Universit\u00e0 di Firenze con Giovanni Pugliese Carratelli, \u00e8 stato inizialmente ricercatore del CNR fino al 1968. Membro di varie istituzioni scientifiche, tra cui in particolare la Societ\u00e0 Magna Grecia (ANIMI), \u00e8 autore di numerose pubblicazioni nel campo della storia antica. \nNel 1995 \u00e8 stato eletto Sindaco di Perugia per un mandato (1995-1999) e successivamente nominato Assessore nella Giunta Regionale dell'Umbria per i Beni Culturali e il Turismo (2000-2004). \nDal 2009 al 2013 \u00e8 stato presidente della Fondazione Marini Clarelli Santi in Perugia (Casa Museo della Famiglia Degli Oddi)."}
{"id": "3827012", "revid": "965226", "url": "https://it.wikipedia.org/wiki?curid=3827012", "title": "Wladimiro Boccali", "text": "Biografia.\nNel 1990 viene eletto consigliere comunale e diventa anche presidente della Consulta Comunale per l'Immigrazione. Nel 1996 diventa presidente dell'ARCI Perugia e membro della direzione nazionale dell'Associazione Ricreativa e Culturale Italiana fino al 1999. Anno in cui si candida alle elezioni comunali e diventa consigliere.\nFino al 2004 ricopre il ruolo di assessore alle politiche di coesione sociale per poi ricevere la delega di assessore all'urbanistica e all'edilizia privata sino all'anno 2009.\nVince le elezioni comunali del 2009 con 51.114 voti (52,93%) e diventa sindaco di Perugia. \nNel 2010 viene nominato presidente dell'ANCI Umbria e poi anche presidente della Commissione Trasporti e Mobilit\u00e0 dell'Associazione Nazionale Comuni Italiani. Nel 2012 lascia l'incarico e riceve la delega alla Commissione Protezione Civile dell'ANCI.\nDurante il suo mandato da primo cittadino sostiene la candidatura congiunta di Perugia e Assisi a Capitale europea della cultura 2019.\nNel 2014 si ricandida in vista delle elezioni amministrative ma viene sconfitto al ballottaggio dell'8 giugno dal candidato di centro-destra Andrea Romizi.\nNel 2015 \u00e8 stato nominato Presidente di Perseo Sirio (Fondo di previdenza complementare dei lavoratori della Pubblica Amministrazione e della Sanit\u00e0)."}
{"id": "3827020", "revid": "200568", "url": "https://it.wikipedia.org/wiki?curid=3827020", "title": "Fiat-Omskij", "text": "La Fiat-Omskij () \u00e8 stata un'autoblindo dell'Armata Bianca durante la guerra civile russa (1917-1923). Essa era basata su una Fiat Tipo 55 con il telaio fornito dagli Stati Uniti d'America; successivamente fu costruita una serie di 15 unit\u00e0. Questa fu l'unica autoblinda costruita in serie dall'Armata Bianca."}
{"id": "3827035", "revid": "2125968", "url": "https://it.wikipedia.org/wiki?curid=3827035", "title": "Mercedes-Benz R231", "text": "La R231 \u00e8 la sigla della sesta generazione della Classe SL, un'autovettura di tipo roadster di lusso prodotta dalla casa automobilistica tedesca Mercedes-Benz dal 2011 al 2020.\nStoria e profilo.\nDebutto.\nDopo una genesi ed una preparazione tenuta nel massimo riserbo (poche sono state le indiscrezioni lasciate filtrare dalla Casa tedesca), le prime foto ufficiali della nuova roadster tedesca sono state diffuse a novembre. Nello stesso periodo, \u00e8 stato dato il via agli ordini dei primi esemplari e la nuova vettura ha cominciato ad apparire nei siti internet della Mercedes-Benz. Due sono gli appuntamenti previsti per la presentazione della vettura. Uno, in anteprima mondiale, al Salone dell'automobile di Detroit nel gennaio 2012 e l'altro in anteprima europea al Salone di Ginevra nel mese di marzo.\nLinea ed abitacolo.\nLa nuova generazione della \"SL\" mantiene un'impostazione classica, tipicamente da roadster, dove si ritrovano il lungo cofano anteriore, il parabrezza molto inclinato e l'abitacolo a ridosso del retrotreno molto simile al modello precedente. Il frontale riprende leggermente gli stilemi degli ultimi modelli della Casa, con la grande calandra trapezoidale dominata al centro dal grande logo con la stella a tre punte da cui si dipartono due grossi \"baffi\" che tagliano orizzontalmente in due la calandra stessa; i gruppi ottici anteriori, anch'essi di forma trapezoidale, sono pure ispirati agli ultimi dettami stilistici che costituiscono il family-feeling Mercedes-Benz dopo il primo decennio del nuovo secolo, non riscuotendo per\u00f2, il successo del precedente modello R230, in rapporto alle aspettative degli appassionati della SL. Il cofano motore, molto affusolato, \u00e8 solcato da due nervature longitudinali. Il paraurti a tre prese d'aria incorpora la tecnologia a LED nelle due laterali. La vista laterale ispira discreto dinamismo alla vettura, conferendole sportivit\u00e0, grazie ad elementi stilistici come gli sfoghi d'aria sui parafanghi anteriori, da cui parte una nervatura longitudinale che solca la fiancata all'altezza della maniglia porta. Anche i codolini sottoporta sono stati appositamente profilati per rendere aggressiva la vista d'insieme, cos\u00ec come la linea di cintura, volutamente alta per dare un'impressione di robustezza. La R231 mantiene anche la solita soluzione del tetto ripiegabile in metallo ed in configurazione chiusa mostra un padiglione dall'andamento arcuato come la progenitrice R230. La coda \u00e8 ben raccolta come da tradizione. Qui trovano posto i gruppi ottici di forma triangolare, anch'essi con tecnologia a LED, ed il paraurti dominato dai due grossi terminali di scarico.\nAnche l'abitacolo mostra diverse affinit\u00e0 stilistiche con la pi\u00f9 recente produzione della Casa di Stoccarda: qui si ritrovano elementi come le bocchette di aerazione d'ispirazione aeronautica, il volante multifunzione a tre razze ed il massiccio gruppo centrale formato da consolle e tunnel, dove trovano posto il sistema COMMAND ed il suo relativo display di grande formato. L'abitabilit\u00e0 \u00e8 leggermente migliorata grazie all'aumento degli ingombri esterni (rispettivamente di 50 e 57\u00a0mm in lunghezza e larghezza), che consentono di disporre di qualche cm in pi\u00f9 per i due occupanti della vettura. Il tetto ripiegabile pu\u00f2 essere a scelta verniciato, trasparente o trasparente con sistema \"Magic Sky Control\", che permette di oscurarlo tramite un apposito comando. Tra le altre caratteristiche introdotte con la \"R231\" vi \u00e8 il \"Magic Vision Control\", che consiste in un sistema tergicristallo con ugelli incorporati direttamente nella spazzola, i quali orientano il getto solo dove serve e solo nelle direzione di movimento della spazzola. Il volume di vendite non ha riscosso il successo sperato sul mercato americano ed asiatico, nella quale i modelli precedenti avevano portato la SL a essere in testa nelle vendite delle spyder di alto livello.\nStruttura, meccanica e motori.\nPer la realizzazione della scocca della \"R231\", si \u00e8 lavorato molto con le leghe leggere, a tal punto da ottenere una scocca pi\u00f9 leggera di 125 o 140\u00a0kg (rispettivamente per il modello di punta e quello di base) rispetto a quella dei corrispondenti modelli della precedente generazione di \"SL\". La maggior parte della struttura \u00e8 realizzata in lega di alluminio, ma non mancano anche componenti in magnesio, come la struttura del tetto ripiegabile. L'acciaio altoresistenziale \u00e8 stato utilizzato solo in quei punti dove si rende necessario garantire rigidit\u00e0 alla scocca e dove incombono insormontabili esigenze di sicurezza passiva. Il massiccio utilizzo di leghe leggere ha comunque garantito un livello di rigidezza torsionale superiore a quello della precedente \"SL\".\nLeggerezza \u00e8 stata anche uno degli obbiettivi nella progettazione e la realizzazione della meccanica telaistica, in ogni caso gestita elettronicamente. Sul fronte delle sospensioni \u00e8 possibile scegliere tra due possibilit\u00e0: da una parte le sospensioni semiattive, previste nella dotazione di serie, mentre dall'altra si pu\u00f2 avere il sistema ABC (Active Body Control), completamente automatico nella regolazione dell'estensione degli ammortizzatori ed in quella della loro rigidit\u00e0. L'avantreno \u00e8 del tipo con fusi a snodo e bracci elastici, mentre il retrotreno \u00e8 di tipo multilink. L'impianto frenante \u00e8 a dischi autoventilanti con dispositivi ABS, ESP, controllo di trazione e BAS (assistente elettronico alla frenata d'emergenza). Per quanto riguarda lo sterzo, esso interagisce direttamente con le sospensioni per garantire un'ottimale precisione di guida e si avvale per questo di un servocomando elettromeccanico.\nAl suo debutto, la \"R231\" \u00e8 stata proposta in due motorizzazioni per altrettante versioni:\nIn entrambi i casi, il cambio \u00e8 il \"7G-Tronic-Plus\" a 7 rapporti, un cambio automatico a gestione elettronica gi\u00e0 montato su alcuni degli ultimi modelli della Casa, evoluzione del precedente \"7G-Tronic\".\nAllestimenti e dotazione.\nIn generale, per le due versioni della gamma \"R231\" \u00e8 stato previsto un unico allestimento, estremamente ricco e che comprende, solo per citare una parte della dotazione, il doppio airbag frontale, gli airbag laterali e quelli per la testa, il climatizzatore bizona, i fari bixeno a gestione automatica, il cofano motore attivo, le sospensioni sportive, i poggiatesta attivi, il dispositivo Start e Stop, i retrovisori esterni ripiegabili elettricamente e riscaldabili, il cruise control, le luci di emergenza ad attivazione automatica, il sistema Pre-SAFE, l'impianto multimediale comprendente sistema Hi-Fi e navigatore satellitare, cerchi in lega da 19 pollici.\nLa \"SL 350\" comprende anche interni in pelle e tessuto, che diventano interamente in pelle sulla \"SL 500\". \u00c8 infine possibile, come gi\u00e0 detto, scegliere tra tetto in tinta, tetto trasparente e tetto con \"Magic Sky Control\" a trasparenza regolabile.\nAl suo esordio, per\u00f2, la \"R231\" \u00e8 stata proposta anche in un allestimento particolare denominato \"Edition 1\" e che comprende anche: kit estetico AMG, assetto ribassato, cerchi da 19 pollici specifici, airscarf per il riscaldamento del collo a vettura scoperta, impianto frenante maggiorato, impianto hi-fi specifico.\nEvoluzione.\nLe versioni AMG.\nNel mese di aprile del 2012, la gamma si allarga con l'arrivo della versione ad alte prestazioni, come sempre contraddistinta dalla sigla AMG. Equipaggiata da un motore V8 biturbo da 5461\u00a0cm\u00b3 in grado di erogare 537 CV di potenza massima, la \"SL 63 AMG\" pu\u00f2 raggiungere i 250\u00a0km/h in configurazione standard oppure i 300\u00a0km/h se munita del pacchetto \"Performance\": in questo caso, la potenza sale a 564 CV.\nIn autunno, invece, arriva un'altra versione top, ancora pi\u00f9 prestante, vale a dire la \"SL 65 AMG\", spinta da un potente motore V12 da 6 litri, anch'esso con doppia sovralimentazione ed in grado di erogare fino a 630 CV di potenza massima. Anche per questa versione, in grado di raggiungere 250\u00a0km/h, \u00e8 disponibile il pacchetto \"Performance\" che ne innalza la velocit\u00e0 di punta fino a 300\u00a0km/h.\nNessuna novit\u00e0 di rilievo per il 2013, mentre nel giugno del 2014 si ha l'arrivo di due nuove motorizzazioni: da una parte, il V6 da 3 litri sovralimentato mediante turbocompressore ed in grado di erogare fino a 333 CV di potenza massima; tale motore equipaggia la versione \"SL 400\", che va a rimpiazzare la \"SL 350\" alla base della gamma. L'altra motorizzazione \u00e8 invece quella che spinge la nuova \"SL 63 AMG\", in pratica lo stesso V8 di prima, ma con potenza portata a 585 CV, sia in versione \"normale\" che in versione \"Performance\". Quest'ultima differisce come sempre per la velocit\u00e0 massima portata da 250 a 300\u00a0km/h.\nRestyling 2015.\nNella tarda primavera del 2015 la \"SL 500\" viene aggiornata ed il suo V8 passa da 435 a 455 CV di potenza massima. Alla fine dello stesso anno, al Salone dell'automobile di Los Angeles viene presentato il restyling della \"SL\". Con questo restyling la \"SL\" si adegua al \"family feeling\" adottato dalle altre vetture della gamma: i paraurti e i fari anteriori, adesso full-led resi disponibili anche in versione \"ILS\" (\"Intelligent Light System\") vengono ridisegnati e la griglia diventa \"a diamante\". Altre modifiche riguarderanno i nuovi cerchi in lega, ridisegnati, i gruppi ottici leggermente differenti e un paraurti posteriore pi\u00f9 cattivo. Internamente cambia il volante, uguale alla restante produzione Mercedes-Benz, e altri dettagli, tra cui le sellerie e gli inserti. Per quanto riguarda la gamma motori il 3.0 V6 della SL 400, infatti, passa da 333 a 367 CV e 500 Nm di coppia e il cambio 9G-TRONIC diventa di serie su tutta la gamma, cos\u00ec come il tasto Dynamic Select che permette di modificare la risposta di motore, cambio, sospensioni e sterzo al fine di adattarla alle diverse situazioni di guida. Infine vengono eliminate le versioni \"Performance\" delle \"SL 63 AMG\" e \"SL 65 AMG\". La nuova \"SL\" \u00e8 ordinabile dal febbraio del 2016, ma la sua commercializzazione ufficiale viene avviata solo dal mese di aprile.\nDa questo momento in poi, comincia la parabola discendente della carriera della \"SL\": nel 2018 si sono avuti alcuni aggiornamenti alla gamma, come la riduzione della potenza massima della \"SL 63 AMG\", scesa da 585 a 571. Non in tutti i mercati, per\u00f2, visto che in alcuni continu\u00f2 ad essere proposta in listino la versione di potenza superiore. Nel 2019, quando anche quest'ultima versione AMG scomparve dal listino, rimasero in produzione solo due modelli, ancora per qualche mese, ossia la \"SL 400\" e la \"SL 500\". La loro permanenza in listino si \u00e8 protratta fino al luglio del 2020, quando la vettura usc\u00ec definitivamente di scena.\nRiepilogo versioni.\nDi seguito vengono riepilogate le caratteristiche delle varie versioni costituenti la gamma della \"SL R231\"."}
{"id": "3827042", "revid": "110157", "url": "https://it.wikipedia.org/wiki?curid=3827042", "title": "Zapadnoe Degunino", "text": "Il quartiere Zapadnoe Degunino (, Degunino occidentale) \u00e8 un quartiere di Mosca sito nel Distretto Settentrionale.\nInsieme al quartiere di Vosto\u010dnoe Degunino (Degunino orientale) deriva dall'inglobamento nel comune di Mosca del comune di Degunino, avvenuto il 17 agosto 1960. Nel suo territorio attuale sorgeva anche l'abitato di Businovo.\nLa pi\u00f9 antica testimonianza scritta dell'esistenza di Degunino risale al 1331, dove compare nel testamento del principe Ivan I di Russia"}
{"id": "3827052", "revid": "287204", "url": "https://it.wikipedia.org/wiki?curid=3827052", "title": "Coop Alto Milanese", "text": ""}
{"id": "3827062", "revid": "1305772", "url": "https://it.wikipedia.org/wiki?curid=3827062", "title": "Villeroy &amp; Boch", "text": "Villeroy &amp; Boch AG \u00e8 un'azienda tedesca produttrice di ceramica e articoli per la casa. Fondata nel 1748, l'azienda ha sede a Mettlach.\nStoria.\nNel 1748 Jean-Fran\u00e7ois Boch apre un laboratorio di ceramica a Audun-le-Tiche, in Lorena, e nel 1767 con il fratello Pierre-Joseph Boch fonda la Jean-Fran\u00e7ois Boch et Fr\u00e8res, presso Septfontaines, in Lussemburgo. Nel 1809 Boch introduce la produzione industriale della ceramica all'interno del nuovo laboratorio di Mettlach, nel Saarland, mentre il fratello sviluppa uno tra i primi programmi di assicurazione per i lavoratori, l'Antonius Guild (1912).\nNel 1789 invece Nicholas Villeroy fonda anche lui un laboratorio di decorazione a Wallerfangen. Al fine di competere con importazione dall'Inghilterra, nel 1836 le due societ\u00e0 si fondono, dando vita alla Villeroy e Boch, impresa che inizia a guadagnarsi il favore del mercato, mentre si consolida anche grazie al matrimonio tra i figli delle due famiglie, avvenuto nel 1842.\nNel corso delle vicissitudini legate alle guerre mondiali, ogni fabbrica viene gestita in maniera autonoma, legata alla sede centrale di Mettlach, ma \u00e8 dopo la seconda guerra mondiale che l'azienda riparte, puntando sulla divisione ceramica e bagno.\nNel 1987 Villeroy &amp; Boch diventa una Public limited company, nel 1989 acquisisce il 50% dell'olandese Ucosan e nel 1996 la maggioranza della romena Mondial S.A. A partire dal 1998 inizia una ristrutturazione aziendale sulle due divisioni dedicate al bagno e alla tavola, e nel 2004 l'azienda acquisisce la sezione ceramica del messicano Grupo Industrial Saltillo, mentre nel 2007 il 51% della sezione piastrelleria viene ceduto al gruppo turco Eczac\u0131ba\u015f\u0131."}
{"id": "3827065", "revid": "1005847", "url": "https://it.wikipedia.org/wiki?curid=3827065", "title": "Elezioni comunali a Bari", "text": ""}
{"id": "3827067", "revid": "122647012", "url": "https://it.wikipedia.org/wiki?curid=3827067", "title": "Spiros Foc\u00e1s", "text": "Biografia.\nHa debuttato nel cinema nel 1959 ed \u00e8 apparso in oltre duecento film. La sua carriera - sviluppatasi in un arco di oltre cinquant'anni - lo ha visto interprete di film importanti fra cui \"Rocco e i suoi fratelli\", del 1960, in cui fu diretto da Luchino Visconti, \"Il gioiello del Nilo\", del 1985 di Lewis Teague, e \"Rambo III\", del 1988, di Peter MacDonald. \u00c8 stato interprete di film peplum e poliziotteschi. Talvolta fu accreditato come Clyde Garner."}
{"id": "3827069", "revid": "574958", "url": "https://it.wikipedia.org/wiki?curid=3827069", "title": "Biennale d'arte di Venezia", "text": ""}
{"id": "3827070", "revid": "287204", "url": "https://it.wikipedia.org/wiki?curid=3827070", "title": "Spiros Focas", "text": ""}
{"id": "3827076", "revid": "2091899", "url": "https://it.wikipedia.org/wiki?curid=3827076", "title": "Educazione siberiana (romanzo)", "text": "Educazione siberiana \u00e8 il primo romanzo dello scrittore russo Nicolai Lilin, pubblicato nel 2009.\nTrama.\nNicolai, autore e protagonista di questo libro, ha vissuto per molti anni a Tighina e racconta la sua infanzia, adolescenza e maturit\u00e0 nella presunta comunit\u00e0 criminale di origine siberiana (chiamati Urka) stanziata in Transnistria, dopo la deportazione ad opera del regime di Stalin. La Transnistria \u00e8 nello specifico una regione dell'ex Repubblica Socialista Sovietica Moldava (oggi Moldavia) autoproclamatasi indipendente nel 1990, ma non riconosciuta da nessuno Stato. La comunit\u00e0 di cui fa parte \u00e8 regolata da leggi interne non scritte ma rigidamente osservate, pena l'espulsione dalla comunit\u00e0 stessa. Esistono i divieti assoluti di stupro e strozzinaggio; lo spaccio di stupefacenti, i furti e le rapine sono consentiti se compiuti nei confronti dello stato e dei ricchi; l'omicidio \u00e8 autorizzato se \"legittimato\" da una giusta causa. L'omosessualit\u00e0 attiva e passiva in carcere \u00e8 proibita. Lilin descrive inoltre la complessa simbologia dei tatuaggi siberiani.\nI membri della comunit\u00e0 siberiana si autodefiniscono \"criminali onesti\" e sono molto temuti in tutta la Russia, rivaleggiando con gli appartenenti a \u201cSeme nero\u201d, organizzazione criminale potente e capillare ma considerata moralmente inferiore dagli Urka perch\u00e9 hanno ormai infranto qualsiasi regola e tab\u00f9 e si sono livellati con le mafie del resto del mondo. Lilin descrive ancora che in aggiunta a queste due egemoni operano i loro traffici altre mafie etniche, come quella ucraina, quella ebraica e quella georgiana.\nTraduzioni e adattamenti cinematografici.\nIl libro \u00e8 stato pubblicato in 23 lingue, distribuito in 20 paesi nel mondo, ma su espresso divieto dell'autore non \u00e8 stato tradotto in russo, forse perch\u00e9 i riferimenti storici e filologici (ad esempio il clan degli Urka) non sono riscontrabili, nelle bibliografie dei paesi russofoni. Secondo la giornalista russa Elena \u010cernenko il libro non sarebbe stato mai pubblicato in Russia perch\u00e9 secondo le sue indagini si tratterebbe di un romanzo di fantasia venduto invece dall'autore come autobiografico.\nIl successo di \"Educazione siberiana\" fa guadagnare a Lilin gli elogi di Roberto Saviano e l'invito a numerose trasmissioni e talk show televisivi quali \"L\u2019era glaciale\", \"Chiambretti Night\", \"Barbareschi Sciock\" e \"Maurizio Costanzo Talk\".\nInoltre la Cattleya in collaborazione con Universal Pictures ha realizzato la trasposizione per il grande schermo di \"Educazione siberiana\", con Gabriele Salvatores alla regia. Il film \u00e8 uscito in Italia nel febbraio del 2013.\nControversie.\nIn occasione dell'uscita di \"Educazione siberiana\", \u00e8 stata messa in dubbio la veridicit\u00e0 del personaggio Nicolai Lilin e delle storie narrate nei suoi romanzi, visto che lo stesso autore ne afferma la natura autobiografica, sebbene molti degli eventi narrati siano realmente accaduti. In particolar modo, \u00e8 stata smentita l'esistenza stessa degli Urka, che non sarebbero n\u00e9 un'etnia n\u00e9 una trib\u00f9 esistente, e delle vicende pseudostoriche che la riguardano, come l'inesistente deportazione di questa popolazione in Ucraina, dal momento che le deportazioni staliniane seguivano il flusso opposto, ossia le persone venivano trasferite forzatamente in Siberia e non dalla Siberia.\nLo stesso autore si \u00e8 trovato successivamente costretto a prendere le distanze dalle storie pi\u00f9 rilevanti e sostanziali descritte nel libro, come ad esempio i combattimenti in luoghi urbani, definendoli racconti per interposta persona. In particolare, l'autore non conferma le informazioni scritte riguardo all'uccisione di tredici colonnelli sovietici, ma al contrario si spinge a definire l'opera un \"falso memoriale\", di cui quasi niente \u00e8 stato vissuto in prima persona.\nHanno suscitato parecchie perplessit\u00e0 anche il presunto arruolamento nell'esercito russo e presunta partecipazione alla guerra in Cecenia: Lilin \u00e8 cittadino russo, il cui vero cognome \u00e8 Ver\u017ebickij, ma \u00e8 nato in Transnistria, territorio moldavo, perci\u00f2 \u00e8 poco credibile un arruolamento forzato tra i russi. Altrettanto improbabile \u00e8 l'arruolamento, da lui dichiarato in un'intervista a \"Rolling Stone\", in un'agenzia israeliana che operava nel teatro di guerra dell'Iraq.\nNon \u00e8 credibile nemmeno il collage di intense esperienze di vita raccontate dall'autore in interviste e convegni: mettendole insieme si ricostruisce la biografia di una persona che \u00e8 riuscita, nell'arco di 23 anni di vita, a \"finire due volte in carcere in Transnistria ed essere processato in Russia\", per poi fare il \"militare per tre anni come cecchino in Cecenia e un altro paio d'anni in Israele, Iraq e Afghanistan\".\nCome presunta forma di \"rispetto\" per il popolo Urka, l'autore ha deciso di non tradurre \"Educazione siberiana\" in russo, rinfocolando cos\u00ec le polemiche al riguardo."}
{"id": "3827077", "revid": "228587", "url": "https://it.wikipedia.org/wiki?curid=3827077", "title": "Previsioni del tempo (romanzo)", "text": "Previsioni del tempo \u00e8 un racconto lungo (\u00ab\"romanzo breve\", \"novella\", as you like it\u00bb), scritto da Wu Ming 3 e Wu Ming 5, con la supervisione dell'intero collettivo Wu Ming, tra l'ottobre 2007 e il gennaio 2008, a cavallo di due continenti (la stesura \u00e8 iniziata in Canada durante il viaggio narrato nel libro \"Grand River\"). Il tema trattato in questa storia \u00e8 quello del traffico illecito di rifiuti tra Nord e Sud. La particolarit\u00e0 di questo romanzo \u00e8 che il problema dei rifiuti \u00e8 affrontato principalmente raccontando la vita quotidiana di \u00abproletari\u00bb del business criminale. \u00c8 una storia on the road, di culi che schiacciano sedili, sull'Autostrada del Sole in un giorno di pioggia, nel fango di vie secondarie, tra i boschi dell'Appennino.\nEdizioni.\nIl libro \u00e8 uscito in prima edizione, nel 2008, per la collana \u201cVerdenero \u2013 Noir di ecomafia\u201d, edito dalla Edizioni Ambiente. Successivamente, nel 2010, il romanzo \u00e8 stato ristampato da Einaudi."}
{"id": "3827081", "revid": "22475", "url": "https://it.wikipedia.org/wiki?curid=3827081", "title": "Vite di uomini non illustri", "text": "Vite di uomini non illustri \u00e8 una raccolta di biografie immaginarie scritto nel 1993 da Giuseppe Pontiggia. Nel 1994 il libro \u00e8 stato finalista al Premio Campiello.\nTrama.\nIl libro racconta la vita di persone comuni e immaginarie, dalla nascita alla morte, cercando di coglierne i tratti essenziali che la contraddistinguono.\nSi tratta di diciotto brevi biografie immaginarie riportate fedelmente nella loro pi\u00f9 esatta successione cronologica, con uno stile giornalistico."}
{"id": "3827082", "revid": "767487", "url": "https://it.wikipedia.org/wiki?curid=3827082", "title": "Le colline sanguinano", "text": "Le colline sanguinano (\"The Hills Run Red\") \u00e8 un film direct-to-video del 2009 diretto da Dave Parker. \u00c8 stato pubblicato su DVD il 29 settembre 2009 dalla Warner Home Video.\nRacconta la storia di Tyler, un ragazzo appassionato di horror ed ossessionato dal film \"Le colline sanguinano\", pellicola degli anni 80 di cui non si trova pi\u00f9 alcuna copia.\nTyler rintraccia la figlia del regista, una tossicodipendente che lavora in un locale notturno, e da lei viene a sapere che una copia del suo film preferito \u00e8 custodita nel bosco dove \u00e8 stato girato il film. Tyler, dopo aver aiutato la ragazza a disintossicarsi, parte con la sua fidanzata ed un suo amico alla ricerca del film. Arrivati sul posto scoprono che il film non \u00e8 solo un film, ma nasconde una verit\u00e0 molto inquietante. Altra scoperta sconvolgente e che Babyface (protagonista del film) esiste veramente ed \u00e8 molto cattivo."}
{"id": "3827083", "revid": "110157", "url": "https://it.wikipedia.org/wiki?curid=3827083", "title": "Koptevo", "text": "Il quartiere Koptevo () \u00e8 un quartiere di Mosca sito nel Distretto Settentrionale.\nIl toponimo di Koptevo compare per la prima volta nelle lettere di Dmitrij Ivanovi\u010d \u0160ujskij risalenti al 1595-1596. Il fatto che il nome Koptevo sia di genere neutro fa presumere che all'epoca fosse un villaggio a s\u00e9 stante.\nSull'origine del nome esistono due ipotesi: una la fa risalire all'antica famiglia dei Koptev, un'altra la fa risalire al tardo XV secolo e al soprannome \"kopot\"' (\"fuliggine\") dato al boiaro Konstantin Buturlin."}
{"id": "3827088", "revid": "767487", "url": "https://it.wikipedia.org/wiki?curid=3827088", "title": "Emotivi anonimi", "text": "Emotivi anonimi (\"Les \u00c9motifs anonymes\") \u00e8 un film del 2010 diretto da Jean-Pierre Am\u00e9ris.\nNel 2012 ha ricevuto il premio Magritte per il migliore film straniero in coproduzione.\nTrama.\nAng\u00e9lique Delange \u00e8 una maestra cioccolataia con un forte disturbo emotivo: ha paura di tutto, e frequenta un gruppo di sostegno per persone come lei, chiamato \"Emotivi Anonimi\". Jean-Ren\u00e9, che possiede una piccola fabbrica di cioccolato, ha anche lui paura di molte cose, ma soprattutto \u00e8 terrorizzato dalle donne e in particolare dall'intimit\u00e0 con loro.\nNel tentativo di superare le sue paure, Ang\u00e9lique si presenta per un lavoro presso la fabbrica di cioccolato di Jean-Ren\u00e9, che la assume come rappresentante di vendita. Ang\u00e9lique pensa stiano cercando una cioccolataia, ma quando scopre il vero ruolo che dovr\u00e0 ricoprire si sente mancare, perch\u00e9 parlare con le persone \u00e8 sempre stato un grande problema per lei.\nQuando si accorge che l'azienda fallir\u00e0 se la qualit\u00e0 del cioccolato non verr\u00e0 migliorata, la donna aiuta i dipendenti a creare nuovi prodotti con innovative combinazioni di ingredienti. I nuovi cioccolatini hanno un notevole successo presso la loro clientela maggiore e Ang\u00e9lique e Jean-Ren\u00e9 vanno ad una fiera internazionale del cioccolato per pubblicizzare i loro prodotti. Nell'hotel viene data loro per errore una camera matrimoniale. In breve i due si innamorano, ma hanno notevoli difficolt\u00e0 ad esprimere i loro sentimenti, sviluppando la loro relazione in conseguenza delle loro paure. I due passano la notte insieme facendo l'amore e, quando Ang\u00e9lique esprime il desiderio di sposarsi e avere figli, Jean-Ren\u00e9 scappa dall'albergo in preda al panico. Quando torna, lei \u00e8 gi\u00e0 andata via, intenzionata a non tornare pi\u00f9 al lavoro.\nIl cioccolato di Angelique vince il premio come miglior prodotto alla fiera, e la fabbrica riceve subito molte ordinazioni. I dipendenti della fabbrica accompagnano Jean-Ren\u00e9 a casa di Ang\u00e9lique, seguendola verso la sede in cui si svolgono gli incontri degli \"Emotivi Anonimi\": sedutosi nel gruppo, lui le rivela che la ama e vuole sposarla, ma lei tentenna. Il suo gruppo di sostegno la incita a buttarsi e seguire i suoi sentimenti. Cos\u00ec i due si riconciliano e tentano di sposarsi, ma fuggono per la paura perfino il giorno delle nozze, questa volta insieme."}
{"id": "3827089", "revid": "15756", "url": "https://it.wikipedia.org/wiki?curid=3827089", "title": "Australian Open 2012", "text": "L'Australian Open 2012 \u00e8 stato un torneo di tennis che si \u00e8 disputato sui venticinque campi in cemento plexicushion del complesso di Melbourne Park, a Melbourne in Australia, fra il 16 e il 29 gennaio 2012. \u00c8 stata la 100\u00aa edizione dell'Australian Open, il primo dei quattro tornei del Grande Slam dell'anno 2012. L'evento \u00e8 stato organizzato dalla International Tennis Federation, ed \u00e8 stato parte dell'ATP World Tour 2012 e del WTA Tour 2012. I detentori dei titoli di singolare maschile e femminile erano Novak \u0110okovi\u0107 e Kim Clijsters.\nIl singolare maschile \u00e8 stato vinto da Novak \u0110okovi\u0107 che ha battuto in finale Rafa Nadal aggiudicandosi il 5\u00ba titolo dello Slam. Il singolare femminile ha visto la vittoria di Viktoryja Azaranka che ha battuto nella finale la russa Marija \u0160arapova. Nel doppio maschile si sono imposti Leander Paes e Radek \u0160t\u011bp\u00e1nek. Svetlana Kuznecova e Vera Zvonar\u00ebva hanno conquistato il titolo del doppio femminile. Nel doppio misto ha vinto la coppia formata da Bethanie Mattek-Sands e Horia Tec\u0103u.\nSommario.\nNovak \u0110okovi\u0107 si \u00e8 aggiudicato il torneo del singolare maschile battendo all'esordio l'italiano Paolo Lorenzi 6\u20132, 6\u20130, 6\u20130. Nel secondo turno ha avuto la meglio sul colombiano Santiago Giraldo in tre set col punteggio di 6\u20133, 6\u20132, 6\u20131. Nel turno successivo ha sconfitto il francese Nicolas Mahut col punteggio di 6\u20130, 6\u20131, 6\u20131. Negli ottavi di finale ha battuto l'australiano Lleyton Hewitt in quattro set per 6\u20131, 6\u20133, 4\u20136, 6\u20133. Nei quarti ha avuto la meglio sullo spagnolo David Ferrer per 6\u20134, 7\u201364, 6\u20131. In semifinale ha battuto lo scozzese Andy Murray in cinque set col punteggio di 6\u20133, 3\u20136, 64\u20137, 6\u20131, 7\u20135. In finale ha sconfitto Rafael Nadal in cinque set col punteggio di 5\u20137, 6\u20134, 6\u20132, 6\u201375, 7\u20135.\nViktoryja Azaranka ha vinto il torneo del singolare femminile. Nel 1\u00ba turno ha battuto la britannica Heather Watson col punteggio di 6\u20131, 6\u20130. Nel 2\u00ba turno ha sconfitto per 6\u20131, 6\u20130 l'australiana Casey Dellacqua. Nel turno successivo ha avuto la meglio sulla tedesca Mona Barthel col punteggio di 6\u20132, 6\u20134. Negli ottavi di finale ha battuto Iveta Bene\u0161ov\u00e1 per 6\u20132, 6\u20132. Nei quarti Agnieszka Radwa\u0144ska ha ceduto per 60\u20137, 6\u20130, 6\u20132. In semifinale ha battuto Kim Clijsters per 6\u20134, 1\u20136, 6\u20133 e in finale la russa Marija \u0160arapova 6\u20133, 6\u20130.\nProgramma del torneo.\nIl torneo si svolge in 14 giornate divise in due settimane.\nQualificazioni e sorteggio.\nLe qualificazioni si sono svolte fra l'11 e il 15 gennaio. Si sono qualificati 16 giocatori per il tabellone maschile e 12 giocatrici per quello femminile.\nLe wildcard sono state assegnate a:\nCalendario.\nGiorno 1 (16 gennaio).\nNella prima giornata si sono giocati gli incontri del 1\u00ba turno del singolare maschile e femminile.\nNel torneo del singolare maschile lo svizzero Roger Federer ha battuto il russo Aleksandr Kudrjavcev in un match durato un'ora e mezza col punteggio di 7-5, 6-2, 6-2. Il rivale di Federer, lo spagnolo Rafael Nadal ha avuto la meglio sull'americano Alex Kuznetsov col il punteggio di 6\u20134, 6\u20131, 6\u20131. Nella Rod Laver Arena l'australiano Bernard Tomi\u0107 ha sconfitto lo spagnolo Fernando Verdasco in cinque set col punteggio di 4\u20136, 6\u20137(3\u20137), 6\u20134, 6\u20132, 7\u20135. All'esordio nel torneo l'australiano Greg Jones ha perso contro Aleksandr Dolhopolov in cinque set per 1\u20136, 4\u20136, 6\u20131, 6\u20131, 6\u20132. L'argentino Juan Mart\u00edn del Potro ha battuto il francese Adrian Mannarino concedendo il primo set, ma vincendo i successivi per 2\u20136, 6\u20131, 7\u20135, 6\u20134. Il lussemburghese Gilles M\u00fcller \u00e8 stato battuto dal'americano Mardy Fish n due ore gioco. Hanno passato il turno anche lo svizzero Stanislas Wawrinka e Tom\u00e1\u0161 Berdych.\nNel torneo del singolare femminile la testa di serie numero 1 Caroline Wozniacki ha battuto l'australiana Anastasija Rodionova per 6\u20132, 6\u20131. Ha passato il turno la numero 3 del mondo bielorussa Viktoryja Azaranka che ha sconfitto la britannica Heather Watson per 6\u20131, 6\u20130. La cinese Li Na \u00e8 uscita vittoria dalla sfida contro Ksenija Pervak per 6\u20133, 6\u20131. La polacca Agnieszka Radwa\u0144ska \u00e8 riuscita a superare il turno vincendo in tre set il suo match d'esordio. La cinese Peng Shuai ha battuto la francese Aravane Reza\u00ef col punteggio di 6-3, 6-4 accendendo cos\u00ec al secondo turno. La belga Kim Clijsters ha avuto la meglio sulla portoghese Maria Jo\u00e3o K\u00f6hler che \u00e8 uscita dal torneo sconfitta per 7\u20135, 6\u20131. \u00c8 passata al secondo turno la serba Jelena Jankovi\u0107 vincitrice sulla britannica Laura Robson col punteggio di 6-2, 6-0, in poco pi\u00f9 di un'ora.\nSono andate avanti anche Julia G\u00f6rges, testa di serie numero 22, che ha battuto la slovena Polona Hercog, la slovacca Daniela Hantuchov\u00e1, testa di serie numero 20, che ha estromesso dal torneo l'americana Varvara Lepchenko e Francesca Schiavone che ha battuto la spagnola Laura Pous Ti\u00f3 col punteggio di 6-1, 6-3.\nGiorno 2 (17 gennaio).\nNella seconda giornata si sono giocati gli incontri del 1\u00ba turno del singolare maschile e femminile.\nNel torneo del singolare maschile il serbo Novak \u0110okovi\u0107 ha battuto nettamente l'italiano Paolo Lorenzi con il punteggio di 6-2 6-0 6-0. Lo scozzese Andy Murray ha avuto la meglio sull'americano Ryan Harrison sconfitto per 4-6 6-3 6-4 6-2. Ha passato il turno il francese Jo-Wilfried Tsonga che ha sconfitto in 4 set l'uzbeco Denis Istomin. Lo spagnolo David Ferrer ha avuto la meglio sul portoghese Rui Machado senza concedere un set e chiudendo col punteggio di 6-1 6-4 6-2. Il francese Ga\u00ebl Monfils ha battuto l'australiano Marinko Matosevic in 2 ore di gioco per 7-6(5) 6-3 e 6-3. \u00c8 passato al secondo turno il serbo Janko Tipsarevi\u0107 vincitore sul russo Dmitrij Tursunov. Tipsarevic ha perso il primo set per 7 giochi a 5 nel primo set, ha vinto il secondo al tiebreak e ha chiuso definitivamente per 6-3 e 6-4. L'australiano Lleyton Hewitt, vincitore del Torneo di Wimbledon 2002, ha battuto il tedesco Cedrik-Marcel Stebe. Lo spagnolo Juan Carlos Ferrero, vincitore del Open di Francia 2003, ha perso contro il serbo Viktor Troicki in cinque set facendosi rimontare da un vantaggio di 2 set a 0. Il ceco Radek \u0160t\u011bp\u00e1nek che ha perso contro il francese Nicolas Mahut per 7-5 7-5 6-3.\nNel torneo del singolare femminile la statunitense Serena Williams ha battuto l'austriaca Tamira Paszek per 6-3 6-2. La russa Marija \u0160arapova, vincitrice a Melbourne nel 2008, ha battuto col punteggio di 6-0 6-1 l'argentina Gisela Dulko. L'australiana Samantha Stosur \u00e8 stata sconfitta dalla rumena Sorana C\u00eerstea per 7\u201362, 6\u20133. \u00c8 andata avanti la testa di serie numero 2, Petra Kvitov\u00e1, che ha\u00ec sconfitto per 6-2 6-0 la russa Vera Du\u0161evina. Marion Bartoli ha battuto la connazionale Virginie Razzano per 7-5 6-0.\nSono andate avanti anche Vera Zvonar\u00ebva vincitrice sulla rumena Alexandra Dulgheru, la tedesca Sabine Lisicki, che ha battuto la svizzera Stefanie V\u00f6gele per 6-2 4-6 6-4 e l'estone Kaia Kanepi che ha sconfitto la svedese Johanna Larsson col punteggio di 6-2 6-2.\nGiorno 3 (18 gennaio).\nNella terza giornata si sono giocati gli incontri del 2\u00ba turno del singolare maschile e femminile e del 1\u00ba turno dei doppi maschile e femminile.\nNel torneo del singolare maschile Rafael Nadal ha sconfitto il tedesco Tommy Haas in tre set col punteggio di 6-4 6-3 6-4.\nRoger Federer \u00e8 passato al turno successivo approfittando del ritiro per un infortunio alla schiena del tedesco Andreas Beck. L'americano, numero 8 del seeding, Mardy Fish ha perso contro il colombiano Alejandro Falla. \u00c8 passato al terzo turno l'argentino Juan Mart\u00edn del Potro che ha battuto lo sloveno Bla\u017e Kav\u010di\u010d in tre set dopo 90 minuti di partita. Il numero 7 del seeding, il ceco Tom\u00e1\u0161 Berdych ha battuto il belga Olivier Rochus col punteggio di 6-1 6-0 7-6. Lo statunitense John Isner ha avuto la meglio sull'argentino David Nalbandian sconfitto al quinto set. Il punteggio complessivo dell'incontro \u00e8 stato 4-6 6-3 2-6 7-6(7\u20135) 10-8 a favore dell'americano. \u00c8 avanzato al terzo turno l'ucraino Aleksandr Dolhopolov che \u00e8 uscito vincitore nella sfida che lo vedeva contrapposto al tedesco Tobias Kamke. L'australiano Bernard Tomi\u0107 ha avuto la meglio in quattro set sullo statunitense Sam Querrey vincendo l'incontro col punteggio di 3-6, 6-3 7-63 6-3. Lo svizzero Stanislas Wawrinka ha battuto Marcos Baghdatis. Il loro match si \u00e8 concluso col punteggio di 7-63, 6-4 5-7 6-1.\nNel torneo del singolare femminile la belga Kim Clijsters ha battuto ila francese St\u00e9phanie Foretz Gacon sconfitto per 6-0 6-1. La numero 1 al mondo Caroline Wozniacki ha eliminato dal torneo la georgiana Anna Tati\u0161vili vincendo l'incontro col punteggio di 6-1 7-6(7\u20134). La serba, ex numero 1 del mondo, Jelena Jankovi\u0107 ha battuto Chang Kai-chen sconfitta col punteggio di 6-4 6-2. La cinese Li Na ha battuto l'australiana Olivia Rogowska per 6-2 6-2. La cinese Peng Shuai ha perso contro la ceca Iveta Bene\u0161ov\u00e1 in un incontro durato due set col punteggio di 6-2 6-4. La polacca Agnieszka Radwa\u0144ska ha eliminato dal torneo l'argentina Paula Ormaechea uscita sconfitta col punteggio di 6-3 6-1.\nSono andate avanti Viktoryja Azaranka vincitrice sull'australiana Casey Dellacqua, la testa di serie numero 20 Daniela Hantuchov\u00e1 che ha battuto l'ucraina Lesja Curenko e Romina Oprandi.\nGiorno 4 (19 gennaio).\nNella quarta giornata si giocano gli incontri del 2\u00ba turno del singolare maschile e femminile e del 1\u00ba turno dei doppi maschile e femminile.\nNel torneo del singolare maschile il serbo Novak \u0110okovi\u0107 ha battuto il colombiano Santiago Giraldo con il punteggio di 6-3 6-2 6-1. \u00c8 passato al turno successivo lo scozzese Andy Murray che sconfitto il francese \u00c9douard Roger-Vasselin per 6-1 6-4 6-4 in meno di due ore di gioco. Il francese Jo-Wilfried Tsonga ha battuto il brasiliano Ricardo Mello vincendo per 7 a 5 il primo parziale e 6-4 il secondo e il terzo set. Lo spagnolo David Ferrer ha estromesso dal torneo l'americano Ryan Sweeting che ha condotto l'incontro sia nel primo e che nel terzo set. Il match si \u00e8 concluso al quinto ser per 6-7 6-2 3-6 6-2 6-3. \u00c8 passato al turno successivo anche il serbo Janko Tipsarevi\u0107 che ha superato l'australiano James Duckworth (numero 250) perdendo un set ma riuscendo a prevalere con il punteggio di 3\u20136, 6\u20132, 7\u20136(7\u20135), 6\u20134, al serbo si \u00e8 unito Richard Gasquet che ha vinto il suo match per il ritiro di Andrej Golubev. Il francese Ga\u00ebl Monfils avuto la meglio sul brasiliano Thomaz Bellucci col punteggio di 2-6 6-0 6-4 6-2. L'australiano Lleyton Hewitt ha passato il turno approfittando del ritiro dell'americano Andy Roddick sul punteggio di 3\u20136, 6\u20133, 6\u20134.\nNel torneo del singolare femminile Serena Williams, testa di serie numero 12, ha passato il turno dopo la vittoria sulla ceca Barbora Z\u00e1hlavov\u00e1-Str\u00fdcov\u00e1 sconfitta con il punteggio di 6\u20130, 6\u20134. La russa Marija \u0160arapova ha sconfitto per 6-0 6-1 l'americana Jamie Hampton. La ceca Petra Kvitov\u00e1, vincitrice del Torneo di Wimbledon, ha estromesso dal torneo la spagnola Carla Su\u00e1rez Navarro. La tedesca Sabine Lisicki ha sconfitto l'israeliana Shahar Peer.\nSono andate al turno successivo anche la serba Ana Ivanovi\u0107 vincitrice su Micha\u00eblla Krajicek per 6-2 6-3. La russa Vera Zvonar\u00ebva passa al 3\u00ba turno che battuto la ceca Lucie Hradeck\u00e1, la russa Ekaterina Makarova vincente sull'estone Kaia Kanepi per 6-2 7-5 e Vania King.\nGiorno 5 (20 gennaio).\nNella quinta giornata si sono giocati gli incontri del 3\u00ba turno del singolare maschile e femminile, del 2\u00ba turno dei doppi maschile e femminile e del 1\u00ba turno del doppio misto.\nNel torneo del singolare maschile \u00e8 passato agli ottavi di finale svizzero Roger Federer ha battuto il croato Ivo Karlovi\u0107 con il punteggio di 7-6 7-5 6-3. Il maiorchino Rafael Nadal ha battuto lo slovacco Luk\u00e1\u0161 Lacko per 6-2 6-4 6-2. Il ceco Tom\u00e1\u0161 Berdych ha battuto il sudafricano Kevin Anderson vincendo in tre set. Lo svizzero Stanislas Wawrinka \u00e8 stato sconfitto dallo spagnolo Nicol\u00e1s Almagro in tre set. Feliciano L\u00f3pez ha battuto l'americano John Isner in cinque set col punteggio finale di 6\u20133, 6\u20137(3\u20137), 6\u20134, 6\u20137(0\u20137), 6\u20131. Il tedesco Philipp Kohlschreiber ha sconfitto il colombiano Alejandro Falla. Lu Yen-Hsun ha perso contro l'argentino Juan Mart\u00edn del Potro che ha vinto col punteggio di 6-2 6-3 6-0. Il giovane australiano Bernard Tomi\u0107 ha battuto l'ucraino Aleksandr Dolhopolov in cinque set col punteggio complessivo di 4\u20136, 7\u20136(7\u20130), 7\u20136(8\u20136), 2\u20136, 6\u20133.\nNel torneo del singolare femminile \u00e8 passata al quarto turno la polacca Agnieszka Radwa\u0144ska che ha sconfitto la kazaca Galina Voskoboeva 6-2 6-2. La bielorussa Viktoryja Azaranka \u00e8 avanzata al quarto turno battendo la tedesca Mona Barthel col punteggio di 6\u20132, 6\u20134. Sono passate al turno successivo la belga Kim Clijsters che ha battuto Daniela Hantuchov\u00e1 per 6-3 6-2, la serba Jelena Jankovi\u0107, che ha sconfitto la statunitense Christina McHale. La numero 1 del ranking WTA, Caroline Wozniacki che ha estromesso la rumena Monica Niculescu sconfitta 6-2 6-2 e la tedesca Julia G\u00f6rges.\nGiorno 6 (21 gennaio).\nNella sesta giornata si sono giocati gli incontri del 3\u00ba turno del singolare maschile e femminile, del 2\u00ba turno dei doppi maschile e femminile e del 1\u00ba turno del doppio misto. Sono iniziati i tornei riservati alle leggende del tennis del passato.\nNel torneo del singolare maschile il serbo Novak \u0110okovi\u0107 ha battuto nettamente il francese Nicolas Mahut che vinto solo 2 game e chiudendo col punteggio complessivo di 6-0 6-1 6-1. Il francese Jo-Wilfried Tsonga ha sconfitto il portoghese Frederico Gil per 6-2 6-2 6-2. David Ferrer ha sconfitto la testa di serie numero 27, l'argentino Juan Ignacio Chela per 7-5 6-2 6-1. Il kazako Michail Kuku\u0161kin ha estromesso dal torneo il francese Ga\u00ebl Monfils nell'ultimo match giocato sulla Margaret Court Arena per 6\u20132, 7\u20135, 5\u20137, 1\u20136, 6\u20134. Nella Hisense Arena Andy Murray ha estromesso dal torneo il francese Micha\u00ebl Llodra battuto per 6-4 6-2 6-0. Il francese Richard Gasquet si \u00e8 imposto sul serbo Janko Tipsarevi\u0107 per 6-3 6-3 6-1. \u00c8 passato al turno successivo Kei Nishikori che ha eliminato il francese Julien Benneteau battendolo 4-6 7-6 7-6 6-3, l'australiano Lleyton Hewitt che ha sconfitto il canadese Milos Raonic per 4-6 6-3 7-6 6-3.\nNel torneo del singolare femminile la cinese Jie Zheng ha avuto la meglio sulla francese Marion Bartoli che esce a sorpresa dal torneo sconfitta per 6-3 6-3. La russa Marija \u0160arapova ha sconfitto la tedesca Angelique Kerber col punteggio di 6-1 6-2. \u00c8 stata costretta al ritiro Marija Kirilenko nel match che la vedeva opposta a Petra Kvitov\u00e1. La statunitense Serena Williams ha battuto l'ungherese Gr\u00e9ta Arn sconfitta nettamente col punteggio di 6\u20131, 6\u20131. Sorana C\u00eerstea \u00e8 stata eliminata dall'italiana Sara Errani che ha vinto in tre set.\n\u00c8 passata al turno successivo anche la tedesca Sabine Lisicki che ha battuto la russa Svetlana Kuznecova col punteggio di 2-6 6-4 6-2 anche la russa Ekaterina Makarova che ha battuto la connazionale Vera Zvonar\u00ebva per 7-6 6-1.\nGiorno 7 (22 gennaio).\nNella settima giornata si sono giocati gli incontri del 4\u00ba turno del singolare maschile e femminile, del 3\u00ba turno dei doppi maschile e femminile e del 1\u00ba turno del doppio misto. Sono andati avanti i tornei riservati alle leggende del tennis del passato e iniziati i tornei riservati alla categoria juniores.\nNel torneo del singolare maschile \u00e8 passato al turno successivo lo spagnolo Rafael Nadal che ha estromesso dal torneo Feliciano L\u00f3pez in tre set col punteggio di 6-4 6-2 6-2. Il ceco Tom\u00e1\u0161 Berdych ha battuto lo spagnolo Nicol\u00e1s Almagro in quattro set, tre dei quali di sono conclusi al tiebreal: il punteggio complessivo dell'incontro \u00e8 stato di 4\u20136, 7\u20136(7\u20135), 7\u20136(7\u20133), 7\u20136(7\u20132). L'argentino Juan Mart\u00edn del Potro (n\u00ba 11) ha sconfitto il tedesco Philipp Kohlschreiber senza perdere un set col punteggio di 6-4 6-2 6-1. Lo svizzero Roger Federer ha estromesso dal torneo l'australiano Bernard Tomi\u0107 che ha perso per 6-4, 6-2, 6-2.\nNel torneo del singolare femminile \u00e8 passata al turno successivo la Agnieszka Radwa\u0144ska che ha battuto Julia G\u00f6rges per 6-1 6-1. La bielorussa Viktoryja Azaranka ha vinto contro Iveta Bene\u0161ov\u00e1 col punteggio di 6-2 6-2 in un'ora e un quarto di gioco. La cinese Li Na \u00e8 stata sconfitta dalla belga Kim Clijsters dopo aver per il primo set ed essere andata al tie-break nel secondo: il punteggio complessivo \u00e8 stato di 4\u20136, 7\u20136(8\u20136), 6\u20134. \u00c8 uscita dal torneo anche Jelena Jankovi\u0107 che ha perso nell'ultimo match della Rod Laver Arena contro la danese Caroline Wozniacki per 6-0 7-5.\nGiorno 8 (23 gennaio).\nNell'ottava giornata si sono giocati gli incontri del 4\u00ba turno del singolare maschile e femminile, del 3\u00ba turno dei doppi maschile e femminile e del 2\u00ba turno del doppio misto. Sono andati avanti i tornei riservati alle leggende del tennis del passato e i tornei riservati alla categoria juniores.\nNel torneo del singolare maschile il serbo Novak \u0110okovi\u0107 ha battuto l'australiano Lleyton Hewitt nell'ultimo match giocato nella Rod Laver Arena perdendo un set ma vincendo comunque col punteggio di 6-1, 6-3, 4-6, 6-3. Sempre nella Rod Laver Arena lo scozzese Andy Murray ha sconfitto il kazako Michail Kuku\u0161kin che \u00e8 stato costretto al ritiro sul punteggio di 6\u20131, 6\u20131, 1\u20130 per il britannico.\nIl francese Jo-Wilfried Tsonga \u00e8 stato sconfitto dal giapponese Kei Nishikori in cinque set col punteggio di 2\u20136, 6\u20132, 6\u20131, 3\u20136, 6\u20133. Il francese Richard Gasquet ha perso contro spagnolo David Ferrer che vinto l'incontro per 6-4 6-4 6-1.\nNel torneo del singolare femminile la statunitense Serena Williams ha perso contro la russa Ekaterina Makarova per 6\u20132, 6\u20133 che raggiunge per la prima volta in carriera i quarti di finale di uno Slam. La ceca Petra Kvitov\u00e1 ha sconfitto la serba Ana Ivanovi\u0107 nel primo match giocato sulla Rod Laver Arena per 6\u20132, 7\u20136(7\u20132).\nIn notturna la russa Marija \u0160arapova ha battuto la tedesca Sabine Lisicki per 3-6, 6-2, 6-3.\nGiorno 9 (24 gennaio).\nNella nova giornata si sono giocati gli incontri di quarti di finale del singolare maschile e femminile, dei doppi maschile e femminile e del 2\u00ba turno del doppio misto. Vanno avanti i tornei riservati alle leggende del tennis del passato e i tornei riservati alla categoria juniores.\nNel torneo del singolare maschile lo svizzero Roger Federer, testa di serie numero 3 ha battuto l'argentino Juan Mart\u00edn del Potro, numero 11 del seeding col punteggio di 6\u20134, 6\u20133, 6\u20132.\nNella Rod Laver Arena nel suo incontro di quarti di finale il maiorchino Rafael Nadal, testa di serie numero ha sconfitto il ceco Tom\u00e1\u0161 Berdych perdendo il primo set al tiebreak per 7 punti a 5 e vincendo quello del parziale successivo per 7 punti a 4. I rimanenti 2 set si sono conclusi col punteggio di 6-4 e 6-3.\nNel torneo del singolare femminile la testa di serie numero 3, la bielorussa Viktoryja Azaranka ha avuto la meglio sulla polacca Agnieszka Radwa\u0144ska (numero 8 del tabellone). Il primo set si \u00e8 risolto al tiebreak perso nettamete dalla Azaranka per 7 punti a 0. Il set \u00e8 stato vinto nettamente da Viktoryja che non concede nessun game all'avversaria. Il terzo set si chiude sul 6-2 che permette alla tennista di Minsk di accedere alle semifinali. Nell'altro quarto di finale la belga Kim Clijsters ha estromesso dal torneo la numero 1 del mondo Caroline Wozniacki che ha perso per 6\u20133, 7\u20136(7\u20134).\nGiorno 10 (25 gennaio).\nNella decima giornata si sono giocano gli incontri di quarti di finale del singolare maschile e femminile, dei doppi maschile, le semifinali del doppio femminile e del 2\u00ba turno e quarti di finale del doppio misto. Sono andati avanti i tornei riservati alle leggende del tennis del passato e i tornei riservati alla categoria juniores. Sono iniziati i tornei riservati agli atleti in carrozzina.\nNel torneo del singolare femminile la vincitrice di Wimbledon, la ceca Petra Kvitov\u00e1, testa di serie numero 2 ha battuto l'italiana Sara Errani che ha perso col punteggio di 6\u20134, 6\u20134. Nell'altro quarto di finale la russa Marija \u0160arapova ha la meglio sulla connazionale Ekaterina Makarova sconfitta per 6\u20132, 6\u20133.\nGiorno 11 (26 gennaio).\nNella decima giornata si sono giocati gli incontri di semifinale del singolare maschile e femminile, dei doppi maschile e i quarti di finale del doppio misto. Sono andati avanti i tornei riservati alle leggende del tennis del passato, i tornei riservati alla categoria juniores e quelli degli atleti in carrozzina.\nNel torneo del singolare maschile lo svizzero Roger Federer \u00e8 stato sconfitto dal maiorchino Rafael Nadal. L'incontro si \u00e8 concluso il 4 set. Il primo set ha visto prevalere l'elvetico al tiebreak per 7 punti a 5. Nel secondo \u00e8 Nadal ad imporsi per 6 giochi a 2. Anche il terzo set si conclude al gioco decisivo ma stavolta \u00e8 lo spagnolo a vincere per 7 punti a 5. L'ultimo set \u00e8 vinto da Rafael che chiude l'incontro sul 6-4. Il punteggio complessivo dell'incontro \u00e8 6\u20137(5\u20137), 6\u20132, 7\u20136(7\u20135), 6\u20134.\nNel torneo del singolare femminile Viktoryja Azaranka, testa di serie numero 3 nella Rod Laver Arena ha battuto la belga Kim Clijsters. Il primo set \u00e8 stato a favore della giocatrice bielorussa che ha vinto il parziale per 6 giochi a 4. Il secondo set \u00e8 nettamente a favore di Kim che vince per 6-1. Nell'ultimo set la belga perde permettendo a Viktoryja di andare in finale.\nGiorno 12 (27 gennaio).\nNell'undicesima giornata si sono giocati gli incontri di semifinale del singolare maschile, la finale del doppio femminile e le semifinali del doppio misto. Sono andati avanti i tornei riservati alle leggende del tennis del passato, i tornei riservati alla categoria juniores e quelli degli atleti in carrozzina.\nNel torneo del singolare maschile il serbo numero 1 al mondo Novak \u0110okovi\u0107 ha sconfitto la testa di serie numero 4 Andy Murray. \u00d0okovic dopo aver vinto il primo set per 6 giochi a 3 e andato sotto 2 set a 1 perdendo il secondo e terzo parziale per 6-3 e 7 punti a 4 nel tiebreak. Nel quarto Novak ha vinto nettamente per 6-1 e ha chiuso il match al quinto per 7-5. Il punteggio complessivo dell'incontro \u00e8 stato 6-3, 3-6, 6(4)-7, 6-1, 7-5.\nGiorno 13 (28 gennaio).\nNella dodicesima giornata si sono giocati la finale del singolare femminile e del doppio maschile. Sono terminati i tornei riservati alla categoria juniores e quelli degli atleti in carrozzina.\nNel torneo del singolare femminile la bielorussa Viktoryja Azaranka ha battuto in finale la russa, testa di serie numero 4, Marija \u0160arapova. Il primo set si \u00e8 concluso col punteggio di 6 giochi a 3. Nel secondo e ultimo set Marija non vince nessun game permettendo a Viktoryja di vincere per 6-0. Il punteggio complessivo dell'incontro \u00e8 stato di 6-3, 6-0. Con questo risultato la bielorussa ha vinto il suo primo titolo del Slam.\nGiorno 14 (29 gennaio).\nNella tredicesima e ultima giornata si sono giocati la finale del singolare maschile e del doppio misto.\nNel torneo del singolare maschile il serbo Novak \u0110okovi\u0107 si \u00e8 aggiudicato il titolo battendo in finale Rafa Nadal. La partita dura complessivamente 5 ore e 53 minuti: la finale pi\u00f9 lunga mai disputata in Australia. Il primo set \u00e8 vinto dallo spagnolo, testa di serie numero 2, che si aggiudica il parziale per 7 giochi a 5. Il secondo e terzo set sono vinti dal serbo rispettivamente col punteggio di 6-4 e 6-2. Il quarto set si prolunga fino al tiebreak vinto da Nadal per 7 giochi a 5. L'ultimo set si chiude quando a Melbourne sono quasi le 2 di notte e \u00d0okovic conquista il suo 3\u00ba titolo in Australia, il terzo titolo del Slam consecutivo.\nSenior.\nSingolare maschile.\n Novak \u0110okovi\u0107 ha battuto in finale Rafael Nadal 5-7, 6-4, 6-3, 65-7, 7-5.\nSingolare femminile.\n Viktoryja Azaranka ha battuto in finale Marija \u0160arapova per 6-3, 6-0.\nDoppio maschile.\n Leander Paes / Radek \u0160t\u011bp\u00e1nek hanno battuto in finale Bob Bryan / Mike Bryan per 7-61, 6-2.\nDoppio femminile.\n Svetlana Kuznecova / Vera Zvonar\u00ebva hanno battuto in finale Sara Errani / Roberta Vinci per 5-7, 6-4, 6-3.\nDoppio Misto.\n Bethanie Mattek-Sands / Horia Tec\u0103u hanno battuto in finale Elena Vesnina / Leander Paes per 6-3, 5-7, [10-3].\nJunior.\nSingolare ragazzi.\n Luke Saville ha battuto in finale Filip Peliwo per 6-3, 5-7, 6-4.\nSingolare ragazze.\n Taylor Townsend ha battuto in finale Julija Putinceva per 6-1, 3-6, 6-3.\nDoppio ragazzi.\n Liam Broady / Joshua Ward-Hibbert hanno sconfitto in finale Adam Pavl\u00e1sek / Filip Veger per 6-3, 6-2.\nDoppio ragazze.\n Taylor Townsend / Gabrielle Andrews hanno sconfitto in finale Irina Chromac\u00ebva / Danka Kovini\u0107 per 5-7, 7-5, [10-6]\nTennisti in carrozzina.\nSingolare maschile carrozzina.\n Maikel Scheffers ha battuto in finale Nicolas Peifer 3\u20136, 7\u201362, 6\u20130.\nSingolare femminile carrozzina.\n Esther Vergeer ha sconfitto in finale Aniek Van Koot 6-0 6-0.\nDoppio maschile carrozzina.\n Ronald Vink / Robin Ammerlaan hanno sconfitto in finale Stephane Houdet / Nicolas Peifer per 6-2, 4-6, 6-1.\nDoppio femminile carrozzina.\n Esther Vergeer / Sharon Walraven hanno sconfitto Aniek Van Koot / Marjolein Buis per 4-6, 6-2, 6-4.\nQuad doppio.\n Andrew Lapthorne / Peter Norfolk hanno battuto in finale David Wagner / Noam Gershony per 6-4, 6-2.\nLeggende.\nDoppio leggende maschile.\n Guy Forget / Henri Leconte hanno battuto in finale Wayne Arthurs / Thomas Muster per 6-2, 6-3.\nDoppio leggende femminile.\n Nicole Bradtke / Martina Navr\u00e1tilov\u00e1 hanno vinto il titolo arrivando prime nel round robin.\nDoppio misto leggende.\n Martina Hingis / Pat Cash hanno battuto nel match d'esibizione Martina Navr\u00e1tilov\u00e1 / Goran Ivani\u0161evi\u0107 per 9-84.\nTeste di serie nel singolare.\nLa seguente tabella illustra le teste di serie dei tornei di singolare, assegnate in base al ranking del 9 gennaio 2012, i giocatori che non hanno partecipato per infortunio, quelli che sono stati eliminati, e i loro punteggi nelle classifiche ATP e WTA al 16 gennaio 2011 e al 30 gennaio 2011. In corsivo i punteggi provvisori.\nPunti e montepremi.\nIl montepremi complessivo \u00e8 di 26.000.000\u00a0A$."}
{"id": "3827093", "revid": "180202", "url": "https://it.wikipedia.org/wiki?curid=3827093", "title": "Posateria", "text": ""}
{"id": "3827094", "revid": "1543377", "url": "https://it.wikipedia.org/wiki?curid=3827094", "title": "Campionato mondiale di hockey su ghiaccio femminile Under-18 2012", "text": "Il 5\u00ba Campionato mondiale di hockey su ghiaccio femminile U-18 \u00e8 stato assegnato dall'International Ice Hockey Federation alla Repubblica Ceca, che lo ha ospitato nelle citt\u00e0 di Zl\u00edn e P\u0159erov nella settimana tra il 31 dicembre 2011 e il 7 gennaio 2012. Gli incontri che si sono disputati a Zl\u00edn si sono svolti nello Zimn\u00ed stadion Lu\u010fka \u010cajky, mentre gli incontri a P\u0159erov nello Zimn\u00ed stadion P\u0159erov. Nella finale il si \u00e8 aggiudicato per la seconda volta il titolo sconfiggendo le campionesse uscenti degli con il punteggio di 3-0. Al terzo posto invece \u00e8 giunta la , che ha avuto la meglio sulla per 4-1. La squadra di casa, la , \u00e8 giunta al sesto posto.\nCampionato di gruppo A.\nPartecipanti.\nAl torneo prendono parte 8 squadre:\nGironi preliminari.\nLe otto squadre partecipanti sono state divise in due gironi da 4 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. L'ultima classificata di ogni raggruppamento infine disputa uno spareggio al meglio delle tre gare in cui la perdente viene retrocessa in Prima Divisione.\nSpareggio per non retrocedere.\nLe ultime due classificate di ogni raggruppamento si sfidano al meglio delle tre gare. La perdente dello spareggio viene retrocessa in Prima Divisione.\nClassifica finale.\nRiconoscimenti.\nRiconoscimenti individuali\nPrima Divisione.\nIl Campionato di Prima Divisione si \u00e8 svolto in un unico girone all'italiana a Troms\u00f8, in Norvegia, fra il 29 dicembre e il 4 gennaio 2012. Il torneo di qualificazione alla Prima divisione si \u00e8 svolto in un unico girone all'italiana ad Asiago, in Italia, fra il 29 novembre e il 4 dicembre."}
{"id": "3827104", "revid": "1305772", "url": "https://it.wikipedia.org/wiki?curid=3827104", "title": "Sambonet (azienda)", "text": "Sambonet \u00e8 un marchio italiano di posateria e articoli per la tavola. L'azienda, fondata nel 1856 a Vercelli, dal 1997 \u00e8 parte del gruppo Sambonet Paderno Industrie, controllato dalle famiglie dei fratelli Pierluigi e Franco Coppo attraverso la holding Arcturus Group.\nStoria.\nNel tardo 1700 il nobiluomo di Vercelli Giuseppe Sambonet inizia l'attivit\u00e0 di orafo e argentiere ed in seguito viene incaricato del restauro di preziosi oggetti del \"Tesoro del Duomo\" cittadino. Il figlio Giuseppe si diploma all'Istituto di Belle Arti ottenendo il diploma di Maestro Orefice, e il 15 maggio 1856 fonda la ditta Giuseppe Sambonet, depositando presso la Zecca il marchio \"GS\". Dal 1900 Sambonet diventa fornitore ufficiale della Famiglia Reale e di altre famiglie nobiliari.\nNegli anni trenta Sambonet emerge nel mercato della produzione di posateria in acciaio inossidabile ed \u00e8 la prima in Europa a mettere a punto un sistema per l'argentatura dell'acciaio.\nNel 1956 Sambonet si aggiudica la commessa presso l'Hotel Hilton al Cairo, e da allora inizia la sua tradizione di forniture per alberghi.\nNel 1988 l'azienda si espande negli Stati Uniti, con la fondazione in New Jersey di Sambonet USA Inc..\nNel 1997 Sambonet S.p.A. viene acquisita dal gruppo Paderno; in seguito alla fusione dell'ottobre 2004 viene fondata la societ\u00e0 Sambonet Paderno Industrie S.p.A..\nDesign.\nCon Sambonet hanno collaborato numerosi designer, tra cui Roberto Sambonet per la \"Pesciera\", \"Center line\" e i vassoi \"Elite\" della \"Linea 50\", oggi in esposizione al MoMa di New York.\nDal 1932 sono in produzione le posate realizzate da Gio Ponti. Nel 1994 Anna Castelli Ferrieri realizza la posata \"Hannah\", premiata con il Compasso d'oro, mentre nel 2004 Rodolfo Dordoni realizza per Sambonet la pentola S-Pot.\nRiconoscimenti.\nSambonet ha ricevuto:"}
{"id": "3827105", "revid": "767487", "url": "https://it.wikipedia.org/wiki?curid=3827105", "title": "Luis Pardi\u00e9s", "text": "Carriera.\nClub.\nPardi\u00e9s gioc\u00f2 il suo ultimo campionato da dilettante nel 1930, con la maglia del San Isidro. In vista della Primera Divisi\u00f3n 1931 pass\u00f2 all'Argentinos Juniors, con cui firm\u00f2 un contratto da professionista; durante tutto il campionato, fu l'estremo difensore titolare della sua nuova squadra. Divenne il primo portiere a parare un calcio di rigore in un campionato professionistico argentino, alla seconda giornata del torneo del 1931: respinse il tiro di Manuel Seoane dell'Independiente. Di quel primo campionato tra professionisti Pardi\u00e9s gioc\u00f2 tutte e 34 le gare, subendo 61 gol. Dopo altri due tornei con l'Argentinos fu ceduto al Boca Juniors, alla cui rosa s'aggiunse alla fine del 1933. Inserito tra le riserve, gioc\u00f2 le prime 11 giornate del campionato 1934 in sostituzione di Juan Yustrich, portiere titolare, che doveva recuperare la condizione in seguito alla frattura della mano sinistra. Raccolse poi altre 3 presenze tra il giugno e l'agosto 1935. L'8 febbraio 1936 lasci\u00f2 il Boca, dopo aver vinto due campionati consecutivi, per passare all'Atlanta, con cui disput\u00f2 9 gare nella Primera Divisi\u00f3n 1936."}
{"id": "3827107", "revid": "599013", "url": "https://it.wikipedia.org/wiki?curid=3827107", "title": "Coline Mattel", "text": "Biografia.\nColine Mattel ha debuttato nel Circo bianco il 17 febbraio 2007 a Schonach im Schwarzwald (Germania), disputando una gara valida per la Coppa Continentale, giungendo 37\u00aa. Due anni dopo ha vinto il bronzo ai Mondiali juniores di \u0160trbsk\u00e9 Pleso 2009, nell'individuale dal trampolino normale HS100. Sempre ai Mondiali juniores, ha ottenuto l'argento a Hinterzarten 2010 e l'oro a Otep\u00e4\u00e4 2011.\nDurante la stessa stagione la Mattel ha conquistato anche un bronzo iridato ai Mondiali di Oslo. Il 3 dicembre 2011 a Lillehammer (Norvegia) si \u00e8 aggiudicata il secondo posto nella prima gara assoluta della Coppa del Mondo femminile, un'individuale HS100, alle spalle della statunitense Sarah Hendrickson e davanti alla tedesca Melanie Fai\u00dft. Ha conquistato la prima vittoria in Coppa il 9 dicembre 2012 a So\u010di.\nIn carriera ha partecipato a un'edizione dei Giochi olimpici invernali, (3\u00ba nel trampolino normale). L'anno dopo ai Mondiali di Falun 2015 si \u00e8 classificata 27\u00aa nel trampolino normale."}
{"id": "3827108", "revid": "2373", "url": "https://it.wikipedia.org/wiki?curid=3827108", "title": "Cappello da baseball", "text": ""}
{"id": "3827111", "revid": "179980", "url": "https://it.wikipedia.org/wiki?curid=3827111", "title": "Luis Pardiez", "text": ""}
{"id": "3827115", "revid": "767487", "url": "https://it.wikipedia.org/wiki?curid=3827115", "title": "Phil Galfond", "text": "Carriera.\nCresciuto nella sua citt\u00e0 natale, and\u00f2 a vivere a New York durante il periodo di studio universitario.\nGalfond \u00e8 principalmente un giocatore di cash game, assiduo frequentatore dei tavoli high stakes nelle pi\u00f9 note poker room online, soprattutto nelle varianti NL Hold'em e Pot Limit Omaha. A seguito del famoso Black Friday del poker avvenuto il 15 aprile 2011 quando tutti i siti di dominio \".net\" riguardanti le scommesse ed il gioco d'azzardo online furono bloccati dall'FBI, ha deciso di cambiare la residenza, trasferendosi in Canada, a Vancouver. Infatti, le case da gioco dove era solito giocare (Full Tilt Poker e Pokerstars) erano fra queste, e ci\u00f2 lo spinse a trasferirsi in Canada per poter continuare a giocare .\nHa vinto un braccialetto WSOP nell'evento \"$5.000 pot limit Omaha\" alle WSOP 2008 guadagnando $817.781 e riesce a conquistare il secondo titolo in carriera alle World Series of Poker 2015, vincendo l'evento \"$10.000 No-Limit 2-7 Draw Lowball Championship\" per un premio di $224.383."}
{"id": "3827116", "revid": "110157", "url": "https://it.wikipedia.org/wiki?curid=3827116", "title": "Levobere\u017enyj", "text": "Il quartiere Levobere\u017enyj (, \"della riva sinistra\") \u00e8 un quartiere di Mosca sito nel Distretto Settentrionale.\nFino alla riforma del 1991 faceva parte del quartiere Leningradskij.\nNell'attuale territorio del quartiere era compreso il villaggio di Aksin'ino, noto gi\u00e0 dal XVI secolo.\nIl quartiere si trova sulla riva sinistra del bacino artificiale di Chimki; tra le varie strutture, ospita una stazione fluviale, servita dalla stazione di metropolitana Re\u010dnoj Vokzal, un porto mercantile fluviale, il mercato all'ingrosso del sale e, su una penisola del bacino artificiale, l'ospedale militare centrale del ministero della difesa della Federazione Russa.\nInfrastrutture e trasporti.\nStazioni della metropolitana di Mosca:"}
{"id": "3827119", "revid": "767487", "url": "https://it.wikipedia.org/wiki?curid=3827119", "title": "North Potomac", "text": "North Potomac \u00e8 una citt\u00e0 degli Stati Uniti d'America, nella contea di Montgomery, in Maryland."}
{"id": "3827120", "revid": "1573940", "url": "https://it.wikipedia.org/wiki?curid=3827120", "title": "Acrantophis dumerili", "text": "Il boa di Dumeril (Acrantophis dumerili ) \u00e8 un serpente appartenente alla famiglia dei Boidi, endemico del Madagascar.\nDescrizione.\n\u00c8 lungo circa 1,5-2,5 m. La sua livrea \u00e8 piena di intricati disegni in varie sfumature di marrone con dei caratteristici segni color nero brillante intorno alla bocca.\nBiologia.\nQuesto serpente ha abitudini poco attive, la sua livrea mimetica gli permette di stare nascosto sul terreno delle foreste pi\u00f9 asciutte. che cattura tendendo agguati mimetizzato sul terreno e poi stritola.\nRiproduzione.\nSi tratta di una specie ovovivipara. \nDistribuzione e habitat.\n\u00c8 diffuso nel Madagascar occidentale e meridionale, dalla regione di Bemaraha a nord, sino a Morondava e Toliara sulla costa occidentale e a Tolagnaro su quella orientale."}
{"id": "3827128", "revid": "1855146", "url": "https://it.wikipedia.org/wiki?curid=3827128", "title": "Mestre (goletta)", "text": "La Mestre \u00e8 stata una goletta ad elica della Regia Marina. \nCaratteristiche.\nProgettata dal direttore generale delle Costruzioni navali Benedetto Brin, la nave era capoclasse di una classe di due golette, con scafo in legno e carena ricoperta di rame. L'armamento delle due unit\u00e0, dati i compiti ausiliari cui erano destinate, era molto scarso, componendosi di due cannoni in bronzo a canna rigata da 75 mm N.1.\nOltre all'armamento velico a goletta (alberi di trinchetto e maestra a vele auriche), le due unit\u00e0 disponevano di un apparato motore ausiliario, consistente in una macchina alternativa a vapore alimentata da una caldaia (con scorta di 38 tonnellate di carbone): quello della \"Mestre\" (leggermente meno potente di quello della gemella \"Murano\") imprimeva la potenza di 211 HP (155 kW) ad un'elica singola, permettendo di sviluppare una velocit\u00e0 massima di 8-9 nodi, non molto elevata ma adatta ai ruoli secondari cui queste unit\u00e0 erano destinate. Tali apparati motori non erano di nuova costruzione, ma erano invece stati prodotti nel 1860 dall'officina triestina Strudthoff per le pirocannoniere austroungariche \"Wildfang\" e \"Scharfsch\u00fctze\" in servizio sul lago di Garda: le due unit\u00e0, passate alla Regia Marina dopo la terza guerra d\u2019indipendenza e ribattezzate rispettivamente \"Mestre\" e \"Borgoforte\", erano state radiate nell'agosto 1868 (\"Mestre\") e nel maggio 1869 (\"Borgoforte\") in quanto ritenute superflue, dato che il Lago di Garda era ormai quasi interamente italiano, ma i loro apparati motori, ancora in buone condizioni, erano stati inviati a Venezia per essere installati sulle due golette (quello della \"Mestre\" sulla nave omonima e quello della \"Borgoforte\" sulla \"Murano\").\nBench\u00e9 le esigenze che avevano portato alla costruzione di una serie di golette ad elica (classi Ischia e Mestre), ovvero la lotta al brigantaggio, alla guerriglia filoborbonica, al contrabbando ed alla fuga in Africa dei renitenti alla leva \u2013 fenomeni per contrastare i quali erano ritenute utili delle piccole ed economiche unit\u00e0 di utilizzo prevalentemente costiero \u2013 fossero ormai cessate, le due unit\u00e0 ebbero comunque intenso impiego in vari ruoli: per la \"Mestre\" tali compiti si esplicitarono soprattutto in ruoli di presenza navale all'estero. Tra le due golette vi erano alcune leggere differenze: a maggiori dislocamento e pescaggio della \"Mestre\", corrispondeva una maggiore potenza dell'apparato motore della \"Murano\".\nStoria.\nCostruita tra il gennaio ed il dicembre 1874 nell'Arsenale di Venezia, la \"Mestre\", subito dopo il completamento (dicembre 1874) venne inviata a Costantinopoli come stazionaria, restandovi in tale ruolo sino al gennaio 1875. \nRientrata in Italia, la goletta venne dislocata a La Spezia, svolgendo pi\u00f9 volte missioni di soccorso a navi incagliate od in difficolt\u00e0 a causa di tempeste.\nNel luglio 1875 la \"Mestre\" fece ritorno a Costantinopoli, risalendo poi il basso corso del Danubio. A causa della situazione sempre pi\u00f9 precaria in corso nella capitale ottomana, si decise di sostituire la \"Mestre\" con una nave pi\u00f9 importante; la goletta venne quindi assegnata alla Squadra Permanente, che si trovava in quel momento nelle acque del Levante. Calmatasi la situazione a Costantinopoli, la nave vi fece ritorno, stazionandovi dal gennaio 1877 al settembre 1878.\nTornata in patria, la \"Mestre\" fu temporaneamente posta alle dipendenze del III Dipartimento Marittimo e quindi, sul finire del 1880, nuovamente dislocata a Costantinopoli, permanendovi sino al 7 maggio 1884.\nRientrata a Napoli, la goletta riprese il mare il 4 agosto 1885, venendo quindi inviata in Eritrea, in via di colonizzazione da parte dell\u2019Italia, quale stazionaria a Massaua. Durante la stazione nel porto eritreo la \"Mestre\" venne impiegata in compiti di sorveglianza e contrasto alla tratta degli schiavi, venendo quindi trasferita ad Assab e successivamente ancora a Massaua, per difendere tale piazzaforte dai reparti abissini e di nuovo per la lotta al traffico di schiavi. \nLa sera del 3 marzo 1886 la Mestre, al comando del tenente di vascello Nicastro, venne inviata ad incrociare tra Massaua e le Isole Dahlak con l'ordine di fermare i sambuchi che avesse incontrato, essendo stata ricevuta notizia della presenza sulla costa di un negriero con una cinquantina di schiavi. Nel mattino del 4 marzo la goletta s'imbatt\u00e9 in due sambuchi: il primo, avendo i documenti in regola, fu lasciato proseguire, mentre il secondo, vista la nave italiana, si allontan\u00f2 verso sud alla massima velocit\u00e0 possibile spiegando tutte le vele, ma venne raggiunto dopo un inseguimento durato due ore e mezza (secondo altra fonte meno di un'ora), grazie anche alla scarsit\u00e0 di vento. Dopo aver abbordato il sambuco, il cui equipaggio si era arreso senza opporre resistenza, due uomini della \"Mestre\" trovarono, nella stiva chiusa da un boccaporto sigillato, 49 schiavi neri, tra cui 34 donne (perlopi\u00f9 giovani) e dieci bambini (per altra fonte 34 donne, 14 ragazzi e due bambini), che vennero trasbordati sulla goletta, rifocillati e sbarcati a Massaua, dove fu anche rimorchiato il sambuco e sbarcato il suo equipaggio, tratto in arresto. Tra marzo ed aprile 1886 la \"Mestre\" venne inviata ad incrociare nell'arcipelago delle Dahlak, in quanto, a seguito dell'arrivo di una corvetta francese, si temeva che la Francia intendesse rivendicare il possesso di qualcuna di tali isole.\nNel 1888 la goletta era agli ordini del comandante Papa. Ripartita per rimpatriare il 3 luglio 1889, la nave giunse a Napoli il 3 settembre.\nNel luglio 1892 la \"Mestre\" venne impiegata come nave scuola Mozzi Apprendisti Operai al posto della goletta \"Ischia\", mentre nel giugno 1894 fu nuovamente mandata a Costantinopoli, dove stazion\u00f2 sino al 28 febbraio 1896. Nuovamente inviata nelle acque del Bosforo, la nave vi rimase sino agli ultimi giorni del maggio 1900.\nOrmai obsoleta, l'anziana goletta fu dislocata a Taranto come unit\u00e0 d'uso locale e nave servizio fari per i successivi anni. Radiata il 18 gennaio 1912, la \"Mestre\" venne avviata alla demolizione."}
{"id": "3827129", "revid": "767487", "url": "https://it.wikipedia.org/wiki?curid=3827129", "title": "True Stories (film)", "text": "True Stories \u00e8 un film del 1986 diretto da David Byrne. \u00c8 stato pubblicato nel 1986 dalla Warner Bros. in Stati Uniti, Canada e Svezia, con distribuzione limitata nel 1987 in altri paesi. Dal film \u00e8 uscita la colonna sonora True Stories del gruppo Talking Heads. Ha ricevuto recensioni positive da Roger Ebert.\nRacconta la storia della citt\u00e0 di Virgil, in Texas, e i suoi avvenimenti nei 150 anni della sua fondazione."}
{"id": "3827130", "revid": "84184", "url": "https://it.wikipedia.org/wiki?curid=3827130", "title": "Orthosiphon", "text": "Orthosiphon \u00e8 un genere di piante medicinali, appartenente alla famiglia Lamiaceae, diffuso nel sud-est asiatico e in alcune parti dell'Australia tropicale. Si tratta di un arbusto erbaceo che cresce fino a un'altezza di 1,5 metri. Orthosiphon \u00e8 una pianta da giardino popolare a causa del suo fiore unico, che \u00e8 bianco e blu con filamenti simili a baffi di un gatto. In natura, la pianta pu\u00f2 essere vista crescere nelle foreste e lungo i bordi delle strade.\nNomi comuni nel Sud-Est asiatico sono \"Misai Kucing\" (Malesia), \"Kumis Kucing\" e \"Remujung\" (Indonesia), e \"Yaa Nuat Maeo\" (Tailandia). I nomi scientifici sono Orthosiphon stamineus Benth, Ocimum aristatum Blume e Orthosiphon aristatus Bl.\nUsi medicinali.\nOrthosiphon \u00e8 utilizzato come medicinale fitoterapico per i suoi effetti diuretici. \u00c8 considerato anche anti-allergenico, anti-ipertensivo e anti-infiammatorio, ed \u00e8 usato abitualmente per prevenire la gotta, il diabete, ipertensione e reumatismi.\nSpecie.\nLe specie note di Orthosiphon sono:"}
{"id": "3827134", "revid": "592844", "url": "https://it.wikipedia.org/wiki?curid=3827134", "title": "Maria Immacolata Barbarossa Voza", "text": ""}
{"id": "3827140", "revid": "117025021", "url": "https://it.wikipedia.org/wiki?curid=3827140", "title": "Circolo Canottieri Lazio", "text": "Il Circolo Canottieri Lazio \u00e8 un'associazione sportiva di Roma, facente parte della Societ\u00e0 Sportiva Lazio.\nStoria.\nIl circolo venne fondato nel dicembre 1923 da Olindo Bitetti, il quale divenne il primo presidente, con il nome di Gruppo Canottieri Lazio; il 25 settembre 1924 il Gruppo Canottieri, fondendosi con il Nuoto e Pallanuoto, cambi\u00f2 il nome in Sezione Nuoto e Canottaggio.\nNell'estate del 1965 si gioc\u00f2 per la prima volta la Coppa dei Canottieri, il pi\u00f9 antico torneo di calcio a 5 d'Europa, indetto dall'allora Circolo Canottieri e Tennis Lazio, al quale presero parte nelle edizioni successive giocatori del calibro di Giorgio Chinaglia, Franco Cordova, Luigi Martini, Giuseppe Wilson oltre al campione brasiliano Garrincha.\nNel 1978 \u00e8 nata la tradizione di svolgere sul Tevere, nel giorno del derby calcistico romano di ritorno, il derby remiero con il Circolo Canottieri Roma, dal 2010 divenuto \"derby dell'amicizia\".\nPer due volte (rispettivamente nel 1982 e nel 1991) \u00e8 stato eletto presidente Cesare Previti, dimissionario nel 1996 in seguito al suo coinvolgimento, insieme ad altri due soci del circolo, nel processo SME."}
{"id": "3827141", "revid": "599013", "url": "https://it.wikipedia.org/wiki?curid=3827141", "title": "Kim Suominen", "text": "Carriera.\nNazionale.\nHa giocato una 39 partite in Nazionale durante la met\u00e0 degli anni'90 del XX secolo."}
{"id": "3827142", "revid": "1457847", "url": "https://it.wikipedia.org/wiki?curid=3827142", "title": "Festival scacchistico di Robecchetto con Induno", "text": " La prima edizione del Festival scacchistico di Robecchetto con Induno si svolse nell'anno 1988 nell'atrio delle locali delle Scuole Elementari e fu vinta da un giovanissimo Valerio Luciani, ora maestro FIDE. Nella categoria esordienti partecip\u00f2 anche Gianpietro Pagnoncelli, poi presidente della Federazione Scacchistica Italiana. Nel 1989 la gara fu invece dirottata nella vicina Dairago e nel 1994 raggiunge il picco delle partecipazioni.\nIn quegli anni il maestro internazionale Fabio Bellini si impone due volte. La direzione del torneo era affidata all'arbitro internazionale Lanfranco Bombelli.\nDalla seconda met\u00e0 degli anni novanta la manifestazione cambia due volte il proprio calendario: ci furono tre edizioni estive, dal 1995 al 1997, e quattro di inizio anno, dal 1997 al 2000. Il festival non fu invece disputato nell'anno 2001 e neppure nel 2003.\nNel 2002 la manifestazione torn\u00f2 a svolgersi nell'originale periodo natalizio ed \u00e8 l'ultima volta che il torneo ebbe luogo nelle Scuole Elementari.\nLe prime tredici edizioni, dal 1988 al 2000, furono organizzate dal Circolo Scacchistico Paul Keres, allora con sede a Robecchetto con Induno, le successive dal Circolo scacchistico Cavalli&amp;Segugi.\nDal 24 al 26 luglio 2015 si \u00e8 svolta un'edizione straordinaria del festival in occasione dell'EXPO 2015 di Milano. Per la quarta volta il torneo viene proposto in estate.\nDal 20 al 22 luglio 2018 disputata una nuova edizione estiva per festeggiare il trentennale della manifestazione.\nDopo aver saltato l'edizione 2020 per la situazione pandemica, il torneo torna in calendario nel 2021.\nAlbo d'oro.\nLa seguente tabella riporta i vincitori del torneo principale.\nLe edizioni estive evidenziate con sfondo rosa.\nIl semilampo.\nFin dalle prime edizioni del festival ai tornei a cadenza lunga \u00e8 stata accostata una gara semilampo.\nDal 2014 il torneo \u00e8 stato spostato a met\u00e0 festival.\nFra i vincitori si segnala un giovanissimo Fabiano Caruana nel 2005.\nTre primi posti solo per il grande maestro franco-ucraino Vladimir Okhotnik."}
{"id": "3827143", "revid": "37401", "url": "https://it.wikipedia.org/wiki?curid=3827143", "title": "De Stijl (disambigua)", "text": ""}
{"id": "3827147", "revid": "1452073", "url": "https://it.wikipedia.org/wiki?curid=3827147", "title": "Acido anacardico", "text": "L'acido anacardico \u00e8 una miscela di sostanze organiche naturali presenti, per 80-85%, nell'olio di gusci di anacardo. L'acido anacardico \u00e8 un liquido giallo, parzialmente miscibile in alcool ed etere, ma quasi immiscibile in acqua. Chimicamente, l'acido anacardico \u00e8 una miscela di diversi composti organici strettamente correlati. Ciascuno costituito da un acido salicilico sostituito con una catena alchilica che ha 15 o 17 atomi di carbonio. Il gruppo alchilico pu\u00f2 essere saturo o insaturo. La composizione della miscela dipende dalla specie della pianta."}
{"id": "3827148", "revid": "599013", "url": "https://it.wikipedia.org/wiki?curid=3827148", "title": "Maria Immacolata Barbarossa", "text": "Biografia.\nEsponente del Partito Comunista Italiano, \u00e8 eletta alla Camera nel 1976 e poi nuovamente nel 1979.\nSuccessivamente allo scioglimento del PCI, ha aderito a Rifondazione Comunista, con cui si \u00e8 candidata a sindaco di Bari in occasione delle elezioni comunali del 1995 (ottenendo il 5,5% dei voti). Negli anni seguenti continua a far parte del PRC, come membro del \"Forum Donne\" e della Direzione Nazionale."}
{"id": "3827149", "revid": "767487", "url": "https://it.wikipedia.org/wiki?curid=3827149", "title": "14 kil\u00f3metros", "text": "14 kil\u00f3metros \u00e8 un film del 2007 diretto da Gerardo Olivares.\nTrama.\nVioleta \u00e8 una giovane ragazza che decide di fuggire dal Mali quando la famiglia organizza il suo matrimonio con un anziano del luogo. Decisa a migrare in Europa viene presto derubata di tutti suoi averi dopo esser capitata per errore in un hotel in cui le ragazze si prostituiscono. Rimessasi in viaggio, si unisce ai fratelli Biru, provenienti dal Niger. Il loro viaggio li porter\u00e0 ad attraversare con molte difficolt\u00e0 il deserto del T\u00e9n\u00e9r\u00e9 e a scontrarsi con le autorit\u00e0 algerine e marocchine, per approdare finalmente in Spagna come immigrati clandestini.\nStile.\nIl film, realizzato con pochi mezzi, \u00e8 girato con un certo stile documentaristico, ricordando pellicole come Viaggio a Kandahar. Pi\u00f9 che concentrarsi su una vera e propria trama o sui personaggi, mostra allo spettatore le mille difficolt\u00e0 che comporta migrare dalle regioni pi\u00f9 interne dell'Africa verso l'Europa."}
{"id": "3827151", "revid": "729019", "url": "https://it.wikipedia.org/wiki?curid=3827151", "title": "Eczac\u0131ba\u015f\u0131", "text": "Eczac\u0131ba\u015f\u0131 Holding \u00e8 un gruppo industriale turco fondato nel 1942 dalla famiglia Eczac\u0131ba\u015f\u0131.\nIl gruppo possiede circa 38 societ\u00e0, che spaziano dal settore farmaceutico a quello dei materiali per l'edilizia, dai prodotti di consumo alla finanza."}
{"id": "3827152", "revid": "110157", "url": "https://it.wikipedia.org/wiki?curid=3827152", "title": "Distretto di Yanac", "text": "Il distretto di Yanac \u00e8 un distretto del Per\u00f9 nella provincia di Corongo (regione di Ancash) con 747 abitanti al censimento 2007 dei quali 311 urbani e 436 rurali.\n\u00c8 stato istituito il 15 gennaio 1936."}
{"id": "3827153", "revid": "200679", "url": "https://it.wikipedia.org/wiki?curid=3827153", "title": "Neoplasticismo", "text": ""}
{"id": "3827157", "revid": "6923", "url": "https://it.wikipedia.org/wiki?curid=3827157", "title": "Automotrice ALe 801", "text": ""}
{"id": "3827158", "revid": "110157", "url": "https://it.wikipedia.org/wiki?curid=3827158", "title": "Distretto di Yup\u00e1n", "text": "Il distretto di Yup\u00e1n \u00e8 un distretto del Per\u00f9 nella provincia di Corongo (regione di Ancash) con 759 abitanti al censimento 2007 dei quali 689 urbani e 70 rurali.\n\u00c8 stato istituito il 9 maggio 1923."}
{"id": "3827159", "revid": "1305772", "url": "https://it.wikipedia.org/wiki?curid=3827159", "title": "Giuseppe Vacca", "text": ""}
{"id": "3827161", "revid": "110157", "url": "https://it.wikipedia.org/wiki?curid=3827161", "title": "Distretto di Corongo", "text": "Il distretto di Corongo \u00e8 un distretto del Per\u00f9 nella provincia di Corongo (regione di Ancash) con 1.824 abitanti al censimento 2007 dei quali 1.319 urbani e 505 rurali.\n\u00c8 stato istituito il 2 gennaio 1857."}
{"id": "3827162", "revid": "1214201", "url": "https://it.wikipedia.org/wiki?curid=3827162", "title": "Magnus Haglund", "text": "Carriera.\nCalciatore.\nDopo essere stato terzo portiere dell'Halmstad, nel 1992 Haglund fece parte della rosa del Karlslunds IF nella seconda serie nazionale. Nelle stagioni 1993 e 1994 gioc\u00f2 per l'IK Sturehov nelle serie minori. A seguito di questa parentesi, nel 1994 vol\u00f2 negli Stati Uniti per studiare psicologia dello sport e biologia alla Tri-State University, scendendo in campo al tempo stesso con la squadra di calcio dell'ateneo.\nAllenatore.\nHaglund allen\u00f2 lo Stafsinge IF dal 1998 al 1999 e poi il Laholms FK dal 2000 al 2003. Nello stesso anno, fu nominato tecnico dell'Elfsborg. Guid\u00f2 la squadra alla vittoria finale nel campionato 2006, conquistando un titolo nazionale che al club giallonero mancava da 45 anni.\nIl 23 novembre 2011 fu nominato nuovo allenatore dei norvegesi del Lillestr\u00f8m, a partire dal 1\u00ba gennaio successivo.\nIl 12 novembre 2014 torn\u00f2 ufficialmente all'Elfsborg, firmando un contratto valido a partire dal 1\u00ba gennaio 2015. \u00c8 stato esonerato il 27 settembre 2017 dopo la netta sconfitta per 6-0 sul campo del Malm\u00f6 FF.\n\u00c8 ritornato ad allenare il 7 maggio 2019, quando la squadra della sua citt\u00e0 natale, l'Halmstad, lo ha chiamato a sostituire il giovane Igor Krulj: in quel momento, il club versava all'ultimo posto della Superettan 2019 dopo sei giornate, ma a fine anno ha poi chiuso al sesto posto. Al termine della Superettan 2020, la squadra di Haglund si \u00e8 classificata al primo posto ed \u00e8 cos\u00ec salita in Allsvenskan, da cui \u00e8 per\u00f2 scesa l'anno successivo a seguito del terzultimo posto e dall'esito negativo degli spareggi contro l'Helsingborg. Nonostante la retrocessione, Haglund \u00e8 stato confermato."}
{"id": "3827163", "revid": "287204", "url": "https://it.wikipedia.org/wiki?curid=3827163", "title": "Distretto di Yupan", "text": ""}
{"id": "3827165", "revid": "1005847", "url": "https://it.wikipedia.org/wiki?curid=3827165", "title": "Giuseppe Vacca (storico)", "text": "Biografia.\nSi laure\u00f2 in filosofia del diritto nel 1961 discutendo una tesi sulla filosofia politica e giuridica di Benedetto Croce. Fin dagli anni giovanili ha sempre svolto una intensa attivit\u00e0 di organizzatore di cultura, culminata con l'impegno dedicato alla casa editrice De Donato tra i primi anni \u201970 e il 1983. Membro del comitato centrale del Partito Comunista Italiano dal 1972 al 1991, \u00e8 poi stato nella direzione del Partito Democratico della Sinistra. Libero docente in Storia delle dottrine politiche nel 1966, nel 1975 vinse la cattedra di tale disciplina presso l'Universit\u00e0 di Bari.\nDal 1978 al 1983 \u00e8 stato nel consiglio di amministrazione della RAI. Deputato per il PCI nella IX e X Legislatura nella circoscrizione elettorale Bari-Foggia. In occasione delle elezioni comunali del 1999, si \u00e8 candidato a sindaco con il sostegno della coalizione di centro-sinistra, ma \u00e8 stato sconfitto da Simeone Di Cagno Abbrescia. Ha ricoperto incarichi di partito in Puglia e a livello nazionale.\nHa rivolto poi i suoi studi alla storia del marxismo contemporaneo. Dal gennaio 1988 al 1999 ha diretto la Fondazione Istituto Gramsci di Roma, diventandone poi Presidente fino al 2016. Membro del Cda dell\u2019Istituto dell\u2019Enciclopedia italiana dal 2000 al 2017, presiede la Commissione scientifica dell\u2019Edizione nazionale degli scritti di Antonio Gramsci. Gli scritti di Giuseppe Vacca sono tradotti nelle principali lingue europee; la sua vasta attivit\u00e0 di conferenziere, le opere e il suo pensiero sono ampiamente note all'estero.\nProfessore di \"Storia delle dottrine politiche\" nell\u2019Universit\u00e0 di Bari (1968-1997), si \u00e8 occupato in particolare dell'idealismo novecentesco e dell'hegelismo italiano nella seconda met\u00e0 del XIX secolo, con particolare riferimento alla genesi del marxismo in Italia."}
{"id": "3827171", "revid": "158286", "url": "https://it.wikipedia.org/wiki?curid=3827171", "title": "Saxo Bank-Sungard", "text": ""}
{"id": "3827175", "revid": "729019", "url": "https://it.wikipedia.org/wiki?curid=3827175", "title": "Stazione di Gormanston", "text": "La Gormanston railway station \u00e8 una stazione ferroviaria che fornisce servizio a Gormanston, contea di Meath, Irlanda. Fu aperta nel 25 maggio 1845. Attualmente l'unica linea che vi passa \u00e8 il Northern Commuter della Dublin Suburban Rail, e dal 2015 vi transiteranno anche i treni della Dublin Area Rapid Transit, Linea2. Una spiaggia piuttosto frequentata da turisti \u00e8 adiacente alla stazione.\nAl primo binario si accede uscendo dalla struttura della stazione, il secondo \u00e8 accessibile anche attraverso le scale che partono dalla strada."}
{"id": "3827181", "revid": "1005847", "url": "https://it.wikipedia.org/wiki?curid=3827181", "title": "Distretto di Cochabamba", "text": ""}
{"id": "3827185", "revid": "1543377", "url": "https://it.wikipedia.org/wiki?curid=3827185", "title": "Distretto di Cochabamba (Ancash)", "text": "Il distretto di Cochabamba \u00e8 un distretto del Per\u00f9 nella provincia di Huaraz (regione di Ancash) con 2.047 abitanti al censimento 2007 dei quali 470 urbani e 1.577 rurali.\n\u00c8 stato istituito il 30 settembre 1943."}
{"id": "3827186", "revid": "409613", "url": "https://it.wikipedia.org/wiki?curid=3827186", "title": "Macchina fotografica digitale", "text": ""}
{"id": "3827190", "revid": "33689", "url": "https://it.wikipedia.org/wiki?curid=3827190", "title": "Augustus (transatlantico 1950)", "text": "La motonave Augustus \u00e8 stata un transatlantico costruito, analogamente alla nave gemella \"Giulio Cesare\", con caratteristiche tecniche moderne in Italia dopo la seconda guerra mondiale. \u00c8 stata realizzata, per conto dei Cantieri Riuniti dell'Adriatico, nel Cantiere San Marco di Trieste.\nCaratteristiche tecniche.\nStruttura.\nLa linea della nave fu uno stacco netto col passato per via dei moderni stilemi adottati. La nave segn\u00f2 un punto di partenza per lo stile che poi influenz\u00f2 la progettazione dei transatlantici italiani costruiti negli anni successivi.\nCaratteristiche peculiari erano lo specchio di poppa tondeggiante, simile a quello degli incrociatori, una prua affilata detta \"a tagliamare\", sovrastrutture dei ponti digradanti gradualmente verso poppa ed un fumaiolo con linea aerodinamica; era presente un unico albero sagomato. Lo stile della nave la faceva assomigliare ad uno yacht e rendeva il profilo sottile, rendendo la figura nell'insieme leggera rispetto alle effettive dimensioni.\nLa struttura dello scafo, del tipo a \"struttura completa\", era suddiviso in dodici compartimenti stagni che, secondo la normativa della Convenzione di Londra del 1948, doveva garantire la galleggiabilit\u00e0 della nave anche nel caso fossero stai allagati due compartimenti attigui. Le sovrastrutture consistevano in dieci ponti, con quattro parzialmente di sovrastruttura e quattro adiacenti.\nPropulsione.\nCome per la gemella \"Giulio Cesare\", la \"Augustus\" montava due motori Diesel della Fiat Grandi Motori di Torino, che all'epoca erano i pi\u00f9 potenti disponibili. Essi erano stati costruiti nel 1939 per essere montati sul vecchio transatlantico \"Augustus\" del 1926, il quale doveva essere trasformato nella portaerei \"Sparviero\", e sul transatlantico \"Roma\", il quale sarebbe stato trasformato nella portaerei \"Aquila\". A causa degli eventi bellici il progetto venne accantonato ed i motori rimasero inutilizzati per undici anni.\nStrumentazione.\nIl transatlantico beneficiava di tutti gli strumenti per la navigazione pi\u00f9 moderni dell'epoca come la girobussola, il radar, il pilota automatico ed altri.\nLocali per i passeggeri.\nLa nave era suddivisa in tre Classi per un totale di 1102 passeggeri.\nGli interni erano analoghi a quelli di un grande albergo di lusso, in quanto i passeggeri usufruivano di aria condizionata in tutti gli ambienti, saloni e passeggiate ampi e luminosi, tre piscine e zone all'aperto dedicate all'intrattenimento.\nL'arredamento, elegante e funzionale, era in linea con il buon gusto ed il design italiano di quegli anni. Inoltre, in alcuni locali della nave erano presenti opere d'arte firmate da noti artisti italiani .\nServizio.\nIl transatlantico \"Augustus\" fu utilizzato dalla Italia di Navigazione sulle rotte per gli Stati Uniti ed il Sudamerica fino al gennaio 1976. Fu poi venduto ad un armatore filippino che lo ribattezz\u00f2 \"Great Sea\" e lo destin\u00f2 ad un utilizzo come panfilo. In tale veste navig\u00f2 sporadicamente e fu per lunghi periodi in disarmo. Ad ogni modo a bordo fu sempre presente l'equipaggio che mantenne la nave in efficienza, contribuendo alla sua preservazione.\nTrasformazione e demolizione.\nNel 1999 la nave fu venduta alla societ\u00e0 \"Manila floating hotel &amp; restaurant\" per essere trasformata in albergo galleggiante con il nuovo nome di \"Philippines\". A causa dell'insuccesso di tale operazione, anche per via dei problemi politici del paese, il transatlantico \u00e8 rimasto in disarmo a Manila. Nel 2009 \u00e8 stata posta in vendita al prezzo di quasi 6 milioni di Euro, comprensivi di tutte le opere d'arte ancora presenti a bordo. Dal momento che non si \u00e8 trovato nessun acquirente, la nave \u00e8 stata venduta per la demolizione, avvenuta ad Alang nel 2010."}
{"id": "3827192", "revid": "154893", "url": "https://it.wikipedia.org/wiki?curid=3827192", "title": "\u26a2", "text": ""}
{"id": "3827193", "revid": "1564499", "url": "https://it.wikipedia.org/wiki?curid=3827193", "title": "Marco Minucio Rufo (console 110 a.C.)", "text": "Biografia.\nFu eletto console nel 110 a.C. ed ebbe come collega Spurio Postumio Albino. Dopo il consolato ottenne la Macedonia come provincia. Combatt\u00e9 con successo contro i barbari della Tracia e, al suo ritorno a Roma, gli fu tributato il trionfo per le sue vittorie contro gli scordisci ed i triballi.\n\u00c8 ricordato, inoltre, per la costruzione della \"Via Minucia\" (una variante della Via Appia antica) e della \"Porticus Minucia\", nei pressi del Circo Flaminio."}
{"id": "3827198", "revid": "1543377", "url": "https://it.wikipedia.org/wiki?curid=3827198", "title": "Distretto di Anra", "text": "Il distretto di Anra \u00e8 un distretto del Per\u00f9 nella provincia di Huari (regione di Ancash) con 1.800 abitanti al censimento 2007 dei quali 416 urbani e 1.384 rurali.\n\u00c8 stato istituito il 24 dicembre 1982."}
{"id": "3827204", "revid": "90845610", "url": "https://it.wikipedia.org/wiki?curid=3827204", "title": "Stuttgart Hauptbahnhof", "text": ""}
{"id": "3827207", "revid": "729019", "url": "https://it.wikipedia.org/wiki?curid=3827207", "title": "Stazione di Balbriggan", "text": "La Balbriggan railway station \u00e8 una stazione ferroviaria che fornisce servizio a Balbriggan, contea di Dublino, Irlanda. Fu aperta il 25 maggio 1844.\nAttualmente l'unica linea che vi passa \u00e8 il Northern Commuter della Dublin Suburban Rail, e dal 2015 vi transiteranno anche i treni della Dublin Area Rapid Transit, Linea2. \nLa stazione, che \u00e8 sotto il controllo della Iarnr\u00f3d \u00c9ireann dal 1986, fu chiusa il 2 dicembre 1974 ai treni-merci. A causa dell'aumento della popolazione della cittadina, verificatosi di recente, sono stati realizzati progetti per ampliare la struttura."}
{"id": "3827208", "revid": "91050482", "url": "https://it.wikipedia.org/wiki?curid=3827208", "title": "M\u00fcnchen Hauptbahnhof", "text": ""}
{"id": "3827214", "revid": "1573940", "url": "https://it.wikipedia.org/wiki?curid=3827214", "title": "Abbazia di Maubeuge", "text": "L'abbazia di Mauberge fu una casa di religiose a Maubeuge, nel nord dell'attuale Francia, nei pressi del confine con l'attuale Belgio. Fu eretta da santa Aldegonda ed \u00e8 stata il luogo di formazione giovanile del pittore rinascimentale Jan Gossaert, noto con il soprannome di \"Mabuse\".\nStoria.\nL'abbazia venne fondata come monastero doppio da santa Aldegonda nel 661, che ne fu la prima badessa fino al suo decesso nel 684 e che vi venne sepolta.\nLa fondazione monastica era indipendente dall'ordinario del luogo e dai patroni laici secondo la regola di San Colombano secondo il modello di Luxeuil, fino alla riforma generale benedettina di Benedetto d'Aniane.\nLe succedettero le nipoti, prima Aldetrude e quindi Madelberta. L'abbazia adott\u00f2 presto la regola benedettina e divenne solo femminile, trasformandosi in una comunit\u00e0 di canonichesse.\nNell'864, nell'ambito del Trattato di Meerssen, che divise la Lotaringia, divenne un'abbazia imperiale. Nell'XI secolo la badessa di Mauberge fu una eminente figura del potere locale.\nL'abbazia venne sciolta durante la Rivoluzione francese nel 1791."}
{"id": "3827221", "revid": "1005847", "url": "https://it.wikipedia.org/wiki?curid=3827221", "title": "Elezioni comunali ad Aosta", "text": ""}
{"id": "3827223", "revid": "767487", "url": "https://it.wikipedia.org/wiki?curid=3827223", "title": "Movin' On (Status Quo)", "text": "Movin' On \u00e8 un brano della rock band inglese Status Quo, uscito come singolo nel gennaio del 2012."}
{"id": "3827224", "revid": "1005847", "url": "https://it.wikipedia.org/wiki?curid=3827224", "title": "Distretto di Colcabamba", "text": ""}
{"id": "3827225", "revid": "180202", "url": "https://it.wikipedia.org/wiki?curid=3827225", "title": "Pentolame", "text": ""}
{"id": "3827226", "revid": "1573940", "url": "https://it.wikipedia.org/wiki?curid=3827226", "title": "Kim Jae-bum", "text": "In entrambe le finali olimpiche si \u00e8 misurato con il tedesco Ole Bischof. \u00c8 stato inoltre due volte campione del mondo a Tokyo nel 2010 ed a Parigi nel 2011.\nIn occasione delle Olimpiadi di Londra si \u00e8 presentato sul \"tatami\" di gara in condizioni fisiche molto gravi a causa dei traumi accumulati in allenamenti e competizioni, tanto da essere costretto, anche solo durante gli allenamenti precedenti la gara olimpica, ad utilizzare antidolorifici ed anestetici. In particolare tutto il lato sinistro del corpo si presentava menomato: i legamenti del ginocchio talmente danneggiati da renderlo \"dondolante\", la spalla dislocata, il gomito rotto poco tempo prima non ancora riabilitato, i legamenti di alcune dita lesionati, le articolazioni infiammate."}
{"id": "3827227", "revid": "287204", "url": "https://it.wikipedia.org/wiki?curid=3827227", "title": "Dipartimento per gli italiani nel mondo", "text": "Il dipartimento per gli italiani nel mondo era il dipartimento del governo italiano, incardinato presso la Presidenza del Consiglio dei ministri, che si occupava dei rapporti e degli interessi dei cittadini italiani all'estero.\nPrecursore fu l\"'ufficio per gli italiani all'estero e l'immigrazione\", istituito nell'agosto 1991 e soppresso l'anno successivo; in quel periodo, fu affidato alla responsabilit\u00e0 del ministro Margherita Boniver.\nNel 1994, col Governo Berlusconi I, fu nominato ministro per gli italiani nel mondo Sergio Berlinguer; fu inoltre istituita un'apposita struttura dipartimentale, incardinata presso la presidenza del consiglio.\nNel 1996, col Governo Prodi I, le relative funzioni furono conferite a Lamberto Dini, nominato, contestualmente, ministro per gli italiani nel mondo e ministro degli affari esteri. Le prerogative del dipartimento, inquadrato nell'ambito della presidenza del consiglio, furono poi trasferite al ministero degli affari esteri (art. 10, d.lgs. 303/1999).\nNel 2001, durante Governo Berlusconi II, fu nominato ministro per gli italiani nel mondo Mirko Tremaglia; con DPCM 3 dicembre 2002 fu nuovamente istituito il \"dipartimento per gli italiani nel mondo\" presso la presidenza del consiglio. In tale periodo, fu approvata la legge Tremaglia con cui fu disciplinato il diritto di voto per i cittadini italiani all'estero. \nIl dipartimento venne nuovamente soppresso nel 2006 dal Governo Prodi II, che ne trasfer\u00ec le funzioni al ministero degli affari esteri (dl 181/2006). "}
{"id": "3827230", "revid": "287204", "url": "https://it.wikipedia.org/wiki?curid=3827230", "title": "Francisco L\u00f3pez", "text": ""}
{"id": "3827231", "revid": "6923", "url": "https://it.wikipedia.org/wiki?curid=3827231", "title": "Ashtown railway station", "text": ""}
{"id": "3827232", "revid": "110157", "url": "https://it.wikipedia.org/wiki?curid=3827232", "title": "Ernesto Segura de Luna", "text": "Ha ricoperto numerosi ruoli ai vertici della pallacanestro spagnola ed internazionale. Ha infatti guidato la Federazione cestistica della Spagna (FEB) tra il 1972 ed il 1984, e tra il 1992 ed il 2004; \u00e8 stato in seguito nominato Presidente Onorario della FEB. In precedenza (1959-1972) aveva presieduto la Federazione cestistica della Catalogna.\nHa fatto parte del Comitato Olimpico spagnolo dal 1973 al 1989, e della Commissione Legale della FIBA dal 1986. Ha presieduto la FIBA Europe dal 1996 al 1998."}
{"id": "3827233", "revid": "729019", "url": "https://it.wikipedia.org/wiki?curid=3827233", "title": "Stazione di Skerries", "text": "La stazione di Skerries (in inglese \"Skerries railway station\", in gaelico \"Na Sceir\u00ed\") \u00e8 una stazione ferroviaria che fornisce servizio a Skerries, contea di Dublino, Irlanda. Fu aperta il 25 maggio 1844. Attualmente l'unica linea che vi passa \u00e8 il Northern Commuter della Dublin Suburban Rail, e dal 2015 vi transiteranno anche i treni della Dublin Area Rapid Transit, linea 2. Si trova a 10 minuti di cammino dal centro della citt\u00e0 e vicino a spiaggia e fabbriche."}
{"id": "3827240", "revid": "2091899", "url": "https://it.wikipedia.org/wiki?curid=3827240", "title": "Paderno (azienda)", "text": "Paderno \u00e8 un marchio italiano di pentolame e articoli per la cucina. L'azienda, fondata nel 1925, \u00e8 parte del gruppo Sambonet Paderno Industrie.\nStoria.\nPaderno viene fondata nel 1925 presso Paderno Dugnano, e si dedica alla produzione di pentole in alluminio per il settore casalingo.\nDurante gli anni settanta i fratelli imprenditori Pierluigi e Franco Coppo rilevano la societ\u00e0 allora in liquidazione, facendo costruire una nuova sede e migliorando gli standard di produzione e qualitativi. Garantendo un'ampia e variegata offerta, l'azienda viene rilanciata ed emerge nel mercato alberghiero.\nNel 1997 Paderno acquisisce l'azienda di posateria Sambonet, e nel 2001 le due societ\u00e0 si trasferiscono nella sede di Orfengo, vicino a Novara, fondando nel 2004 il gruppo Sambonet Paderno Industrie, con il quale acquisir\u00e0 inoltre la tedesca Rosenthal.\nSul mercato statunitense il marchio \u00e8 distribuito come \"Paderno World Cuisine\"."}
{"id": "3827245", "revid": "154893", "url": "https://it.wikipedia.org/wiki?curid=3827245", "title": "\u2720", "text": ""}
{"id": "3827246", "revid": "1305772", "url": "https://it.wikipedia.org/wiki?curid=3827246", "title": "Schmidhuber", "text": "Schmidhuber o Schmidthuber, pu\u00f2 fare riferimento a diverse persone:"}
{"id": "3827248", "revid": "112217447", "url": "https://it.wikipedia.org/wiki?curid=3827248", "title": "\u203b", "text": ""}
{"id": "3827249", "revid": "154893", "url": "https://it.wikipedia.org/wiki?curid=3827249", "title": "\u213a", "text": ""}
{"id": "3827250", "revid": "154893", "url": "https://it.wikipedia.org/wiki?curid=3827250", "title": "\u2767", "text": ""}
{"id": "3827251", "revid": "154893", "url": "https://it.wikipedia.org/wiki?curid=3827251", "title": "\u2619", "text": ""}
{"id": "3827252", "revid": "599013", "url": "https://it.wikipedia.org/wiki?curid=3827252", "title": "Miss Europa 2002", "text": "Miss Europa 2002 \u00e8 la cinquantaseiesima edizione del concorso di bellezza Miss Europa, e si \u00e8 svolto a Beirut, in Libano il 28 dicembre 2003. Vincitrice del concorso alla fine dell'evento \u00e8 risultata la russa Svetlana Korol\u00ebva."}
{"id": "3827253", "revid": "1100311", "url": "https://it.wikipedia.org/wiki?curid=3827253", "title": "Markus Neumayr", "text": ""}
{"id": "3827254", "revid": "339392", "url": "https://it.wikipedia.org/wiki?curid=3827254", "title": "Bayside railway station", "text": ""}
{"id": "3827260", "revid": "115972503", "url": "https://it.wikipedia.org/wiki?curid=3827260", "title": "Industria bellica", "text": "L'industria bellica \u00e8 l'attivit\u00e0 manifatturiera che si occupa della produzione e sviluppo di armi, equipaggiamenti e tecnologie militari. Coinvolge inoltre la progettazione ed il commercio di tali materiali, dotazioni e attrezzature belliche. L'industria bellica (soprattutto quando intesa come industria della difesa) produce armamenti principalmente per le forze armate statali. Anche il settore governativo partecipa all'industria bellica nella compravendita internazionale di armi, munizioni ed altri prodotti militari. La fabbricazione militare include armi da fuoco, munizioni, missili, aerei, veicoli, navi, sistemi elettronici ed altro. L'industria bellica conduce anche un'importante ricerca e sviluppo nel campo delle tecnologie militari.\nDescrizione.\n\u00c8 stato stimato che annualmente, in tutto il mondo, pi\u00f9 di un trilione e mezzo di dollari siano impiegati nelle spese militari (il 2.7% del PIL mondiale). Questo rappresenta una diminuzione rispetto al 1990, quando le spese militari costituivano il 4% del PIL mondiale. Parte di questa spesa \u00e8 impiegata nell'approvvigionamento degli armamenti. L'insieme delle vendite delle prime 100 pi\u00f9 grandi aziende di produzione bellica ammontava nel 2006 a 315 miliardi di dollari. Nel 2004 pi\u00f9 di 30 miliardi di dollari sono stati impiegati nel commercio internazionale degli armamenti (non sono incluse nella cifra le vendite nazionali). Anche i commercio degli armamenti \u00e8 stato uno dei settori colpiti dalla stretta del credito, con il conseguente dimezzamento del valore totale degli affari da 32,9 a 14,8 miliardi di dollari nel 2008. Molti paesi sviluppati hanno un'industria bellica nazionale che provvede alle proprie forze militari, alcuni hanno anche un consistente traffico legale o illegale di armi per l'utilizzo dei cittadini. Un traffico illegale di armi piccole \u00e8 comune in molti paesi e regioni affette da instabilit\u00e0 politica.\nLe gare d'appalto per l'incarico di approvvigionamento dell'esercito di un dato paese sono aggiudicate dal governo, che stipula contratti di sostanziale importanza politica. Il legame tra la politica ed il commercio bellico pu\u00f2 provocare uno sviluppo che il presidente statunitense Dwight D. Eisenhower ha descritto come un complesso militare-industriale e politico, dove i militari delle forze armate, gli industriali fabbricanti di armi e loro commercio e i politici del Congresso degli Stati Uniti d'America sono strettamente collegati. L'approvvigionamento della difesa Europea \u00e8 pi\u00f9 o meno analogo al complesso militare-industriale statunitense. Varie societ\u00e0, alcune appartenenti alle istituzioni pubbliche, altre di propriet\u00e0 privata, fanno queste offerte d'appalto che hanno spesso un valore di molti miliardi di dollari. A volte, come nel caso dell'appalto per il nuovo Joint Strike Fighter, prende luogo una competitiva procedura di gara, dove le decisioni sono basate sulla validit\u00e0 dei progetti presentati dalle compagnie coinvolte. Altre volte, non prendono luogo offerte d'appalto o competizioni.\nNel periodo della Guerra Fredda, l'esportazione di armamenti era utilizzata sia dall'Unione Sovietica che dagli Stati Uniti per influenzare le proprie condizioni negli altri paesi, in particolare i paesi del Terzo Mondo."}
{"id": "3827261", "revid": "1359186", "url": "https://it.wikipedia.org/wiki?curid=3827261", "title": "Rally Dakar 2012", "text": "Il Rally Dakar 2012 \u00e8 la 33\u00aa edizione del Rally Dakar (partenza da Mar del Plata ed arrivo a Lima), la 4\u00aa consecutiva disputata in Sudamerica.\nCronaca.\nLe Mini Countryman del team tedesco BMW, X-Raid Monster Energy, dominano la scena gi\u00e0 dalla prima tappa, con i tre piloti ufficiali, il russo Leonid Novickij, il polacco Krzysztof Holowczyk e il francese St\u00e9phane Peterhansel ai primi tre posti. Gi\u00e0 attardato ad oltre nove minuti, il campione uscente il qatariano Nasser Al-Attiyah su Hummer. Tra le moto primo posto provvisorio per l'Aprilia del cileno Francisco \"Chaleco\" Lopez.\nLa gara si \u00e8 conclusa il 15 gennaio, per la prima volta a Lima in Per\u00f9, con il quarto successo, tra le moto, del francese Cyril Despres, su KTM, che continua l'alternanza di successi nelle ultime sette edizioni con lo spagnolo Marc Coma, il 10\u00ba successo dell'altro francese St\u00e9phane Peterhansel, che porta per la prima volta al successo la Mini All4 Racing tra le auto, la prima vittoria del \"figlio d'arte\", l'olandese G\u00e9rard de Rooy, su Iveco, mentre tra i Quad, ancora un successo per l'argentino Alejandro Patronelli su Yamaha.\nTra i plurivincitori di tappa, tra le moto spiccano le quattro affermazioni di Marc Coma, seguito dal vincitore Despres con tre. Tra le auto tre successi a testa per il vincitore St\u00e9phane Peterhansel, il suo compagno di team Nani Roma e l'americano della rivale Hummer, Robby Gordon. Tra i camion dopo i cinque successi del vincitore G\u00e9rard de Rooy, si segnala il compagno di squadra, l'italiano Miki Biasion con tre successi parziali. Tra i quad, quattro successi per Tom\u00e1s Maffei, terzo nella generale.\nSubito alla prima tappa perde la vita, a seguito di una caduta, il pilota argentino Jorge Andr\u00e9s Mart\u00ednez Boero.\nTappe.\nNelle 14 giornate del rally raid sono previste 14 tappe (4.216\u00a0km), con 14 prove speciali per un totale di 4.161\u00a0km."}
{"id": "3827262", "revid": "216537", "url": "https://it.wikipedia.org/wiki?curid=3827262", "title": "Krzysztof Holowczyk", "text": ""}
{"id": "3827263", "revid": "154893", "url": "https://it.wikipedia.org/wiki?curid=3827263", "title": "\u2627", "text": ""}
{"id": "3827266", "revid": "1305772", "url": "https://it.wikipedia.org/wiki?curid=3827266", "title": "Niggas in Paris", "text": "Niggas in Paris \u00e8 una canzone dei rapper statunitensi Jay-Z e Kanye West, terzo singolo estratto dal loro album Watch the Throne. Essa ha debuttato alla no.75 della \"Billboard Hot 100\" ed \u00e8 arrivata in top 10, diventando la quattordicesima canzone di West e la diciottesima di Jay-Z ad entrare in questa parte della classifica, rendendo quest'ultimo il rapper con pi\u00f9 canzoni in top 10 nella storia della \"Billboard Hot 100\". West ha dichiarato che la canzone \u00e8 stata ispirata dai suoi lavori a Parigi. La canzone \u00e8 famosa per il numero di volte in cui viene riprodotta ripetutamente nei concerti; il record \u00e8 stato stabilito al Palais Omnisports Paris Bercy di Parigi, il 18 giugno 2012, in cui la canzone \u00e8 stata ripetuta per 12 volte.\nDescrizione.\nIl brano \u00e8 basato su un riff di synth tratto dal pacchetto di sample \"Dirty South Bangaz\" prodotto dalla Big Fish Audio. Inoltre contiene campionamenti vocali di \"Baptizing Scene\" di Reverend W.A. Donaldson e del film \"Blades of Glory - Due pattini per la gloria\", oltre ad un'interpolazione di \"Victory\" di Puff Daddy.\nRemix.\nLa canzone \u00e8 stata oggetto di numerosi remix: infatti il remix ufficiale vede la collaborazione del rapper T.I., ma molti altri artisti ne hanno creato altri. Si tratta di: Chris Brown e T-Pain, The Game, Pitbull, Trey Songz, Busta Rhymes, e molti altri.\nVideo.\nJay-Z ha annunciato che l'esecuzione del brano effettuata nella data di Los Angeles del Watch the Throne Tour sar\u00e0 utilizzata come video ufficiale.\nIl video pu\u00f2 causare attacchi di epilessia ed \u00e8 noto anche per la massiccia presenza di simboli massonici."}
{"id": "3827270", "revid": "124123", "url": "https://it.wikipedia.org/wiki?curid=3827270", "title": "Tiago Camilo", "text": "Ha vinto anche la medaglia d'argento alle Olimpiadi di Sydney 2000 nella categoria fino a 73\u00a0kg, sconfitto in finale dall'italiano Giuseppe Maddaloni."}
{"id": "3827271", "revid": "767487", "url": "https://it.wikipedia.org/wiki?curid=3827271", "title": "Port Salut", "text": "Il Port Salut \u00e8 un formaggio vaccino pastorizzato di Mayenne (Francia), che ha una riconoscibile crosta arancione e un sapore delicato. \u00c8 prodotto in forme di circa 23\u00a0cm di diametro e 2\u00a0kg di peso.\nA esso, all'inizio del Novecento, si ispir\u00f2 Galbani per creare il Bel Paese."}
{"id": "3827274", "revid": "592844", "url": "https://it.wikipedia.org/wiki?curid=3827274", "title": "Federazione Autonomista", "text": ""}
{"id": "3827276", "revid": "300067", "url": "https://it.wikipedia.org/wiki?curid=3827276", "title": "Radomir \u0160aper", "text": "Carriera.\nHa militato in tre squadre della propria citt\u00e0 natale: BASK Belgrado, Stella Rossa e Partizan; ha vestito la maglia della nazionale jugoslava.\nHa fatto parte della Commissione Tecnica della Federazione cestistica della Jugoslavia, di cui \u00e8 poi divenuto Segretario generale per otto anni, e Presidente per altri otto. Ha presieduto la Commissione Tecnica FIBA dal 1972 al 1998.\nGli \u00e8 riconosciuto un ruolo decisivo nello sviluppo internazionale delle regole della pallacanestro."}
{"id": "3827278", "revid": "767487", "url": "https://it.wikipedia.org/wiki?curid=3827278", "title": "Viktorija Lopyr\u00ebva", "text": "Biografia.\nDa bambina frequenta la scuola musicale e studia il pianoforte. Poi si \u00e8 iscritta all'Universit\u00e0 Statale Economico di Rostov sul Don ed ha ottenuto la laurea in amministrazione imprenditoriale. Ha passato la sua infanzia ed adolescenza a Rostov sul Don.\nDa teenager otteneva numerose offerte dalle agenzie di moda, ma le ha rifiutate tutte. La sua carriera da modella \u00e8 cominciata nell'agenzia di moda \u201cImage \u2013 Elite\u201d nel 1999, l'anno nel quale ha vinto il concorso Fotomodella del Don, seguito nel 2001 dal titolo di La Bella di Rostov. Nello stesso anno Victoria \u00e8 stata riconosciuta come la modella migliore della festa Fulmine d'Oro a presidenza di V. Yudashkin. Da quel momento la sua carriera professionale ha cominciato a svilupparsi rapidamente. Nel 2002 ha vinto il concorso Donbass Open, nel 2003 \u00e8 diventata Miss Russia e si \u00e8 trasferita a Mosca. Nel 2006 Victoria comincia a lavorare sulla televisione centrale.\nCarriera da modella.\nDa modella Victoria lavorava con pubblicazioni come Cosmopolitan, Maxim, Gala, Future TV, L'Oficiel, Beauty, Beauty Unlimited, NRG, OK!, HELLO!.\nNegli anni 2005-2006 \u00e8 stata l'amministratore delegato del concorso Miss Russia.\nCalcio.\nVictoria ha scoperto il mondo di calcio nel 2007 lavorando come conduttrice del programma TV Sera di Calcio assieme a Georgiy Cherdantsev. Secondo le parole di Victoria, da quel tempo si \u00e8 interessata di calcio sul serio.\nIl 3 giugno 2015 l'amministrazione del campionato russo di calcio ha assegnato il premio \u201cPremier\u201d ai giocatori, societ\u00e0 calcistiche, i loro impiegati e rappresentanti di media i quali hanno fatto un gran contributo allo sviluppo del calcio nazionale. Victoria \u00e8 stata premiata per la promozione migliore del campionato SOGAZ 2014/2015. Il suo ex-marito \u00e8 Fyodor Smolov, attaccante della societ\u00e0 calcistica Krasnodar.\nNell'ottobre del 2015 Victoria ha siglato il contratto con Rostov sul Don-2018 diventando l'ambasciatrice della regione per il Mondiale 2018."}
{"id": "3827282", "revid": "6923", "url": "https://it.wikipedia.org/wiki?curid=3827282", "title": "Blackrock railway station", "text": ""}
{"id": "3827293", "revid": "110157", "url": "https://it.wikipedia.org/wiki?curid=3827293", "title": "Federazione cestistica della Jugoslavia", "text": "La Federazione cestistica della Jugoslavia, in serbo Ko\u0161arka\u0161ki Savez Jugoslavije (acronimo: KSJ) \u00e8 stato l'organo che ha controllato e organizzato la pallacanestro in Jugoslavia. Gestiva il campionato jugoslavo di pallacanestro e la nazionale di pallacanestro della Jugoslavia."}
{"id": "3827297", "revid": "114786071", "url": "https://it.wikipedia.org/wiki?curid=3827297", "title": "Idruro di bismuto", "text": "L'idruro di bismuto \u00e8 il composto chimico inorganico di formula BiH3. \u00c8 stato ottenuto solo in tracce, essendo il pi\u00f9 instabile tra gli idruri degli elementi del V gruppo.\nTrattando l'ossido o l'idrossido di Bi (III) con energici ossidanti (ossigeno, cloro, ipocloriti, persolfati ecc.) in ambiente alcalino, si ottengono bismutati, in cui il bismuto ha numero di ossidazione +5. Tra questi, il bismutato di sodio (NaBiO3) \u00e8 un energico ossidante in soluzione acida."}
{"id": "3827298", "revid": "339392", "url": "https://it.wikipedia.org/wiki?curid=3827298", "title": "Roman Gontyuk", "text": ""}
{"id": "3827299", "revid": "116928565", "url": "https://it.wikipedia.org/wiki?curid=3827299", "title": "Jeff Flake", "text": "Biografia.\nNato in una famiglia mormone, Flake intraprese l'attivit\u00e0 politica nel 2000, quando si candid\u00f2 per un seggio alla Camera dei Rappresentanti come esponente del Partito Repubblicano.\nFlake vinse il seggio grazie alla maggioranza di elettori repubblicani presenti nel suo distretto. Fu poi rieletto altre cinque volte.\nJeff Flake \u00e8 un repubblicano tendenzialmente conservatore ed \u00e8 sostenuto dall'American Conservative Union, ma in diverse occasioni ha preso le distanze dalle posizioni del suo partito. Ad esempio \u00e8 stato uno dei quindici repubblicani a votare a favore dell'abrogazione del Don't ask, don't tell.\nNel 2011 dichiar\u00f2 di non voler cercare un altro mandato alla Camera, candidandosi invece al Senato come successore del repubblicano uscente Jon Kyl. Nelle elezioni di novembre 2012 Flake affront\u00f2 l'ex chirurgo generale degli Stati Uniti Richard Carmona, riuscendo a sconfiggerlo e venne eletto senatore.\nFlake, come altri membri dell'establishment repubblicano, ha costantemente criticato l'ascesa di Donald Trump alla candidatura GOP come presidente nel 2016. Nel luglio 2017, ha pubblicato un libro apertamente ostile al neo presidente e alle sue politiche, vedendo cos\u00ec rapidamente declinare la sua popolarit\u00e0. La sua vulnerabilit\u00e0 politica \u00e8 apparsa evidente alla corrente conservatrice del GOP, pronta a sfidarlo alle primarie del 2018. Pertanto, dopo mesi di polemiche contro il presidente Trump, il 24 ottobre 2017 Flake ha annunciato in un discorso al Senato di Washington la rinuncia a ricandidarsi per un secondo mandato alle elezioni del 2018. Circola tuttavia voce di un suo possibile interesse a candidarsi come candidato repubblicano alla Presidenza degli Stati Uniti in concorrenza a Trump nelle elezioni del 2020.\nNel settembre 2018 Flake ha assunto un ruolo significativo nell'ambito della Commissione giudiziaria del Senato che ha dovuto decidere circa la conferma della nomina di Brett Kavanaugh alla carica di giudice della Corte Suprema: il 28 settembre infatti condiziona il suo voto positivo alla nomina ad una proroga di una settimana della decisione finale per consentire al FBI di condurre un supplemento di indagine sulle accuse di violenza sessuale del candidato."}
{"id": "3827300", "revid": "415052", "url": "https://it.wikipedia.org/wiki?curid=3827300", "title": "Roman Hontjuk", "text": "Biografia.\nNato a Nadvirna, in carriera ha vinto la medaglia d'argento alle Olimpiadi di Atene 2004, sconfitto in finale dal greco \u012alias \u012aliad\u012bs.\nAi Giochi olimpici di ha vinto la medaglia di bronzo nella categoria fino a 81 kg."}
{"id": "3827301", "revid": "124123", "url": "https://it.wikipedia.org/wiki?curid=3827301", "title": "Diana Zaripova", "text": "Biografia.\nDiana Zaripova \u00e8 la vincitrice del titolo di Miss Russia 2004 il 31 gennaio 2004 presso il Concert Hall di Mosca La Zaripova ebbe la meglio sulle cinquantatr\u00e9 delegate regionali che presero parte alla gara. Al momento dell'incoronazione, la modella aveva diciassette anni ed era una studentessa dell'Universit\u00e0 statale di Mosca.\nIn seguito Diana Zaripova ebbe l'opportunit\u00e0 di rappresentare la propria nazione in occasione del concorso di bellezza internazionale Miss Europa 2005, che si tenne a Parigi il 12 marzo 2005. La modella russa non riusc\u00ec a superare la fase preliminare del concorso e non ebbe accesso alle semifinali. L'edizione del concorso fu vinta dalla tedesca Shermine Shahrivar."}
{"id": "3827309", "revid": "155634", "url": "https://it.wikipedia.org/wiki?curid=3827309", "title": "Melanie Fai\u00dft", "text": "\u00c8 sorella del combinatista nordico Manuel, a sua volta sciatore nordico di alto livello.\nBiografia.\nNata a Titisee-Neustadt, Melanie Fai\u00dft debutta nel Circo bianco il 24 agosto 2003 a Meinerzhagen (Germania), disputando una gara valida per il punteggio FIS, giungendo 23\u00aa. Esordisce in Coppa Continentale due anni dopo con un 33\u00ba posto ottenuto a Sch\u00f6nwald.\nIl 3 dicembre 2011 a Lillehammer (Norvegia) si aggiudica il terzo posto nella prima gara assoluta della Coppa del Mondo femminile, un'individuale HS100, alle spalle della statunitense Sarah Hendrickson e della francese Coline Mattel.\nDurante la stagione 2013-2014 annunci\u00f2 il ritiro dalle competizioni"}
{"id": "3827310", "revid": "1442080", "url": "https://it.wikipedia.org/wiki?curid=3827310", "title": "Antonio Manzini", "text": "Biografia.\nLavora prevalentemente come attore cinematografico e televisivo. In TV ha interpretato fra gli altri ruoli l'\"ispettore Tucci\" in \"Linda, il brigadiere e...\" e \"Serpico\" in \"Tutti per Bruno\".\nHa anche lavorato come regista in alcuni film e cortometraggi e come sceneggiatore dei film \"Il siero della vanit\u00e0\" (di Alex Infascelli del 2004) e \"Come Dio comanda\" (di Gabriele Salvatores del 2008).\nHa pubblicato diversi racconti e romanzi gialli: \"Sangue marcio\" e \"La giostra dei criceti\" sono i suoi primi lavori. Con Sellerio editore Palermo, Antonio Manzini d\u00e0 alla stampa racconti e romanzi che hanno come protagonista il Vicequestore Rocco Schiavone, poliziotto fuori dagli schemi, poco attento al potere ed alle forme. Rocco Schiavone \u00e8 il protagonista dei romanzi \"Pista Nera (2013) \", \"La costola di Adamo (2014)\", \"Non \u00e8 Stagione\" (2015), \"Era di maggio\" (2015), \"07-07-2007\" (2016), oltre che di racconti presenti nelle antologie poliziesche\" Capodanno in giallo\",\" Ferragosto in giallo,\" \"Regalo di Natale, Carnevale in giallo\", \"Crisi in giallo, Turisti in giallo \" (racconto \"Castore e Polluce) e Calcio in giallo\" (alcuni dei quali poi raccolti nel volume \"Cinque indagini romane per Rocco Schiavone\", vincitore del Premio Chiara 2016). Nel 2016 la Rai produce una serie TV sulle avventure e le indagini di Rocco Schiavone, interpretato da Marco Giallini.\nIl 20 ottobre 2016 Chiarelettere pubblica il suo nuovo libro \"Orfani bianchi,\" opera incentrata sui figli delle badanti provenienti dell'est Europa."}
{"id": "3827316", "revid": "1543377", "url": "https://it.wikipedia.org/wiki?curid=3827316", "title": "Aleksandra Ivanovskaja", "text": " Durante il Concorso di bellezza, in rappresentanza della propria citt\u00e0, Chabarovsk, Aleksandra Ivanovskaja ha avuto la meglio sulle altre cinquanta delegate regionali aspiranti al titolo.\nBiografia.\nSubito dopo la vittoria del titolo, fece molto clamore la notizia infondata che la Ivanovskaja avesse girato alcuni film pornografici. In realt\u00e0 la Ivanovskaja era stata erroneamente confusa con la modella Irina da Mosca, che invece aveva pi\u00f9 volte recitato in alcune pellicole pornografiche di Pierre Woodman."}
{"id": "3827317", "revid": "85053", "url": "https://it.wikipedia.org/wiki?curid=3827317", "title": "Battaglia di Khe Sanh", "text": ""}
{"id": "3827323", "revid": "767487", "url": "https://it.wikipedia.org/wiki?curid=3827323", "title": "Hrad\u010dany (Boemia centrale)", "text": "Hrad\u010dany \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827325", "revid": "6923", "url": "https://it.wikipedia.org/wiki?curid=3827325", "title": "Balbriggan railway station", "text": ""}
{"id": "3827327", "revid": "131145", "url": "https://it.wikipedia.org/wiki?curid=3827327", "title": "Svigaplatan", "text": ""}
{"id": "3827332", "revid": "118340209", "url": "https://it.wikipedia.org/wiki?curid=3827332", "title": "Lukas Schenkel", "text": ""}
{"id": "3827337", "revid": "251174", "url": "https://it.wikipedia.org/wiki?curid=3827337", "title": "Parco naturale della Alta Valle Pesio e Tanaro", "text": ""}
{"id": "3827339", "revid": "287204", "url": "https://it.wikipedia.org/wiki?curid=3827339", "title": "Hradi\u0161tko (Nymburk)", "text": "Hradi\u0161tko \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827340", "revid": "1782831", "url": "https://it.wikipedia.org/wiki?curid=3827340", "title": "Luciano Dussin", "text": "Biografia.\nIstruttore e insegnante di teoria presso le autoscuole di propriet\u00e0, nel 1996 viene eletto deputato nelle file della Lega Nord col sistema maggioritario. Sar\u00e0 riconfermato nel 2001 con il ruolo di vice capogruppo alla Camera, ma non nel 2006. Nel 2008 \u00e8 rieletto per la terza volta deputato andando a ricoprire ancora il ruolo di vicecapogruppo vicario della Lega Nord alla Camera dei deputati.\nNel 2010 diventa sindaco di Castelfranco Veneto, lasciando l'incarico al compagno di partito Stefano Marcon nel 2015. Dal mese di novembre 2017 \u00e8 stato eletto segretario della Circoscrizione castellana della Lega Nord.\nDal 04/2019 \u00e8 stato nominato membro del c.d.a. di Veneto Strade S.P.A. in rappresentanza della Provincia di Treviso, il cui Presidente di Provincia (che lo nomina) \u00e8 lo stesso Stefano Marcon, il suo successore come sindaco e ai tempi vice-sindaco di Castelfranco Veneto.\nA causa di una sentenza della Corte Costituzionale (n. 277/2011) che ha stabilito l'incompatibilit\u00e0 tra parlamentare e sindaco dei Comuni sopra 20.000 abitanti, il 14 dicembre 2011 rassegna le dimissioni da deputato optando per la carica di sindaco di Castelfranco Veneto. Lo stesso giorno \u00e8 stato sostituito in Parlamento da Sabina Fabi, che ha aderito al gruppo della Lega Nord.\nSecondo \"La Tribuna di Treviso\", in tal modo Dussin \"ha messo in sicurezza il proprio trattamento previdenziale\". A partire dal 1\u00ba gennaio 2012, infatti, i parlamentari avrebbero potuto andare in pensione solo a 60 anni anzich\u00e9 a partire dal 50, e Dussin avrebbe dovuto cos\u00ec attendere altri 7 anni. Dussin ha dichiarato: \"non mi sono ancora informato della pensione\"."}
{"id": "3827352", "revid": "110157", "url": "https://it.wikipedia.org/wiki?curid=3827352", "title": "Hrub\u00fd Jesen\u00edk (Boemia centrale)", "text": "Hrub\u00fd Jesen\u00edk \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827360", "revid": "1543377", "url": "https://it.wikipedia.org/wiki?curid=3827360", "title": "Il mondo nuovo (Il Teatro degli Orrori)", "text": "Il mondo nuovo \u00e8 il terzo album della band italiana Il Teatro degli Orrori, pubblicato dall'etichetta indipendente La Tempesta e distribuito dalla Universal il 31 gennaio 2012.\nIl disco debutta alla decima posizione nella classifica ufficiale italiana FIMI.\n\u00c8 finalista del Premio Tenco 2012 nella categoria \"Album dell'anno\".\nIl disco.\nIl titolo dell'album omaggia l'opera \"Il mondo nuovo\" di Aldous Huxley. Il disco si presenta come un concept album sull'immigrazione e inizialmente presentava il titolo \"Storie di un immigrato\" (in riferimento a \"Storia di un impiegato\" di Fabrizio De Andr\u00e9).\nLa copertina dell'album si intitola \"Face Cancel\", opera di Roberto Coda Zabetta.\nIl disco \u00e8 stato registrato a Lari (provincia di Pisa). Il 22 luglio 2011 Giulio Favero annuncia che il gruppo sta iniziando le registrazioni per il terzo album nella sua formazione originaria. Presso il SAM Recording Studio di Mirco Mencacci, i tre componenti della band iniziano le riprese delle sedici tracce che compongono il disco, che saranno impreziosite dal successivo contributo di numerosi artisti, tra cui Caparezza, Appino e gli Aucan.\nLa data di pubblicazione del disco viene annunciata il 25 novembre seguente. Le parti di batteria sono state affinate da Franz Valente presso La Sauna Studio di Varese, luogo in cui viene effettuata la post-produzione finale (ad eccezione del brano \"Nicolaj\", missato alle Officine Meccaniche di Milano). Il disco \u00e8 stato masterizzato da Matt Colton presso l'Air Studio di Londra tra il 7 e l'8 dicembre.\nL'album \u00e8 stato pubblicato da La Tempesta Dischi con distribuzione Universal (nell'edizione in vinile \"Il mondo nuovo\" \u00e8 etichettato La Tempesta/Tannen Records con distribuzione Audioglobe) e ha debuttato alla posizione numero 10 della classifica ufficiale di vendita FIMI.\nIl primo singolo estratto dal disco \u00e8 \"Io cerco te\" (videoclip diretto da Mauro Lovisetto), seguito da \"Non vedo l'ora\" (video di Giulio Ragno Favero) e \"Cuore d'oceano\" (video di Chiara Feriani e Roberto D'Ippolito).\nPromozione.\nIl 21 dicembre 2011 sono stati pubblicati in anteprima sul sito di Rockit la tracklist e la copertina dell'album. Il brano \"Io cerco te\" ha anticipato l'uscita dell'album ed \u00e8 uscito il 2 gennaio 2012, accompagnato da un video diretto da Mauro Lovisetto (gi\u00e0 regista di \"Compagna Teresa\" e \"La canzone di Tom\").\nFormazione.\nGruppo.\nAltri musicisti"}
{"id": "3827363", "revid": "767487", "url": "https://it.wikipedia.org/wiki?curid=3827363", "title": "J\u00edkev", "text": "J\u00edkev \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827366", "revid": "287204", "url": "https://it.wikipedia.org/wiki?curid=3827366", "title": "Jikev", "text": ""}
{"id": "3827369", "revid": "16066", "url": "https://it.wikipedia.org/wiki?curid=3827369", "title": "Internet Corporation for Assigned Names and Numbers", "text": ""}
{"id": "3827371", "revid": "22475", "url": "https://it.wikipedia.org/wiki?curid=3827371", "title": "Toc, toc", "text": "Chi \u00e8 o Toc, Toc (\"Knock\"), tradotto anche coi titoli Qualcuno buss\u00f2 alla porta... e Chi \u00e8, \u00e8 un racconto breve di fantascienza scritto da Fredric Brown, pubblicato per la prima volta nel dicembre 1948 nella rivista \"Wonder Stories\", che inizia con la descrizione di una \"C'\u00e8 una soave, piccola storia dell'orrore che \u00e8 lunga soltanto due frasi\". Prosegue quindi elaborando quelle due frasi e costruendoci intorno una trama pi\u00f9 complessa.\nStephen King avrebbe citato un racconto simile in un'intervista giornalistica, per cui questa storia viene occasionalmente attribuita a lui.\nSono stati realizzati tre differenti adattamenti per la radio (\"Dimension X\", \"X Minus One\" e \"Seeing Ear Theatre\").\nTrama.\nLe prime due frasi del racconto possono essere definite come un \"flash fiction\", ossia una storia molto breve. Con pochissime parole lo scrittore riesce infatti a raggiungere il punto pi\u00f9 alto, o climax, della narrazione.\nIl resto della storia racconta della conquista del pianeta Terra da parte degli alieni zan, che hanno ucciso tutta la vita sulla terra a parte una coppia per specie per il loro zoo esotico della fauna che hanno sterminato con delle onde che chiamano 'vibrazioni'. Al contrario la flora non ha risentito per queste ultime ed \u00e8 rimasta intatta. Walter Phelan \u00e8 l'ultimo uomo sulla terra, ma Grace Evans, l'ultima donna, non \u00e8 molto impressionata da lui e mantiene le distanze.\nGli zan sono immortali, se non vengono uccisi possono vivere indefinitamente, uno degli zan rivela di avere 7000 anni terrestri e considerarsi giovane, quindi rimangono turbati quando un serpente a sonagli, un'anatra e poi una donnola, facenti parte del loro zoo muoiono di morte naturale senza venire uccisi. Si rivolgono a Walter per un consiglio e questi gli dice che le creature terrestri muoiono a differenza degli zan in poco tempo poich\u00e9 qui \u00e8 presente la feroce mietitrice, la morte. Fattisi mostrare gli animali e resosi conto che uno degli animali deceduti \u00e8 un serpente a sonagli, suggerisce agli zan di coccolare regolarmente l'ultimo esemplare rimasto di serpente se volevano vivesse ancora un po', perch\u00e9 altrimenti sarebbe morto in fretta per mancanza di affetto, e gli mostra come fare con l'esemplare superstite di anatra domestica. Il serpente velenoso, per\u00f2 mordendoli iniettava il veleno, sconosciuto agli zan, che dopo essere stati curati per la lieve ferita superficiale del morso, morivano per gli effetti venefici, facendo quindi credere che sul pianeta terra anche loro fossero soggetti alla morte naturale. Decidono quindi di scappare dal pianeta Terra per sempre dopo aver lasciato liberi Walter e Grace, mentre gli altri animali sarebbero stati liberati dagli uomini in un secondo momento.\nWalter discute quindi il futuro della Terra e della specie umana con Grace, decidendo di liberare gli erbivori, ma che sarebbe stato difficile consentire ai carnivori di uscire perch\u00e9 la loro unica fonte di alimenti erano i pochi superstiti erbivori stessi, ed infine della possibilit\u00e0 di rigenerare anche l'umanit\u00e0. Grace che gi\u00e0 aveva manifestato la sua aperta contrariet\u00e0 \u00e8 scioccata dalla proposta e se ne va... e il racconto termina come era iniziato \u00abL'ultimo uomo sulla Terra sedeva da solo in una stanza. Qualcuno buss\u00f2 alla porta.\u00bb Grace dopo poco era tornata."}
{"id": "3827375", "revid": "300067", "url": "https://it.wikipedia.org/wiki?curid=3827375", "title": "Al Ramsay", "text": "\u00c8 stato Segretario della New South Wales Basketball Association (1955-1964) e della Australian Basketball Union (1963-1977). Nel 1967 fu il fondatore della Oceania Basketball Confederation, oggi denominata FIBA Oceania; ricopr\u00ec il ruolo di Segretario Generale dal 1967 al 1997, divenendone Presidente dal 1997 al 2002.\n\u00c8 membro a vita della Federazione cestistica dell'Australia dal 1976, Presidente Onorario della FIBA Oceania dal 2001, membro a vita della FIBA dal 2002"}
{"id": "3827380", "revid": "6923", "url": "https://it.wikipedia.org/wiki?curid=3827380", "title": "Booterstown railway station", "text": ""}
{"id": "3827383", "revid": "1005847", "url": "https://it.wikipedia.org/wiki?curid=3827383", "title": "Martin Olav Sabo", "text": "Biografia.\nFiglio di immigrati norvegesi, Sabo si laure\u00f2 all'Universit\u00e0 del Minnesota e intraprese l'attivit\u00e0 politica aderendo al Partito Democratico.\nNel 1960, all'et\u00e0 di ventidue anni, venne eletto alla Camera dei rappresentanti del Minnesota e dal 1973 al 1979 ne fu Presidente.\nNel 1979 abbandon\u00f2 la legislatura statale per un seggio alla Camera dei rappresentanti nazionale. Rappresentando un distretto fortemente democratico, Sabo non ebbe difficolt\u00e0 a farsi rieleggere ogni due anni e serv\u00ec cos\u00ec in tutto quattordici mandati da deputato.\nTuttavia nel 2006, dopo quarantasei anni da politico, di cui ventotto al Congresso, Sabo decise di ritirarsi e abbandon\u00f2 quindi la Camera. Il suo seggio venne poi occupato dal compagno di partito Keith Ellison."}
{"id": "3827385", "revid": "767487", "url": "https://it.wikipedia.org/wiki?curid=3827385", "title": "Ji\u0159ice (Boemia centrale)", "text": "Ji\u0159ice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827390", "revid": "6923", "url": "https://it.wikipedia.org/wiki?curid=3827390", "title": "Broombridge railway station", "text": ""}
{"id": "3827391", "revid": "767487", "url": "https://it.wikipedia.org/wiki?curid=3827391", "title": "Olli Huttunen", "text": "Carriera.\nGiocatore.\nHa trascorso l'intera carriera all'Haka dove detiene il record di presenze in campionato.\nHa giocato 61 partite in Nazionale.\nAllenatore.\nHa cominciato la sua carriera di allenatore nel club (l'Haka) con cui \u00e8 rimasto per tutta la sua carriera; dal 1998 al 2002 come vice di Keith Armstrong, dal 2002 al 2009 come capo allenatore.\nIl 17 novembre 2010 allen\u00f2 la nazionale finlandese per una partita valida per le Qualificazioni al campionato europeo di calcio 2012 contro , sostituendo Stuart Baxter."}
{"id": "3827392", "revid": "767487", "url": "https://it.wikipedia.org/wiki?curid=3827392", "title": "Jizbice", "text": "Jizbice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827393", "revid": "767487", "url": "https://it.wikipedia.org/wiki?curid=3827393", "title": "La Premi\u00e8re \u00c9toile", "text": "La Premi\u00e8re \u00c9toile \u00e8 un film del 2009 diretto da Lucien Jean-Baptiste.\nTrama.\nJean-Gabriel \u00c9lisabeth e sua madre Marie-Therese Louise-Joseph, francesi di colore originari della Martinica, vivono a Cr\u00e9teil, un comune della periferia di Parigi. Jean-Gabriel \u00e8 sposato con Suzy, una francese bianca, e ha tre figli mulatti: Yann, un adolescente imbronciato, Manon, una ragazzina vivace, e Ludovic, un bambino estroverso.\nJean-Gabriel si arrangia a fare dei lavoretti per un supermercato, ma essendo piuttosto svogliato, viene presto licenziato. Il suo unico interesse sono le corse dei cavalli, su cui scommette in un bar sotto casa, perdendo regolarmente tutti i suoi soldi.\nJean-Gabriel, non rendendosi conto delle difficolt\u00e0 finanziarie in cui versa, promette a tutta la famiglia di portarla in vacanza sulla neve.\nLa moglie Suzy, disperata ed infastidita da questo comportamento, pensa seriamente di lasciarlo e, per metterlo di fronte alle sue responsabilit\u00e0 di padre, gli impone di partire da solo con i figli.\nPer mantenere la promessa Jean-Gabriel fa prenotare uno chalet di montagna da Ren\u00e9, il proprietario del bar scommesse, si fa prestare la macchina dal suo amico Jojo, chiede l'elemosina per strada per raccogliere un po' di denaro, si fa regalare l'equipaggiamento da sci usato e infine invita anche la madre Marie-Therese per aiutarlo nei lavori domestici.\nDopo un inizio piuttosto difficile, a causa dei contrasti con la Signora Morgeot, padrona dello chalet preso in affitto, della scarsit\u00e0 di soldi e dell'inesperienza della famiglia sulle piste da sci, pian piano tutto si metter\u00e0 per il meglio e i protagonisti troveranno il modo di divertirsi e godersi una bella vacanza."}
{"id": "3827394", "revid": "125953289", "url": "https://it.wikipedia.org/wiki?curid=3827394", "title": "Associazione Sportiva Dilettantistica Canosa", "text": "L'Associazione Sportiva Dilettantistica Canosa, nota semplicemente come Canosa, \u00e8 la principale societ\u00e0 calcistica di Canosa di Puglia. Fondata nel 1948, fino al 2007 si \u00e8 chiamata Societ\u00e0 Sportiva Canosa.\nMilita nel girone A dell'Eccellenza Puglia. \nHa giocato per gran parte della sua storia nelle serie regionali, disputando 10 campionati interregionali fra i primi anni ottanta e la prima met\u00e0 degli anni novanta.\nStoria.\n La \"Societ\u00e0 Sportiva Canosa\" fu fondata nel 1948; il primo presidente fu Peppino Giuliani. In quello stesso anno inizi\u00f2 a disputare il campionato regionale di Seconda Divisione (allora l'ultimo livello del calcio italiano).\nRimase nell'ambito del calcio regionale fino al 1980, anno in cui, dopo un'annata avvincente in Promozione, a quel tempo massima divisione del calcio regionale, che vide la compagine rosso-blu contendersi la testa della classifica con il , condivise con questo il primo posto. Sconfitto negli spareggi promozione, fu poi ripescato in Serie D. All'epoca il presidente della societ\u00e0 sportiva era Angelo Notargiacomo, l'allenatore Orlando. Da questo momento la formazione rossoblu altern\u00f2 pi\u00f9 stagioni tra Serie D e Promozione.\nNel 1982 la rappresentativa canosina arriv\u00f2 alle semifinali della Coppa Italia Dilettanti 1981-1982, dove fu eliminata ai rigori dalla Pro Palazzolo.\nDopo l'ultimo ritorno nel campionato Interregionale, nel 1991, nella stagione 1995-1996, la quinta consecutiva nei Dilettanti, dopo un campionato terminato al terzultimo posto retrocedette in Eccellenza. Retrocessi ancora, in Promozione nel 1997, i \"grifoni\" hanno avuto alti e bassi tra Promozione e Prima Categoria, mancando nel 2009-2010, 2010-2011, e 2015-2016 ai play-off, il ritorno in Eccellenza.\nDal 2007 la denominazione sociale \u00e8 cambiata in \"Associazione Sportiva Dilettantistica Canosa\".\nNel 2017, sotto la presidenza del compianto Pietro Basile, la societ\u00e0 ottiene la benemerenza FIGC per l'anzianit\u00e0 di servizio e gli eventi organizzati e promossi nel sociale.\nNel 2021 il club ottiene per ripescaggio il ritorno in Eccellenza, categoria cui mancava da 24 anni.\nColori e simboli.\nColori.\nAlmeno riguardo alle foto e ai filmati di repertorio della squadra dagli anni sessanta in poi visibili in rete, risulta pi\u00f9 ricorrente l'utilizzo di maglie con larghe strisce alternate o bipartite, e non pare esservi una prevalenza fra le due. \u00c8 stato peraltro ripetuto l'uso di altri motivi, come quello dello scaglione sul petto o le fasce orizzontali alternate.\nStrutture.\nStadio.\nL'A.S.D. Canosa gioca le partite casalinghe allo \"Stadio Comunale San Sabino\" (cos\u00ec chiamato in onore del Santo Patrono della cittadina), una moderna struttura con spalti in calcestruzzo armato e campo in erba sintetica, inaugurato il 30 luglio 2007. Quest'impianto era gi\u00e0 esistente; \u00e8 stato modificato per renderlo conforme alle nuove norme sugli impianti sportivi e dotare Canosa di uno stadio pi\u00f9 adatto ai tempi.\nPrima dell'apertura del nuovo stadio, veniva usato lo stadio comunale \"Sabino Marocchino\" che deve il suo nome al primo soldato canosino deceduto nella grande guerra, ora in stato di degrado."}
{"id": "3827396", "revid": "72396", "url": "https://it.wikipedia.org/wiki?curid=3827396", "title": "Amminoacidi ramificati", "text": "Gli amminoacidi ramificati (conosciuti anche come amminoacidi a catena ramificata o \"BCAA\" nella letteratura scientifica in lingua inglese, acronimo di \"branched-chain amino acid\") sono un gruppo di tre dei nove amminoacidi essenziali rappresentati da leucina, isoleucina e valina.\nDescrizione.\nSono chiamati a Catena ramificata perch\u00e9 la loro struttura forma delle ramificazioni, e rappresentano circa il 35% degli amminoacidi essenziali nelle proteine muscolari ed il 40% degli amminoacidi richiesti dai mammiferi. Essendo tra i nove amminoacidi essenziali, l'organismo non \u00e8 in grado di sintetizzarli, nel senso che devono essere assunti attraverso alimenti proteici come carne, pesce e uova, o integratori specifici. La combinazione di questi tre amminoacidi essenziali rappresenta circa un terzo del muscolo scheletrico nel corpo umano in forma di proteine, anche se i BCAA sono presenti nel muscolo scheletrico in forma libera (non proteica) in quantit\u00e0 marginali.\nDiversamente da molti altri amminoacidi, i BCAA sono metabolizzati solo nel muscolo scheletrico, poich\u00e9 l'enzima BCAA ammino-transferasi non \u00e8 presente nel fegato dove invece sono convertiti molti altri amminoacidi. L'enzima limitante del metabolismo dei BCAA \u00e8 l'alfa-chetoacido deidrogenasi a catena ramificata che si trova anche nel muscolo ed \u00e8 effettivamente attivato dall'esercizio fisico o dal digiuno. La carenza di questo enzima \u00e8 determinata da una rara malattia genetica (MSUD), che genera un aumento dei livelli di BCAA nel sangue con un rapido deterioramento delle funzioni cerebrali: la terapia consiste nella riduzione complessiva dei BCAA introdotti giornalmente, tiamina, riduzione del catabolismo muscolare e promozione dell'anabolismo con l'assunzione dei BCAA insieme a carboidrati ad alto indice glicemico, tali da creare un picco glicemico e di insulina nel sangue.\nI BCAA sono utilizzati in varie combinazioni e quantit\u00e0, tra questi, la leucina \u00e8 il pi\u00f9 prontamente ossidato ed \u00e8 quindi pi\u00f9 efficace nello stimolare la secrezione di insulina da parte del pancreas. Questo abbassa i livelli glicemici e favorisce la produzione dell'ormone della crescita. Sia durante un lavoro muscolare intenso e protratto sia durante la prima fase del recupero, scendono la concentrazione di glucosio e di insulina nel sangue e aumentano le catecolammine, per cui nel muscolo e nel fegato la sintesi proteica \u00e8 rallentata e la degradazione delle proteine viene accelerata. Se durante l'attivit\u00e0 fisica \u00e8 pure bloccata la secrezione di nuova insulina (per cui i BCAA esercitano un mero apporto proteico, senza stimolazione), un picco insulinico un\u00ecto ad un picco glicemico (con l'associazione di carboidrati ad alto IG ai BCAA, che come detto da soli non apportano zuccheri, ed eventualmente a alimenti ricchi di triptofano) nella prima fase di recupero serve in primo luogo a ripristinare i valori normali di glicemia e insulina precedenti l'attivit\u00e0 fisica.\nIn secondo luogo, l'insulina fa captare ai tessuti dal sangue anche i 5 amminoacidi (leucina, isoleucina, valina, tirosina e phenilalanina) che hanno in comune col triptofano lo stesso \"carrier\" per attraversare la barriera emato-encefalica e arrivare al cervello. In questo modo, tutto il triptofano riesce a passare la barriera.\nOltre all'insulina, \u00e8 opportuno considerare l'effetto del glucagone, ormoni secreti entrambi dalle isole di Langerhans del pancreas (da cellule diverse, ma non sono secreti mai contemporaneamente). Digiuno, valori stabili di insulina nel sangue (calma insulinemica), e attivit\u00e0 fisica stimolano la sintesi di glucagone. Il glucagone determina l'uso preferenziale di grassi e proteine per fornire energia al posto del glucosio, e la rottura dei legami della molecola di glicogeno in glucosio. L'assunzione di carboidrati ad alto IG \"durante l'attivit\u00e0 fisica\" (anche se la secrezione di insulina \u00e8 bloccata), determina lo sbalzo glicemico e la fine della produzione di glucagone: se non si \u00e8 iniziata l'attivit\u00e0 fisica da digiuni (per cui il livello di glucagone era gi\u00e0 al massimo), viene perso l'effetto bruciagrassi di questo ormone, fatto pi\u00f9 rilevante nelle attivit\u00e0 aerobiche che sono rivolte principalmente alla diminuzione di massa grassa piuttosto che alla costruzione di massa magra.\nSono insulinogenici, gli unici a non essere nel tempo stesso glucagonogenici. Isoleucina e leucina sono chetogenici, leucina \u00e8 pure non glucogenetica.\nIn medicina gli amminoacidi ramificati vengono utilizzati per aiutare il recupero delle vittime di ustioni. Essi sono inoltre utilizzati nel trattamento di alcuni casi di encefalopatia epatica. Un altro utilizzo frequente degli amminoacido ramificati \u00e8 nell'integrazione nel culturismo.\nPropriet\u00e0.\nFunzione mentale e reattivit\u00e0.\nIl tempo di reazione, una qualit\u00e0 che praticamente non pu\u00f2 essere allenata, ha dimostrato di migliorare se presentano elevati livelli ematici di BCAA. Uno studio recente (Jakobsen et al., 2011) ha scoperto che una dieta ricca di proteine migliora la funzione mentale e il tempo di reazione. I partecipanti dello studio che consumavano una dieta ad alto contenuto di proteine (3 grammi per kg di peso corporeo di proteine al giorno) hanno dato dei risultati significativamente migliori su test di fluidit\u00e0 verbale e presentavano un tempo di reazione pi\u00f9 rapido rispetto ai partecipanti che assumevano solo 1,5 grammi di proteine per kg di peso corporeo al giorno. Alla fine del periodo di studio, il gruppo che consumava un alto apporto di proteine presentava livelli elevati di BCAA, che i ricercatori suggeriscono siano la causa di questi miglioramenti, perch\u00e9 i BCAA hanno dimostrato di ridurre la fatica e aumentare la funzione cerebrale dopo allenamento pesante, evidenziando la loro importanza nella nutrizione post-allenamento.\nIn caso di una non adeguata metabolizzazione nei tessuti muscolari, quando i livelli plasmatici di BCAA e dei loro chetoacidi crescono significativamente oltre i livelli di norma si verifica un deterioramento delle funzioni cerebrali.\nUmore e depressione.\nL'assunzione di BCAA pu\u00f2 rivelarsi particolarmente importante per il cervello con l'avanzare dell'et\u00e0. I ricercatori suggeriscono che per gli individui pi\u00f9 anziani che non riescono ad assumere abbastanza proteine di alta qualit\u00e0, la supplementazione di BCAA \u00e8 essenziale. Un'integrazione con BCAA migliora la produzione di neurotrasmettitori, aumentando la funzione cognitiva. I BCAA hanno dimostrato di giocare un ruolo nella sintesi di neurotrasmettitori glutammato e GABA, che contribuiscono a produrre energia quando se ne ha bisogno, oppure la calma quando \u00e8 richiesta.\nInoltre, assumere 10 grammi di amminoacidi essenziali, tra cui BCAA, ha dimostrato di migliorare i sintomi depressivi e le prestazioni fisiche complessive nei soggetti anziani. I BCAA probabilmente aumentano la sintesi della serotonina cerebrale, migliorando l'umore e riducendo la depressione. Si crede che i BCAA inducendo la sintesi di proteine e aumentando la sensibilit\u00e0 all'insulina. I ricercatori sottolineano l'importanza della leucina (il supplemento utilizzato conteneva 2,5 grammi), perch\u00e9 tra i tre BCAA \u00e8 il pi\u00f9 importante per la sintesi proteica.\nSalute del fegato.\nUn dato interessante riguardo alle propriet\u00e0 dei BCAA \u00e8 quella di favorire la rigenerazione del fegato dopo la rimozione di una sua parte. Questi possono anche proteggere il fegato dal cancro nei pazienti con cirrosi. Inoltre, i BCAA migliorarano la sensibilit\u00e0 all'insulina, e se il miglioramento della condizione insulinica viene combinato con gli effetti protettivi del fegato, i BCAA possono aiutare a prevenire l'aumento dell'accumulo di grasso nel fegato, prevenendo alcune malattie.\n\u00c8 controverso il ruolo dei BCAA quando \u00e8 gi\u00e0 presente un tumore o una malattia che, in modo simile al cancro, comporta la perdita di massa magra, con l'inizio della proteolisi e l'inibizione della proteosintesi. Le cellule tumorali si nutrono di amminoacidi e in questo competono con la crescita di massa magra, ragione per cui un filone di ricerca studia proprio la privazione di BCAA come strada per bloccare la crescita e diffusione del tumore.\nLo stesso fenomeno di rottura del tessuto muscolare che contiene BCAA, e al loro rilascio nel sangue, ha portato a concludere che l'aumento della concentrazione di BCAA nel sangue pu\u00f2 essere considerato come uno dei pochi marcatori noti per la diagnosi tumore al pancreas. Oltre ad essere un marcatore, si \u00e8 visto che lo stesso fenomeno di erosione di massa magra e rilascio di BCAA nel sangue avviene in alcuni casi anche nella fase iniziale di cancro al pancreas (cacchessia neoplastica al muscolo).\nNei malati di cancro al pancreas affetti da perdita di massa muscolare, un diffuso protocollo di cura prevede proprio la supplementazione con BCAA, in particolare con lisina, che in altri studi si \u00e8 rivelata per\u00f2 causa di crescita del tumore al pancreas nei topi.\nNormalmente il tempo di assimilazione dei BCAA dal sangue ai muscoli \u00e8 rapido perch\u00e9 questi amminoacidi non transitano per il fegato, ragion per cui sono fattori non positivi la permanenza di alte concentrazioni nel sangue, unita a perdita di massa magra e a sintomi come un maggiore appetito (le cellule tumorali si nutrono di BCAA).\nSensibilit\u00e0 insulinica e diabete.\nUna delle principali vie mediante il quale i BCAA prevengono l'invecchiamento e favoriscono il miglioramento della composizione corporea, \u00e8 la loro azione sul miglioramento della sensibilit\u00e0 all'insulina e della tolleranza al glucosio. Alti livelli di insulina accelerano l'invecchiamento danneggiando nervi e cellule, rendendo indispensabile il controllo di questo ormone. La secrezione di insulina tuttavia \u00e8 facile da controllare, ed \u00e8 possibile sfruttare il supporto dei BCAA per questo scopo. I ricercatori stanno usando i BCAA come trattamento per il diabete e ci sono numerosi dati che dimostrano la perdita di peso.\nUno studio recente (Shah et al., 2012) ha rivelato che, tra gli individui che partecipavano ad un programma di perdita di peso, coloro che hanno perso pi\u00f9 peso presentavano pi\u00f9 alti livelli di BCAA. C'era una correlazione pi\u00f9 forte tra miglioramenti nella sensibilit\u00e0 all'insulina e i livelli di BCAA rispetto alla perdita di peso, indicando che la salute generale e metabolismo dei soggetti era migliorata.\nUn altro studio (Vernard et al., 2011) ha trovato che nei ratti a cui sono stati somministrati BCAA in combinazione con una soluzione di glucosio, era migliorata tolleranza al glucosio rispetto al gruppo placebo. La tolleranza al glucosio significa che, una volta che i ratti ingerivano una grande quantit\u00e0 di glucosio, la glicemia si elevava e l'insulina veniva secreta, il loro corpo riusciva ad elaborare il glucosio per produrre energia in modo pi\u00f9 efficace rispetto ai ratti che assumevano placebo, i quali sono risultati meno tolleranti al glucosio.\nSistema immunitario.\nIn una review scientifica scritta da Negro et al. (2008), \u00e8 emerso che la supplementazione di BCAA recupera \"le cellule mononucleate del sangue periferico (PBMC)\" dopo un esercizio intenso a lunga distanza. I PBMC sono cellule del sangue, compresi i globuli bianchi del sangue, che svolgono un ruolo fondamentale nel sistema immunitario per combattere le infezioni e agenti invasori. La supplementazione di BCAA aiuta anche nella produzione di citochine, molecole proteiche coinvolte anche nella funzione immunitaria. Secondo questi risultati, \u00e8 possibile considerare i BCAA come integratore utile per il supporto immunitario per l'esercizio fisico e gli eventi sportivi.\nSalute e durata della vita.\nDati recenti indicano che i BCAA hanno un effetto anti-et\u00e0 e aumentano la formazione di nuovi mitocondri, che possono aumentare la produzione di energia. La somministrazione di un supplemento BCAA ai ratti ha portato ad allungarne la vita e a supportare la salute cardiaca.\nCi sarebbero altri modi indiretti grazie ai quali la supplementazione di BCAA potrebbe prolungare la vita. Come accennato in precedenza, i BCAA promuovono la salute del fegato, e ci sono prove che le persone con malattie croniche del fegato possono migliorare la sensibilit\u00e0 all'insulina con l'integrazione di BCAA.\nBCAA nello sport.\nDiversamente da molti altri amminoacidi, i BCAA sono metabolizzati solo nel muscolo scheletrico, poich\u00e9 l'enzima BCAA amino-transferasi non \u00e8 presente nel fegato, sito in cui sono presenti gli enzimi di tutti gli altri amminoacidi in concentrazioni massime, e fino al 58% di tutti gli amminoacidi ingeriti (tranne i BCAA) pu\u00f2 essere ossidato nel fegato al primo passaggio. Il muscolo scheletrico riesce a ossidare solo 6 amminoacidi durante l'attivit\u00e0 fisica: oltre agli amminoacidi ramificati, l'asparagina, l'aspartato e il glutammato.\nIl metabolismo di tutti gli amminoacidi, sia BCAA che a catena non ramificata, avviene durante una reazione che porta alla formazione di urea (la transaminazione che \u00e8 il passaggio del gruppo amminico NH2 da un amminoacido all'altro). Maggiore esercizio fisico e metabolismo degli amminoacidi (soprattutto supplemento di BCAA), maggiore formazione di urea. L'ornitina \u00e8 un amminoacido importante per il ciclo dell'urea e in particolare per l'espulsione degli eccessi di azoto nelle urine. La somministrazione degli amminoacidi a catena ramificata presenta in linea di principio un potenziale di maggiore efficacia, se questi vengono somministrati in forma di sali di Ornitina.\nI BCAA sono largamente utilizzati in ambito sportivo per le loro propriet\u00e0 peculiari, in quanto sono usati soltanto per la sintesi di tessuto proteico, ma non per la sintesi di altre molecole biologicamente attive come gli ormoni. Infatti, le miscele di amminoacidi prive di BCAA risultano inefficaci per la stimolazione della sintesi proteica. Poich\u00e9 solitamente i BCAA possono rappresentare fino al 50% degli amminoacidi essenziali presenti nella maggior parte delle fonti alimentari proteiche, le deficienze non si verificano nei soggetti che consumano abbastanza proteine. Gli amminoacidi ramificati presenti nei cibi proteici, ed in particolare la leucina, stimolano la \"sintesi proteica muscolare\" (MPS) tramite dei segnali che coinvolgono l'mTOR (\"bersaglio della rapamicina nei mammiferi\") in maniera dose-risposta.\nComunque l'esercizio fisico promuove un incremento dell'ossidazione (dell'impiego energetico) di BCAA. Questo aumento della degradazione di BCAA favorisce il mantenimento dell'omeostasi energetica, fornendo carbonio come diretta fonte energetica, e dell'omeostasi glicemica, fornendo substrati per il ciclo di Krebs (o dell'acido citrico) e per la gluconeogenesi (ciclo glucosio-alanina). In realt\u00e0, i livelli di BCAA non sono diminuiti poich\u00e9 la proteolisi (catabolismo proteico) del muscolo scheletrico e la risintesi di BCAA dai chetoacidi a catena ramificata (BCKA) nel fegato aumentano i livelli di BCAA. Ci\u00f2 non significa che i livelli di BCAA si riducano, ma che vengono mantenuti elevati ricavandoli dal catabolismo o degradazione delle proteine che compongono il muscolo scheletrico, risintetizzando i BCAA.\nDato che l'esaurimento del glicogeno \u00e8 noto per attivare l'enzima coinvolto nell'ossidazione dei BCAA nel muscolo, sembra plausibile che l'esaurimento del glicogeno osservato con l'allenamento fisico possa incrementare l'ossidazione dei BCAA. Garantire le riserve ottimali di glicogeno muscolare e fornire glucosio durante l'allenamento (come attraverso l'assunzione di una bevanda di carboidrati) dovrebbe impedire l'ossidazione dei BCAA durante l'attivit\u00e0 fisica. L'assunzione di BCAA durante l'esercizio di \"endurance\" aerobica determina un loro impiego da parte del muscolo scheletrico in attivit\u00e0 aumentando i livelli di glutammina e alanina. Inoltre, l'assunzione di BCAA durante l'esercizio di \"endurance\" pu\u00f2 prevenire la degradazione del muscolo scheletrico (proteolisi muscolare) per fornire amminoacidi.\nSecondo Carwyn Sharp, PhD, CSCS, professore della fisiologia dell'esercizio al College of Charleston (South Carolina): \"I BCAA non sono necessari solo come componenti strutturali delle proteine per la crescita e la riparazione. Hanno molteplici propriet\u00e0 che migliorano questi processi di crescita ben al di l\u00e0 dei normali amminoacidi\".\nSintesi proteica muscolare (MPS).\nLa supplementazione di BCAA durante e dopo l'esercizio coi pesi ha dimostrato di aumentare alcuni segnali cellulari (p70(S6k)) coinvolti nella crescita muscolare (Karlsson et al., 2004). Uno studio recente (Walker et al., 2011) ha rivelato che la supplementazione di BCAA pu\u00f2 contribuire a creare un ambiente anabolico. L'assunzione di BCAA arricchiti con leucina (cio\u00e8 BCAA con il 40% di leucina) hanno dimostrato di elevare e prolungare la sintesi proteica dopo l'allenamento coi pesi. Sono state rilevate delle risposte dose-dipendenti all'integratore.\nSembra che la supplementazione di BCAA risulti un'esaltazione della sintesi proteica, perch\u00e9 aumentano la disponibilit\u00e0 intracellulare di amminoacidi e attivano il segnale mTORC1, essenziale per l'anabolismo muscolare. L'invecchiamento \u00e8 associato ad una ridotta capacit\u00e0 di attivare il segnale mTORC1 e quindi la sintesi proteica. Nei soggetti anziani, questa via non si attiva nella stessa misura rispetto ai soggetti giovani dopo l'allenamento a meno che non vengano assunti amminoacidi essenziali arricchiti con leucina.\nUn altro potenziale vantaggio dato dai BCAA secondo alcune ricerche \u00e8 quello di minimizzare la perdita di massa muscolare e l'accumulo di grasso durante un periodo di astensione dall'esercizio fisico. Uno studio (Bajotto et al., 2011) ha rilevato che la somministrazione di BCAA a dei ratti a cui vennero immobilizzati gli arti posteriori per sei giorni, aveva contribuito a preservare la sintesi delle proteine che regola la crescita cellulare. I BCAA non hanno prevenuto completamente la degradazione delle proteine e l'atrofia muscolare degli arti posteriori dei ratti, ma hanno contribuito a preservare il muscolo in misura maggiore del placebo. I ratti che assumevano BCAA presentavano anche inferiori livelli di grasso corporeo dopo l'immobilizzazione.\nSharp et al. (2010) hanno valutato se la supplementazione di BCAA a breve termine sia in grado di mantenere un profilo anabolico ormonale e una riduzione del danno muscolare in un periodo di allenamento coi pesi intenso, rafforzando in tal modo il recupero e riducendo il rischio di infortuni e malattie. Otto atleti allenati con i pesi sono stati distribuiti in modo casuale in due gruppi, uno assumeva BCAA o l'altro un placebo. I soggetti hanno assunto il supplemento per tre settimane prima di iniziare il programma di allenamento, mentre la quarta settimana di supplementazione seguirono un programma coi pesi ad alta intensit\u00e0 che coinvolgeva tutto il corpo. I livelli sierici di testosterone erano significativamente pi\u00f9 alti e i livelli di cortisolo e creatin-chinasi (un enzima muscolare che, se elevato, indica la disgregazione muscolare) erano significativamente pi\u00f9 bassi nel gruppo di che assumeva BCAA durante e dopo l'allenamento. Questi risultati suggeriscono che la supplementazione di BCAA a breve termine pu\u00f2 produrre un netto profilo ormonale anabolico, facilitando la crescita muscolare. Quindi l'integrazione di BCAA pu\u00f2 contribuire a prevenire la perdita di massa muscolare, ma anche aiutare costruirla.\nFunzione energetica e proteolisi muscolare (MPB).\nDurante un periodo di restrizione calorica, ai fini della perdita di grasso corporeo \u00e8 necessario riuscire ad ottenere questo risultato preservando il muscolo scheletrico. Tuttavia la restrizione calorica porta ad un deficit energetico, e questo porta facilmente ad una degradazione delle proteine muscolari o catabolismo proteico muscolare (\"Muscle Protein Breakdown\", MPB), perch\u00e9 gli enzimi catabolici scindono le proteine dei muscoli per ottenere i BCAA. Questo effetto auto-distruttivo consiste quindi nel degradare alcuni interi filamenti proteici per ricavarne solo una piccola frazione rappresentata dai tre amminoacidi a catena ramificata. Poich\u00e9 l'assunzione calorica \u00e8 riconosciuta come un modulatore del fabbisogno proteico, durante i regimi dietetici ipocalorici, la massa muscolare pu\u00f2 essere effettivamente risparmiata aumentando semplicemente l'apporto proteico.\nInoltre, per prevenire il catabolismo muscolare e la conseguente ossidazione di BCAA muscolari durante l'esercizio \u00e8 sufficiente garantire adeguate scorte di glicogeno muscolare e assumere una bevanda a base di carboidrati nel corso della sessione. Tuttavia, alcune strategie dietetiche che limitano particolarmente i carboidrati potrebbero suggerire l'assunzione di BCAA come supporto anticatabolico quando le scorte di glicogeno muscolare sono ridotte e quando si intende evitare l'assunzione di una bevanda glucidica durante l'esercizio. Secondo le conclusioni dei ricercatori dello studio precedentemente citato (Sharp et al., 2010), fornendo una dose di BCAA per provvedere alla richiesta energetica di BCAA in un regime ipocalorico, si pu\u00f2 riuscire ad ottenere un'inibizione dei processi catabolici a carico del muscolo scheletrico.\nComposizione corporea e dimagrimento.\nLa ricerca mostra che gli individui che assumono maggiori quantit\u00e0 di BCAA nella loro dieta presentano livelli pi\u00f9 bassi di obesit\u00e0, un peso corporeo inferiore, e una migliore composizione corporea. I ricercatori suggeriscono che la leucina sia in grado di aumentare il dispendio energetico e di migliorare la tolleranza al glucosio. Una recente review ha rivelato che i BCAA, la leucina ed in particolare, \"sembrano avere particolari effetti di riduzione dell'obesit\u00e0\" perch\u00e9 riducono l'assunzione di cibo e il peso corporeo, aumentando il gene della segnalazione mTOR.\nI vantaggi dei BCAA per un fisico magro sono confermate da un ampio studio su 4.429 soggetti in cui quelli con una maggiore quantit\u00e0 di BCAA nella loro dieta erano pi\u00f9 magri e avevano probabilit\u00e0 significativamente minori di essere in sovrappeso rispetto a quelli che ne assumevano inferiori quantit\u00e0. I ricercatori credono che la leucina sia l'antidoto per un corpo magro, anche se gli effetti sono riconosciuti con l'assunzione degli altri due amminoacidi.\nRapporto testosterone/cortisolo favorevole.\nI BCAA ora dimostrano di ottimizzare i livelli di alcuni ormoni che portano alla crescita muscolare, riducendo al minimo quelli che provocano l'effetto inverso, cio\u00e8 il catabolismo o la degradazione muscolare. Sembra che i BCAA siano in grado di minimizzare i livelli di cortisolo provocati dallo stress indotto dall'esercizio fisico. Questo pu\u00f2 avere un effetto favorevole, perch\u00e9 il cortisolo \u00e8 l'ormone responsabile della degradazione delle proteine muscolari, inibisce l'assorbimento degli amminoacidi, ed \u00e8 in grado di indurre l'accumulo di grasso. Inferiori livelli di cortisolo si traducono in un migliore rapporto testosterone/cortisolo, potenzialmente risultando in un recupero pi\u00f9 veloce e un maggiore sviluppo muscolare.\nUno studio di Carli et al. (1992) mostr\u00f2 che la supplementazione di BCAA prima dell'esercizio aerobico continuato non solo preveniva il decremento dei livelli di testosterone nel post-allenamento, ma permettevano anche al testosterone di aumentare a seguito dello stesso.\nAltri due studi in particolare evidenziano il ruolo favorevole dei BCAA nel ridurre la degradazione delle proteine muscolari. Sharp e Pearson (2010) riscontrarono che l'assunzione di BCAA in combinazione con il \"resistance training\" produce livelli di testosterone significativamente pi\u00f9 elevati rispetto a un placebo. I partecipanti che assumevano BCAA presentavano anche una risposta pi\u00f9 bassa del cortisolo. Ci\u00f2 \u00e8 significativo perch\u00e9 sia i guadagni di forza che una riduzione nella degradazione delle proteine muscolari sono pi\u00f9 correlati con un migliore rapporto testosterone/cortisolo rispetto ai livelli di testosterone totale.\nIn un altro studio venne testato l'effetto di una bevanda a base di BCAA, arginina, e carboidrati (bevanda BCAA) sulla risposta ormonale e sullo stato psicologico dopo una sola sessione di esercizio intenso. Il testosterone \u00e8 aumentato significativamente e il rapporto testosterone/cortisolo era molto pi\u00f9 favorevole con la bevanda BCAA rispetto al placebo. Il testosterone era pi\u00f9 alto a 120 minuti post-esercizio, indicando un effetto anabolico prolungato. Inoltre, venne valutata la condizione psicologica dei partecipanti dopo l'allenamento intenso. I partecipanti che avevano assunto la bevanda BCAA recuperarono molto pi\u00f9 rapidamente rispetto al placebo, e solo questi rilevarono un minore affaticamento dopo 120 minuti dall'allenamento.\nStimolazione del GH.\nI BCAA sono anche in grado di avere un'azione stimolatoria su un altro ormone anabolico, ovvero l'ormone della crescita (GH). De Palo et al. (2001) dimostrarono che l'assunzione cronica pre-esercizio di BCAA per 0.2 g/kg di peso sulla prestazione cardiovascolare (70% VO2max) riusciva a ridurre le concentrazioni di lattato post-esercizio, e ad aumentare i livelli di GH e della sua proteina trasportatrice (growth hormone binding protein).\nMinore fatica e maggiore resistenza.\nAlcuni ricercatori (Greer et al., 2011) compararono l'assunzione di BCAA con una bevanda a base di carboidrati 90 minuti prima di una prestazione ciclistica di resistenza al 55% del VO. L'integratore di BCAA ha significativamente ridotto il tasso di percezione dello sforzo percepito (Scala RPE) dei partecipanti durante l'esercizio in confronto al gruppo placebo, e il gruppo che assumeva un carico di carboidrati. Inoltre, la supplementazione di BCAA ha aumentato i livelli di amminoacidi nel sangue durante l'esercizio fisico, un fattore che pu\u00f2 avere l'effetto di ridurre il danno muscolare. I ricercatori suggeriscono che i BCAA pu\u00f2 essere aggiunto a un supplemento di carboidrati per contribuire a ridurre la percezione dello sforzo e consentire un allenamento pi\u00f9 intenso.\nGualano et al. (2011) testarono l'effetto della somministrazione di BCAA per 300\u00a0mg/kg di peso corporeo al giorno per tre giorni ad alcuni soggetti prima di una serie di test fisiologici. Il secondo giorno dello studio, i partecipanti hanno effettuato una seduta di allenamento che ha completamente esaurito le loro riserve di glicogeno. Il terzo giorno hanno completato un test fisico a esaurimento. Risult\u00f2 che la supplementazione di BCAA permise ai partecipanti di allenarsi pi\u00f9 a lungo e pi\u00f9 duramente rispetto all'assunzione di un placebo (maltodestrine), indicando che i BCAA sono in grado di promuovere una maggiore resistenza alla fatica. I partecipanti riscontrarono anche una maggiore captazione di glucosio e un miglior scambio respiratorio, indicando una prestazione pi\u00f9 efficiente.\nUn altro studio rivel\u00f2 risultati ancora pi\u00f9 interessanti quando i BCAA venivano mescolati con la caffeina. Degli atleti di endurance uomini che hanno assunto BCAA ottenendo un aumento del 2% delle prestazioni durante 2 ore di corsa su treadmill rispetto a un gruppo trattato con placebo. Anche l'affaticamento era inferiore, indicando un inferiore percezione dello sforzo durante la prestazione.\nIndolenzimento muscolare (DOMS).\nNelle ore e nei giorni successivi all'allenamento si fa strada l'indolenziomento muscolare, meglio conosciuto come \"Indolenzimento muscolare a insorgenza ritardata\" (DOMS). Questo dolore \u00e8 il risultato di infiammazione causata dallo strenuo esercizio fisico eccentrico. Sebbene non sia possibile evitarlo completamente, questo fenomeno pu\u00f2 essere ridotto, e i BCAA sembrano essere uno dei metodi per poterlo ridurre.\nUno studio trov\u00f2 che l'assunzione di BCAA in fasi strategiche durante la giornata riduce il DOMS causato dall'esercizio eccentrico ad alta intensit\u00e0. Venne rilevato un decremento dell'indolenzimento muscolare del 64% a 72 ore a seguito dell'esercizio con l'assunzione di BCAA comparato al placebo. L'esercizio consisteva in 12 serie da 10 ripetizioni eccentriche al 120% 1-RM. Le ripetizioni sovramassimali sono un metodo che enfatizza particolarmente la formazione del DOMS.\nUn altro studio giapponese ha confermato il fatto che i BCAA sia in grado di ridurre l'insorgenza del DOMS, con un esercizio composto da squat per 7 serie da 20 ripetizioni con 3 minuti di riposo. Ai soggetti venne somministrato un placebo oppure 100\u00a0mg/kg di BCAA (circa 9 gr per una persona di 90\u00a0kg). Il gruppo che aveva assunto BCAA aveva accusato di una riduzione del DOMS a 48 e 72 ore post-esercizio. Evidenze pi\u00f9 recenti hanno dimostrato che l'assunzione concomitante di BCAA e l'amminoacido taurina riesca a ridurre la percezione del DOMS e il danno muscolare pi\u00f9 dei soli BCAA.\nSe i BCAA contrastano il DOMS localizzato, possono spostare il problema e concorrere a una crescita del dolore e affaticamento generale dell'organismo, in quanto uno dei principali fattori \u00e8 proprio l'iperinsulinemia che causa ipoglicemia reattiva, e catabolismo muscolare (cortisolo). Durante l'esercizio fisico, si riduce la glicemia ma la secrezione di insulina \u00e8 comunque bloccata, senza un effetto stimolante dei BCAA.\nBCAA arricchiti con leucina.\nTra i tre amminoacidi ramificati, la leucina viene considerato il pi\u00f9 importante. Proprio per questo motivo, solitamente la proporzione proposta dai comuni integratori \u00e8 in rapporto 2:1:1, cio\u00e8 leucina \u00e8 presente in quantit\u00e0 maggiore del doppio rispetto a isoleucina e valina, o detta in altri termini, il 50% della quantit\u00e0 totale \u00e8 rappresentato dalla leucina. Tuttavia sono presenti anche formule con proporzioni differenti, come 3:1:1 (60% di leucina) o 4:1:1 (66,6% di leucina). Ad esempio Walker et al. (2011) hanno rilevato che l'assunzione di BCAA arricchiti con leucina (in rapporto 4:1:1) hanno dimostrato di elevare e prolungare la sintesi proteica dopo l'allenamento coi pesi. Alcuni ricercatori sottolineano l'importanza della leucina sostenendo che tra i tre BCAA \u00e8 il pi\u00f9 importante per la sintesi proteica. Bench\u00e9 la leucina di per s\u00e9 sia in grado di modulare la sintesi proteica, sembra anche che il suo sottoprodotto ossidativo, il KIC, inibisca la disgregazione proteica.\nLa sola assunzione di leucina comunque ha dimostrato delle propriet\u00e0 interessanti come, un maggiore aumento della forza muscolare durante un programma coi pesi, un aumento della sintesi proteica post-esercizio (assieme ai carboidrati) in un programma coi pesi, un'attenuazione del catabolismo muscolare, un aumento del dispendio energetico e un miglioramento della tolleranza al glucosio. \u00c8 stato riconosciuto che il contenuto di leucina nei pasti \u00e8 un importante regolatore della sintesi proteica muscolare e produce diversi risultati sulla composizione corporea a lungo termine. Ulteriori ricerche hanno comparato l'assunzione di 10 grammi di proteine con il 18% di leucina con una bevanda simile contenente il 35% di leucina, concludendo che la bevanda con la concentrazione pi\u00f9 alta leucina risultasse in una maggiore segnalazione della sintesi proteica, traducendosi in un inferiore catabolismo muscolare ad opera del cortisolo. Ulteriori ricerche sulla leucina mostrano che una volta che il requisito minimo di leucina per la sintesi proteica \u00e8 soddisfatto, questa pu\u00f2 essere utilizzata per attivare diverse vie di segnalazione, come l'mTOR.\nL'\"mTOR\" sta per \"bersaglio della rapamicina nei mammiferi\", ed \u00e8 uno dei principali regolatori della sintesi proteica, dei sensori energetici, e dei sensori dei nutrienti e della disponibilit\u00e0 di amminoacidi, in particolare della leucina. L'mTOR viene attivato quando i livelli di ATP sono elevati, e bloccato quando i livelli di ATP sono ridotti. L'attivazione del mTOR \u00e8 di vitale importanza per l'ipertrofia del muscolo scheletrico.\nIl ruolo dei BCAA sull'ipertrofia muscolare \u00e8 oggetto di dibattito in letteratura, proprio perch\u00e9 i BCAA contribuiscono a ridurre i livelli di acido lattico nei muscoli. L'acido lattico nei muscoli \u00e8 strettamente correlato con la produzione post-allenamento di ormone della crescita e di proteina legante. Gli allenamenti per l'ipertrofia puntano per questo a masismizzare l'acido lattico con lunghe serie a carico massimale con brevi Tempi di recupero#Tempi di recupero per l'ipertrofia muscolare di 60 secondi, invece dei 3 minuti necessari. Di contro, i BCAA decrementano l'acido lattico: meno lattato, meno GH e crescita muscolare.\nPu\u00f2 sembrare che la leucina sia libera di esercitare il suo potente effetto di attivazione sul mTOR, ma si deve ricordare che il catabolismo muscolare e la sintesi proteica si verificano in tutto il corpo; le riserve proteiche del corpo sono in un costante stato di ricambio (turnover). Il costante ricambio di proteine del corpo pi\u00f9 l'aumentata ossidazione di BCAA/leucina causata dall'esercizio fisico, indica che la leucina \u00e8 molto richiesta e quindi non pu\u00f2 essere in grado di partecipare alla crescita muscolare al massimo del suo pieno potenziale. Per questa serie di vantaggi, alcune importanti personalit\u00e0 nel mondo dei pesi e del culturismo come Charles Poliquin consigliano di scegliere i BCAA con una maggiore proporzione di leucina (4:1:1), in quanto ritenuto il pi\u00f9 importante tra i tre componenti dei BCAA. Secondo Poliquin, la leucina dovrebbe essere di primaria importanza nell'assunzione di BCAA perch\u00e9:\nAnche se la leucina viene descritto come il pi\u00f9 importante tra i tre BCAA, viene suggerito di non scartare isoleucina e valina. Anche se questi ultimi non hanno dimostrato le stesse potenzialit\u00e0, tali componenti svolgono un ruolo fondamentale come elementi di \"costruzione\". Infatti, l'ipertrofia indotta dalla leucina scende a zero non appena la presenza degli altri due \u00e8 scarsa. In altre parole, non importa quanta leucina viene messa a disposizione per i muscoli, poich\u00e9 la crescita non si verifica se gli altri due BCAA scendono al di sotto di un certo livello.\nDosaggi e modalit\u00e0 di assunzione.\nSecondo l'Organizzazione Mondiale della Sanit\u00e0, per le persone sane la richiesta giornaliera di BCAA per far fronte alla normale perdita nel metabolismo delle proteine e il ricambio (turnover) sono:\nMentre in situazioni di maggiore stress fisiologico, l'ente sostiene che la richiesta di BCAA possa aumentare fino a 5-10 grammi al giorno.\nIl Ministero della Salute italiano include i BCAA fra i prodotti finalizzati all'integrazione di amminoacidi e derivati. La Circolare Ministeriale n\u00b0 8 del 7 giugno 1999 riporta che \"la quantit\u00e0 di assunzione giornaliera non deve essere, di norma, superiore a 5 grammi (come somma dei tre ramificati). \u00c8 preferibile il rapporto 2:1:1 rispettivamente di leucina, isoleucina e valina, ed \u00e8 consigliabile l'associazione con vitamine B1 e B6, il cui rapporto deve essere tale da fornire, per dose consigliata, una quantit\u00e0 delle medesime non inferiore al 30% del RDA\". Inoltre, deve essere riportato in etichetta che in caso di uso prolungato oltre le 6-8 settimane \u00e8 necessario il parere del medico e che il prodotto \u00e8 controindicato nei casi di patologie renali, in gravidanza, e al disotto dei 12 anni.\nLe evidenze scientifiche mettono in luce che la supplementazione di BCAA riesce ad enfatizzare la sintesi proteica fino a 24 ore dopo un allenamento coi pesi alla massima fatica. L'allenamento coi pesi (\"resistance training\") stimola la sintesi proteica, che sia eseguito con carichi al 30% o al 90% di 1-RM per un periodo che pu\u00f2 estendersi da 24 fino anche a 48 ore dopo l'allenamento. L'assunzione di BCAA pu\u00f2 essere suggerita in quanto, durante la fase di recupero dall'esercizio fisico, si intensifica l'utilizzo di amminoacidi per la sintesi proteica. Questo coincide con un persistente alto tasso di catabolismo muscolare, ad un aumentato tasso del \"turnover\" proteico."}
{"id": "3827400", "revid": "767487", "url": "https://it.wikipedia.org/wiki?curid=3827400", "title": "Prima dell'apocalisse", "text": "Prima dell'apocalisse (\"Left Behind: The Movie\") \u00e8 un film del 2000 diretto da Vic Sarin. \u00c8 basato sul libro \"Left Behind\" (in italiano \"Gli esclusi\") di Tim LaHaye e Jerry B. Jenkins, ed il primo della serie omonima di romanzi. Ha ricevuto perlopi\u00f9 critiche negative. Il film ha avuto due seguiti direct-to-video: \"Prima dell'Apocalisse 2 - Tribulation Force\" (2002) e \"Gli esclusi - Il mondo in guerra\" (2004).\nA causa di una insoddisfazione della qualit\u00e0 Tim LaHaye ha presentato una denuncia contro la Namesake Entertainmen e la Cloud Ten Pictures, sostenendo che c'era una violazione del contratto. In data 3 luglio 2008 Tim La Haye e Cloud Ten Pictures stabilirono controversie sugli adattamenti cinematografici dei libri. Dal 1\u00ba ottobre 2010 i diritti sono stati ufficialmente recuperati dalla Cloud Ten Pictures.\nIl primo capitolo della serie ha avuto un reboot nel 2014 intitolato \"Left Behind - La Profezia\", ricevendo anch'esso critiche negative.\nTrama.\nUn giornalista, partendo da strani indizi da un uomo che sembra abbia bevuto molto, ma in realt\u00e0 ha scoperto delle realt\u00e0 stravolgenti, viene man mano coinvolto in quello che pi\u00f9 avanti scoprir\u00e0 essere l'incarnazione dell'Anticristo. Infatti, qualche giorno dopo, stranamente un sacco di gente sparisce lasciando persino i vestiti che indossavano. \u00c8 Dio che ha raccolto a s\u00e9 i propri fedeli per portarli in Paradiso poco prima dell'Apocalisse, mentre sulla Terra pian piano arriva il regno dell'Anticristo incarnatosi in Nicolae Carpathia, presidente della Romania recentemente eletto Segretario generale delle Nazioni Unite. Alcune persone, tra cui il giornalista, per\u00f2, che all'inizio o non erano credenti o avevano commesso dei peccati, cominciano a capire che Dio \u00e8 il loro Salvatore, si uniscono in una chiesa clandestina e cercheranno di diventare i guerrieri di Dio sulla Terra.\nProduzione.\nGli autori della saga letteraria Tim LaHaye e Jerry B. Jenkins inizialmente vendettero i diritti della serie al produttore Ralph Frederick Winter per assicurarsi un film dal grosso budget e che potesse divenire un blockbuster. Winter ingaggi\u00f2 il regista e sceneggiatore Alan B. McElroy per produrre la sceneggiattura di un adattamento del primo libro della serie, ma non si riusc\u00ec a trovare potenziali finanziatori e distributori per il progetto. Winter cos\u00ec vendette i diritti della serie alla casa di produzione indipendente Cloud Ten Pictures, caratterizzata da un'agenda religiosa che realizz\u00f2 gi\u00e0 in passato film dalle simili tematiche, chiudendo ogni collaborazione al progetto con Winter e McElroy. Comunque, dopo la realizzazione del film i nomi di Winter e McElroy vennero inseriti nei crediti di produzione, probabilmente per generare maggior interesse attorno al film e conferirgli maggiore professionalit\u00e0.\nAccoglienza.\nIl film ha ricevuto il 16% di recensoni positive su Rotten Tomatoes basato su 45 recensioni con una votazione media di 3.2 su 10 venendo ampiamente criticato.\nIl film, in una inusuale strategia pubblicitaria, \u00e8 stato originariamente rilasciato prima in DVD che nelle sale per creare maggior interesse prima dell'uscita del film nei cinema. La prima edizione del DVD, rilasciata negli Stati Uniti il 31 ottobre del 2000, includeva dei coupon per l'ingresso gratuito alle proiezioni del film nelle sale, in cui venne distribuito dal 2 febbraio 2001.\nIl film incass\u00f2 complessivamente $4,224,065, superando di poco il budget del film, rivelandosi un flop."}
{"id": "3827402", "revid": "1305772", "url": "https://it.wikipedia.org/wiki?curid=3827402", "title": "Kamenn\u00e9 Zbo\u017e\u00ed", "text": "Kamenn\u00e9 Zbo\u017e\u00ed \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827404", "revid": "287204", "url": "https://it.wikipedia.org/wiki?curid=3827404", "title": "Kamenne Zbozi", "text": ""}
{"id": "3827409", "revid": "6923", "url": "https://it.wikipedia.org/wiki?curid=3827409", "title": "Castleknock railway station", "text": ""}
{"id": "3827411", "revid": "124123", "url": "https://it.wikipedia.org/wiki?curid=3827411", "title": "Marc Schulthess", "text": "Carriera.\nMarc Schulthess inizi\u00f2 a militare nelle giovanili dei Kloten Flyers, dal 2002 al 2004, collezionando 7 punti in 55 partite disputate. Nella stagione 2004-2005 fece il suo esordio in Lega Nazionale A sempre con la maglia dei Flyers, disputando 15 partite; dopo un incontro giocato con i Rapperswil-Jona Lakers nella stagione 2005-2006 gioc\u00f2 20 partite in Prima Lega con l'EHC Winterthur.\nDal 2006 fino al novembre del 2010 ritorn\u00f2 a giocare con il Kloten, dove in 208 presenze forn\u00ec 19 assist e mise a segno 7 reti; per il resto della stagione 2010-2011 fu mandato in prestito all'HC Ambr\u00ec-Piotta, con i quali gioc\u00f2 39 partite con 4 gol e 2 assist. Al termine del prestito nell'estate del 2011 fu riscattato dall'HC Ambr\u00ec-Piotta per un'altra stagione; nel mese di settembre si infortun\u00f2 contro gli ZSC Lions, rimanendo fuori squadra per un mese.\nStatistiche.\n\"Statistiche aggiornate ad aprile 2012.\""}
{"id": "3827413", "revid": "6923", "url": "https://it.wikipedia.org/wiki?curid=3827413", "title": "Clongriffin railway station", "text": ""}
{"id": "3827415", "revid": "419471", "url": "https://it.wikipedia.org/wiki?curid=3827415", "title": "Palalberti", "text": ""}
{"id": "3827420", "revid": "339392", "url": "https://it.wikipedia.org/wiki?curid=3827420", "title": "HTC-Highroad Women", "text": ""}
{"id": "3827426", "revid": "767487", "url": "https://it.wikipedia.org/wiki?curid=3827426", "title": "Kn\u011b\u017eice (Boemia centrale)", "text": "Kn\u011b\u017eice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827433", "revid": "110157", "url": "https://it.wikipedia.org/wiki?curid=3827433", "title": "Mol\u017eaninovskij", "text": "Il quartiere Mol\u017eaninovskij () \u00e8 un quartiere di Mosca sito nel Distretto Settentrionale.\nIl territorio del quartiere \u00e8 stato incluso nel comune di Mosca nel 1984; il quartiere \u00e8 stato costituito nel 1992, scorporandolo dal quartiere di Levobere\u017enyj a cui fino ad allora apparteneva).\nNel 1995 la citt\u00e0 di Mosca incluse nel quartiere anche l'area dell'aeroporto di \u0160eremet'evo (tratteggiata nella mappa) in violazione del diritto federale. Dopo una lunga disputa giudiziaria, nel giugno 2011 sono stati chiariti con esattezza i confini cittadini e l'aeroporto \u00e8 stato definitivamente tolto alla citt\u00e0 e assegnato all'Oblast' di Mosca."}
{"id": "3827435", "revid": "729019", "url": "https://it.wikipedia.org/wiki?curid=3827435", "title": "Forte San Giuliano", "text": "Il Forte San Giuliano (29 s.l.m.) \u00e8 un forte posto sulla costa nel quartiere genovese di Albaro, tra Punta Vagno ed il piccolo promontorio di San Giuliano, a poca distanza dall'omonima abbazia. Con la Batteria del Vagno formava un fronte di protezione della costa a levante di Genova contro eventuali sbarchi nemici o bombardamenti navali.\nForte San Giuliano si affaccia oggi su corso Italia, ma prima della costruzione della strada litoranea, iniziata nel 1908, la costa di Genova tra la Foce e San Giuliano consisteva in ripide scogliere a picco sul mare, raggiungibili solo attraverso strette cr\u00eauze che dall'attuale via Albaro scendevano verso il mare.\nStoria.\nOrigini.\nSulla scogliera nelle vicinanze del luogo dove ora sorge il forte era stata costruita alla fine dell'estate del 1745 la batteria Sopranis, prospiciente la villa omonima ed avente funzione antisbarco ed antinave. Al fine di ampliare il fronte difensivo, nel 1818 fu presentato il progetto di fortificazione della stessa villa Sopranis, in un primo tempo approvato ma poi accantonato nonostante fosse divenuto esecutivo. A lavori appena iniziati si prefer\u00ec invece edificare un nuovo forte sul terreno adiacente alla villa, che venne inglobata all'interno del perimetro del nuovo edificio. I lavori di costruzione del forte San Giuliano, che prendeva il nome dalla vicina abbazia, iniziarono nel 1826 e tra varie vicissitudini terminarono nel 1836 con il completamento di tutte le strutture. Il forte terminava a mare la linea difensiva a levante della citt\u00e0, formata dai forti S. Martino, S. Tecla, Richelieu e Quezzi, che culminava nel forte Ratti.\nLa struttura ospitava una guarnigione di circa 380 soldati, che potevano arrivare a circa 1200 in caso di necessit\u00e0. Era armato con dieci cannoni, sette obici e una petriera, oltre a numerosi pezzi di artiglieria di minori dimensioni.\nL'Ottocento.\nIl forte durante i moti del 1849 fu occupato dagli insorti, ma prontamente rioccupato dalle truppe sabaude, grazie anche al tradimento del comandante della guarnigione.\nNel 1889 nel perimetro del forte, fra le due caserme, fu installata una batteria costiera, denominata \"Batteria San Giuliano\", la cui realizzazione rese necessarie diverse modifiche strutturali, come la demolizione della terrazza dell'ex villa Sopranis, che avrebbe limitato la visuale del telemetro. La batteria, posta a difesa dello specchio acqueo a levante dell'imboccatura del porto di Genova, era armata con sei obici da 28 GRC (Ret). Al di sotto un sistema di gallerie ospitava le polveriere.\nIl Novecento.\nNegli anni il forte ha subito diverse modifiche, la pi\u00f9 vistosa delle quali si \u00e8 avuta nel 1913 con la costruzione di corso Italia, che ha reso necessaria la demolizione di parte della galleria di controscarpa, i cui monconi sono ancora visibili dallo stesso lungomare.\nNel 1937 sulla parte superiore del terrapieno a sud, fronte mare, venne realizzata una batteria contraerea, dotata di otto cannoni da 76/45. Durante la seconda guerra mondiale vennero realizzate due postazioni Tobruk che ancora oggi affiorano dalla scarpata del terrapieno affacciato su corso Italia, nei pressi dell'attuale strada di accesso al forte.\nSeconda guerra mondiale.\nDopo l'8 settembre 1943, la batteria ed il forte vennero requisiti dalla Wehrmacht e dall'esercito della RSI e vi fu stabilita una prigione per gli antifascisti ed i partigiani, dove venivano condotti interrogatori ed inflitte torture ai malcapitati prigionieri.\nNel 1944, sulla piazzola della batteria avvennero pi\u00f9 episodi di fucilazione di partigiani:\nDopoguerra.\nNel dopoguerra la batteria venne smantellata creando al suo posto un vasto piazzale. Il forte nel 1948 fu assegnato alla Legione Carabinieri Liguria ed il piazzale della ex batteria fu utilizzato come deposito dei mezzi di servizio. Dopo un periodo di abbandono dovuto ai lavori di ristrutturazione ed adeguamento il forte dal 13 maggio 1995 \u00e8 divenuto sede del Comando Provinciale Carabinieri di Genova, motivo per cui il complesso non \u00e8 oggi visitabile.\nStruttura.\nIl complesso consisteva in due caserme ed era circondato da un fossato su tre lati ed un muro di controscarpa con andamento zigzagante. Erano inoltre presenti due gallerie, una di scarpa ed una di controscarpa, che circondavano il complesso. La galleria di scarpa, munita di numerose feritoie a difesa del fossato, collegava le due caserme con un percorso sotterraneo, lungo il quale si aprivano numerosi vani utilizzati come riservette (depositi di munizioni) e polveriere.\nLa caserma nord, affacciata sull'odierna via Gobetti, si sviluppa su quattro piani; l'ingresso del forte, posto al terzo piano della caserma nord, era dotato di ponte levatoio. Questa parte, ben visibile da via Gobetti, \u00e8 quella meglio conservata, con il ponte levatoio ancora presente insieme a tutti i relativi meccanismi di azionamento. La caserma sud \u00e8 invece un edificio a tre piani posto contro il muro di controscarpa, sul lato a mare."}
{"id": "3827438", "revid": "122967896", "url": "https://it.wikipedia.org/wiki?curid=3827438", "title": "Nicholas Meyer", "text": " \nFamoso per il suo best seller \"La soluzione sette per cento\" e per aver diretto i film \"L'uomo venuto dall'impossibile\" (1979), due dei lungometraggi della serie Star Trek e il film TV \"The Day After - Il giorno dopo\" (1983).\nBiografia.\nLaureato presso l'Universit\u00e0 dell'Iowa in teatro e cinema, Meyer ha attirato per la prima volta l'attenzione del pubblico nel 1974, con il suo best seller \"La soluzione sette per cento\", un romanzo ispirato al personaggio di Sherlock Holmes di Arthur Conan Doyle, in cui il detective si confronta con la sua dipendenza da cocaina con l'aiuto di Sigmund Freud. A questo ha fatto seguire altri due romanzi su Holmes: \"Orrore nel West End\" (\"The West End Horror\", 1976) e \"Sherlock Holmes. Il fantasma di Parigi\" (\"The Canary Trainer\", 1993).\nDal romanzo \"La soluzione sette per cento\" \u00e8 stato successivamente tratto il film \"\" (1976), di cui Meyer ha scritto la sceneggiatura. Il film \u00e8 stato diretto da Herbert Ross e interpretato da Nicol Williamson, Robert Duvall, Alan Arkin e Laurence Olivier. Per il suo adattamento al romanzo \u00e8 stato candidato all'Oscar alla migliore sceneggiatura non originale nella 49\u00aa edizione dei Premi Oscar (1977).\nImpressionato dalla prima parte del romanzo \"Time After Time\" in fase di scrittura da parte del suo amico di college Karl Alexander, Meyer ha opzionato il libro e lo ha adattato in una sceneggiatura dallo stesso nome consentendo la vendita della sceneggiatura solo se fosse stato lui il regista. L'accordo \u00e8 stato opzionato dalla Warner Bros. e il film ha rappresentato l'esordio di Meyer come regista. Meyer ha liberamente permesso ad Alexander di mutuare il romanzo dalla sceneggiatura. Il film \"L'uomo venuto dall'impossibile\" (1979) interpretato da Malcolm McDowell, Mary Steenburgen, e David Warner \u00e8 stato un successo sia di critica che di pubblico ed \u00e8 uscito pi\u00f9 o meno nello stesso periodo di pubblicazione del romanzo.\nPer volere di Karen Moore, allora dirigente della Paramount, Meyer \u00e8 stato ingaggiato per dirigere \"Star Trek II - L'ira di Khan\" (1982). In seguito ha diretto il film TV \"The Day After - Il giorno dopo\" (1983), interpretato da Jason Robards, JoBeth Williams, John Cullum, Bibi Besch, John Lithgow, e Steve Guttenberg, che raffigurava le implicazioni di un attacco nucleare contro gli Stati Uniti. Meyer aveva inizialmente deciso di non fare alcun lavoro televisivo, ma cambi\u00f2 idea dopo aver letto la sceneggiatura di Edward Hume. Per il suo lavoro su \"The Day After - Il giorno dopo\", Meyer \u00e8 stato candidato per un Emmy Award per la miglior regia. In seguito, ha anche diretto \"Il Pifferaio Magico\", un episodio del 1985 della serie TV \"Nel regno delle fiabe\".\n\u00c8 tornato alla regia cinematografica con il film \"Un ponte di guai\" (1985), interpretato da Tom Hanks e John Candy, dopodich\u00e9 ha ripreso a lavorare su \"Star Trek\", co-scrivendo insieme al produttore Harve Bennett \"Rotta verso la Terra\" (1986). Successivamente ha lavorato come regista per la Merchant Ivory Productions dirigendo il film \"Sul filo dell'inganno\" (1988), interpretato da Pierce Brosnan nella parte dell'agente britannico William Savage. Meyer in seguito ha scritto e diretto il film di spionaggio \"Company Business\" (1991), interpretato da Gene Hackman e Mikhail Baryshnikov. Nel 1991 \u00e8 tornato di nuovo al mondo di \"Star Trek\", co-scrivendo e dirigendo \"Rotta verso l'ignoto\", il canto del cigno del cast originale.\nNegli ultimi anni Meyer ha adattato il romanzo di Philip Roth per il film \"La macchia umana\" (2003). Nel 2006 ha collaborato con Martin Scorsese per la sceneggiatura dell'adattamento di Scorsese della biografia vincitrice del Premio Pulitzer di Theodore Roosevelt, \"The Rise of Theodore Roosevelt\", scritta da Edmund Morris. Nel 2016 ha creato insieme a Frank Spotnitz la serie televisiva anglo-italiana \"I Medici\", di cui \u00e8 stato anche showrunner.\nNell'ottobre 2019, in occasione del 45\u00ba anniversario de \"La soluzione sette per cento\", Meyer ha pubblicato un nuovo romanzo con protagonista Sherlock Holmes, dal titolo \"The Adventure of the Peculiar Protocols\". A questo far\u00e0 seguito un ulteriore romanzo con Holmes, \"The Return of the Pharaoh\", annunciato in uscita per il 9 novembre 2021."}
{"id": "3827442", "revid": "767487", "url": "https://it.wikipedia.org/wiki?curid=3827442", "title": "Kn\u011b\u017ei\u010dky", "text": "Kn\u011b\u017ei\u010dky \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827443", "revid": "287204", "url": "https://it.wikipedia.org/wiki?curid=3827443", "title": "Knezicky", "text": ""}
{"id": "3827448", "revid": "343572", "url": "https://it.wikipedia.org/wiki?curid=3827448", "title": "Mulino Salvati (Caltanissetta)", "text": ""}
{"id": "3827449", "revid": "83531", "url": "https://it.wikipedia.org/wiki?curid=3827449", "title": "Bernd Heynemann", "text": "Arbitro.\nLaureato in Economia aziendale, debutt\u00f2 come arbitro nella DDR-Oberliga nel 1980, dirigendo 98 gare, e dopo la Riunificazione tedesca diresse 151 gare di Bundesliga fino al 2000-2001, anno in cui si ritir\u00f2 per limiti di et\u00e0. Fu designato per la fase finale del Campionato europeo di calcio 1996, arbitrando -, vinta dal Portogallo per 3-0, e per il Campionato mondiale di calcio 1998, dove diresse -, vinta 1-0 dai colombiani, e l'ottavo di finale -, vinta 1-0 dall'Italia.\nDal 2008 al 2010 fu membro dello staff dell'Hertha Berlino, e successivamente divenne osservatore arbitrale per la DFB.\nPolitico.\nInizialmente iscritto al Partito Socialista Unificato di Germania (SED), nel 1997 ader\u00ec alla Unione Cristiano Democratica (CDU) e nel 1999 fu eletto consigliere comunale di Magdeburgo. Successivamente fu Parlamentare dal 2002 al 2009.\nControversie.\nNel 1997 fu designato per l'incontro di Coppa UEFA Lione-Inter, gara di ritorno dei Sedicesimi di finale, vinta dai nerazzurri 1-3. Heynemann, che alloggiava nello stesso albergo che ospitava l'Inter, cen\u00f2 insieme ad alcuni dirigenti italiani e, durante l'incontro, convalid\u00f2 il gol dell'1-0 di Francesco Moriero con il centrocampista in fuorigioco e neg\u00f2 due calci di rigore ai francesi."}
{"id": "3827451", "revid": "287204", "url": "https://it.wikipedia.org/wiki?curid=3827451", "title": "Kolaje", "text": "Kolaje \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827453", "revid": "6923", "url": "https://it.wikipedia.org/wiki?curid=3827453", "title": "Clontarf Road railway station", "text": ""}
{"id": "3827455", "revid": "62748", "url": "https://it.wikipedia.org/wiki?curid=3827455", "title": "Grandi speranze (miniserie televisiva)", "text": "Grandi speranze (\"Great Expectations\") \u00e8 una miniserie televisiva britannica del 2011 trasmessa su BBC One e BBC HD, basata sull'omonimo romanzo di Charles Dickens.\nProduzione.\nLocation.\nCi sono voluti quattro giorni, ottanta tonnellate di fango e sterpaglie per trasformare l'esterno di Holdenby House, una residenza vicino a Northampton, nella decadente Satis House. Gli interni, invece, sono stati girati a Langleybury Mansion, una vecchia tenuta e casa di campagna vicino a Watford, Hertfordshire.\nLa fucina dei Gargery \u00e8 stata costruita in una zona paludosa nei pressi di Tollesbury nell'Essex, mentre la chiesa del paese che si pu\u00f2 vedere nelle scene di apertura si tratta di St Thomas, una chiesa situata a Fairfield, nel Kent.\nAltre scene sono state girate a Osterley Park e all'Old Royal Naval College.\nTrasmissione.\nIn Italia la miniserie \u00e8 stata trasmessa in prima visione il 31 marzo 2013 sul canale televisivo Rai Movie.\nPremi.\nLa BlueBolt \u00e8 stata premiata dalla BAFTA per gli effetti speciali della miniserie."}
{"id": "3827459", "revid": "92723", "url": "https://it.wikipedia.org/wiki?curid=3827459", "title": "Bobo Merenda", "text": "Bobo Merenda \u00e8 un brano musicale con il testo composto da Enzo Jannacci e musica di Luis Eduardo Aute. Fu pubblicato nel 1968 come lato B nel 45 giri \"Ho visto un re/Bobo Merenda\",; nella registrazione del brano l'orchestra \u00e8 diretta da Luis Bacalov. \nContenuto.\nBobo Merenda \u00e8 una canzone contro la guerra. Il protagonista \u00e8 un inconsapevole costruttore di bombe che un giorno, mentre andava al lavoro, attraverso l'utilizzo di una lente a contatto vide il suo vero amore, una certa Blanca. Blanca chiedeva a Bobo che lavoro facesse \"laggi\u00f9 nell'officina\", ma lui non rispondeva perch\u00e9 non sapeva bene, \u00ab\"a lui hanno detto: quelle strane uova con le ali di metallo son cose per bambini... meglio di non parlare meglio\"\u00bb. Blanca si era innamorata di lui e non si parl\u00f2 pi\u00f9 del suo lavoro; ma Bobo, anche lui innamorato, divenne curioso, cos\u00ec chiese al capo officina informazioni sul suo lavoro ma l'ingegnere non fu abbastanza chiaro. Sembrerebbe una storia allegra, una storia d'amore, anche se \u00e8 una storia su cui vige il segreto militare ed \u00e8 \"...meglio non raccontare\"; invece, la canzone finisce con un'esplosione e \u00ab \"forse per uno sbaglio, ci rimane soltanto la lente a contatto\"\u00bb."}
{"id": "3827463", "revid": "287204", "url": "https://it.wikipedia.org/wiki?curid=3827463", "title": "Erste Liga (hockey su ghiaccio)", "text": "La Erste Liga (fino al 2017 \"MOL Liga\") \u00e8 un campionato internazionale di hockey su ghiaccio che coinvolge squadre provenienti dall'Ungheria, dalla Romania, dall'Austria e dalla Slovacchia. Il nome deriva dallo sponsor, la banca austriaca Erste Bank, gi\u00e0 sponsor principale della EBEL, che si \u00e8 legata al campionato dal 2017 al 2020; l'azienda ungherese MOL \u00e8 stata sponsor dalla fondazione al 2017.\nDopo la scomparsa dell'Interliga, nel 2008 le federazioni di hockey su ghiaccio ungherese e rumena siglarono un accordo della durata di cinque anni per la creazione di una competizione che raccogliesse le migliori formazioni delle due nazioni (in seguito si aggiunger\u00e0 alla Lega anche una compagine slovacca) da svolgere in contemporanea ai rispettivi campionati nazionali. Le partite disputate fra le formazioni ungheresi contano anche come incontri validi per la prima fase del campionato ungherese di hockey su ghiaccio, l'OB I bajnoks\u00e1g. Le squadre rumene competono inoltre nel campionato nazionale, la Liga Na\u021bional\u0103 de hochei.\nDall'edizione 2012-2013 partecip\u00f2 anche la squadra slovacca dell'Ice Tigers Nov\u00e9 Z\u00e1mky, che arriv\u00f2 in semifinale e vinse il titolo nel 2013-2014 abbandonando tuttavia la lega nel 2015.\nDal 2017, contestualmente al cambio di sponsor e di nome del campionato, ha fatto il suo ingresso una squadra austriaca, la seconda squadra dei Vienna Capitals.\nStoria.\nNella prima stagione della lega presero il via sei squadre ungheresi e quattro rumene; l'HC Cs\u00edkszereda concluse la stagione imbattuto e conquist\u00f2 il primo titolo della MOL Liga. L'anno successivo le partecipanti scesero a sette, e a conquistare il titolo furono i Budapest Stars. Nel campionato 2010-11 le squadre al via furono nove, e torn\u00f2 al successo l'HC Cs\u00edkszereda."}
{"id": "3827465", "revid": "339392", "url": "https://it.wikipedia.org/wiki?curid=3827465", "title": "Liga MOL", "text": ""}
{"id": "3827466", "revid": "1745361", "url": "https://it.wikipedia.org/wiki?curid=3827466", "title": "Ordinanze del 1311", "text": "Le Ordinanze del 1311 furono un insieme di restrizioni imposte a Edoardo II d'Inghilterra dal clero e dai nobili con lo scopo di limitarne i poteri. Le Ordinanze nacquero sia dalla posizione di inferiorit\u00e0 che l'Inghilterra stava patendo nella guerra contro la Scozia sia per la politica fiscale ritenuta troppo pressante messa in atto dal re ed esse riflettavano, almeno in parte, lo spirito delle Disposizioni di Oxford e di quelle di Westminster degli ultimi anni del 1250. Edoardo dovette accettare le Ordinanze obtorto collo e da esse nacque una lotta fra nobili e sovrano che termin\u00f2 solo nel 1322 con l'esecuzione di Tommaso Plantageneto, leader dei baroni.\nLo scontento.\nQuando il 7 luglio 1307 Edoardo II succedette al padre Edoardo I i sudditi sembrarono accettarlo di buon grado, tuttavia poco tempo dopo il malcontento venne a galla alimentato sia dalle inadempienze del nuovo sovrano che da quelle lasciate dal precedente. Il primo problema era la politica fiscale adottata per finanziare le guerre contro gli scozzesi, le tasse infatti erano state innalzate per mettere insieme le provvigioni necessarie all'esercito. I nobili iniziarono a credere che il carico fiscale che veniva loro addossato fosse eccessivamente gravoso e che, soprattutto, mancasse di un'adeguata contropartita. Il fatto poi che Edoardo II avesse iniziato ad incamerare questi introiti usandoli per il mantenimento della corte invece che per il conflitto caus\u00f2 il secondo problema, suo padre infatti aveva passato almeno un decennio a guerreggiare, mentre egli aveva praticamente abbandonato le campagne militari paterne. Questo diede l'opportunit\u00e0 a Roberto I di Scozia di farsi avanti per riprendere ci\u00f2 che aveva perduto, esponendo non solo il nord dell'Inghilterra ai propri attacchi, ma attaccando anche i vari possedimenti dei nobili inglesi in Scozia. L'ultimo e pi\u00f9 grande problema era costituito da Pietro Gaveston, un ragazzo di origini relativamente umili proveniente dalla Guascogna con cui Edoardo II era in rapporti estremamente stretti. Uno dei privilegi che gli erano stati concessi era l'elevazione a conte di Cornovaglia, un titolo che fino ad allora era spettato, tradizionalmente, ai membri della famiglia reale. Questa concessione di onorificenze a un nuovo ricco, unita al suo comportamento, percepito come arrogante, provoc\u00f2 un aspro risentimento nei nobili che prese forma in una dichiarazione redatta a Boulogne da un gruppo di magnati in occasione del matrimonio del re con Isabella di Francia, la figlia Filippo IV. L'Accordo di Boulogne era vago, ma esprimeva perfettamente lo stato d'animo della corte.\nNell'aprile del 1308, due mesi dopo l'incoronazione, il Parlamento decise che Gaveston fosse esiliato pena la Scomunica, al re non rest\u00f2 che accettare e nel mese di giugno lo nomin\u00f2 Lord luogotenente d'Irlanda e lo sped\u00ec sull'isola. Appena Gaveston part\u00ec Edoardo cominci\u00f2 a pianificare il suo ritorno e nell'aprile seguente propose un compromesso al parlamento, egli avrebbe accettato alcune delle richieste dei nobili se loro avessero acconsentito al rientro di Gaveston. Il piano non approd\u00f2 a nulla, ma nel luglio successivo, quando il parlamento si ritrov\u00f2 a Stamford (Regno Unito), il re aveva la mano decisamente pi\u00f9 libera avendo ricevuto un documento del papa che annullava la precedente minaccia di scomunica. Edoardo acconsent\u00ec a firmare lo \"Statuto di Stamford\" che era in sostanza la copia di un documento gi\u00e0 approvato da suo padre nel 1300 ed il suo favorito pot\u00e9 fare ritorno in Inghilterra.\nSe i nobili avevano sperato che l'esperienza avesse insegnato qualcosa a Gaveston si sbagliavano, egli si dimostr\u00f2 arrogante quanto prima e quando il re convoc\u00f2 il Consiglio nell'ottobre del 1309 molti rifiutarono di andare asserendo di non voler incontrare Gaveston. Il parlamento successivo, riunitosi a febbraio, vide l'assenza del favorito, per espresso ordine del re, tuttavia molti dei conti disobbedirono alla consuetudine di presentarsi disarmati ed arrivarono invece armati di tutto punto chiedendo che venisse nominata una commissione di riforma. Il 16 marzo 1310 il re acconsent\u00ec alla creazione di tale commissione che avrebbe dovuto riformare l'assetto della corte.\nI Riformatori.\nI riformatori furono eletti da un'assemblea di nobili che nominarono otto conti (Henri de Lacy, III conte di Lincoln, Aymer de Valence, II conte di Pembroke, Gilberto di Clare, VIII conte di Gloucester, Tommaso Plantageneto, Humphrey de Bohun, IV conte di Hereford, Giovanni di Bretagna, Guy de Beauchamp, X conte di Warwick ed Edmund FitzAlan, IX conte di Arundel) sette vescovi (Robert Winchelsey, John Langton (morto nel 1337), Ralph Baldock (morto il 24 luglio 1313), Simone di Ghent (morto il 2 aprile 1315), John Salmon (morto il 6 luglio 1325), David Martyn (morto il 9 marzo 1328) e John di Monmouth) e sei baroni, ventuno in tutto. Costoro, che per quanto fossero dei realisti erano del tutto scontenti di questo re, erano capitanati da Henry de Lacy, III conte di Lincoln uno degli uomini pi\u00f9 ricchi e potenti del paese, egli era anche il pi\u00f9 vecchio del gruppo ed aveva fedelmente servito per anni Edoardo I. Lacy, che aveva una certa influenza sui membri pi\u00f9 estremi del gruppo mor\u00ec nel febbraio dello stesso anno ed il comando pass\u00f2 al genero Tommaso Plantageneto, che con i cinque contadi di cui disponeva era divenuto l'uomo pi\u00f9 ricco d'Inghilterra dopo il re che era anche suo cugino (Tommaso era figlio di Edmondo il Gobbo fratello del defunto Edoardo I).\nBench\u00e9 non ci siano prove che indichino che Tommaso era gi\u00e0 contrario ad Edoardo nei primi mesi del suo regno, nel 1311 era comunque uno dei suoi pi\u00f9 fieri oppositori, forse perch\u00e9 Gaveston aveva fatto espellere dalla corte uno dei suoi uomini.\nL'alleato pi\u00f9 fedele di Tommaso era Guy de Beauchamp che rimase un fiero avversario di Enrico fino alla morte avvenuta nel 1315, forse per avvelenamento, ma non tutti i nobili erano cos\u00ec inferociti. Gilbert de Clare, che era il cognato di Gaveston attraverso il matrimonio della sorella Margaret de Clare, era decisamente fedele al re ed anche Aymer de Valence, bench\u00e9 nel novero dei riformatori era leale al sovrano.\nFra i baroni Robert de Clifford, I barone Clifford (1274circa-1314) era il pi\u00f9 realista, mentre fra i vescovi il solo personaggio di spicco era Robert Winchelsey, Arcivescovo di Canterbury. Questi era stato a lungo in conflitto con Edoardo I poich\u00e9 sosteneva la necessit\u00e0 di una maggiore autonomia ecclesiastica e per questo era stato esiliato e sospeso. Edoardo II lo aveva rimesso al suo posto, ma il prelato non si era placato ed aveva ripreso la propria lotta questa volta contro il nuovo sovrano che nello stesso periodo stava conducendo un'altra battaglia contro Walter Langton (morto nel 1321), vescovo di Lichfield. Langton e Winchesley erano stati avversari in passato, ma la lotta contro Edoardo fin\u00ec per unirli.\nLa Riforma.\nI riformatori produssero quasi immediatamente sei articoli, ma fu solo nel mese di agosto del 1311 che presentarono il documento completo, nel frattempo Edoardo aveva condotto una fallimentare campagna e gli vennero presentati al parlamento convocato a Londra.\nIl documento, datato 5 ottobre, si compone di 41 articoli. Nel preambolo viene specificato come i nobili siano preoccupati per la presenza di quello che ritengono un consigliere malevolo, per la precaria situazione militare e per il pericolo di una ribellione interna data dall'eccessivo carico fiscale. La maggior parte degli articoli si occupa di limitare il potere del re e dei suoi ufficiali e di come questi poteri vengano sostituiti dal controllo dei baroni, tanto che veniva stabilito che il re potesse nominare dei collaboratori solo previo consenso dei nobili e del parlamento. Veniva altres\u00ec deciso che il sovrano non potesse battere moneta o avviare una campagna militare senza, di nuovo, l'approvazione dei nobili e che il parlamento doveva tenersi almeno una volta all'anno. Parallelamente a questi provvedimenti veniva anche riformata la politica fiscale, con la decisione che i proventi derivanti dalla raccolta delle tasse dovessero finire nelle casse del Tesoro e non in quelle private del re cos\u00ec da poter avere una politica fiscale pi\u00f9 trasparente.\nAltri articoli si occupano di punire delle persone fisiche, fra le quali spiccava Gaveston a lui fu chiesto di abbandonare, ed abiurare, il regno entro il 1\u00ba novembre. I banchieri della famiglia italiana dei Frescobaldi vennero invece arrestati ed i loro beni confiscati poich\u00e9 si riteneva che la dipendenza del re dalle banche italiane fosse insana per il regno. Gli ultimi ad essere citati sono Henry de Beaumont (morto il 10 marzo 1340) e la sorella Isabella de Vescy, il motivo per cui finirono entro la rete dei riformatori non \u00e8 chiaro se non si contano le propriet\u00e0 che avevano in Scozia ed il ruolo che giocarono durante la guerra contro gli scozzesi.\nI riformatori misero anche mano al diritto penale e fecero in modo che la chiesa conservasse le libert\u00e0 che aveva ottenuto, da ultimo venne deciso che, per evitare che qualcuno dei riformatori potesse essere corrotto da un \"regalo\" del re, ci fosse un limite ai doni ed agli incarichi che il sovrano poteva offrire loro mentre erano in carica.\nDieci anni di lotte continue.\nGli articoli vennero pubblicati l'11 ottobre e gli fu dato ampio risalto con lo scopo di ottenere l'appoggio popolare e per tutto il decennio successivo vi fu una lotta fra chi voleva tenerli in vita e chi invece voleva abrogarli, cosa che avvenne nel maggio del 1322.\nEntro la fine dell'anno Gaveston rientr\u00f2 in Inghilterra e la guerra civile sembr\u00f2 inevitabile, nel maggio del 1312 egli fu catturato e dato in custodia ad Aymer de Valence, il Plantagento e de Beuchamp approfittando di un'assenza del conte provvidero a rapirlo ed a ucciderlo senza un processo equo. De Valence non accett\u00f2 tale affronto al proprio onore e per questo abbandon\u00f2 la fazione dei baroni per tornare in pianta stabile dalla parte del sovrano e non fu il solo che si allontan\u00f2 dal Plantageneto e dai suoi modi brutali. La disfatta inglese della Battaglia di Bannockburn per\u00f2 li riport\u00f2 al centro della scena, n\u00e9 lui, n\u00e9 de Beauchamp avevano partecipato alla fallimentare campagna asserendo che questa si era sviluppata senza il consenso dei baroni e che questo andava contro gli articoli delle Ordinanze. Improvvisamente Tommaso si ritrov\u00f2 virtualmente al comando del paese, ma la morte di de Beauchamp avvenuta il 12 agosto 1315 lo lasci\u00f2 pericolosamente isolato tanto che non pot\u00e9 opporsi al \"Trattato di Leake\" del 1318, voluto da de Valence, dove il potere del re veniva ristabilito a fronte della promessa di tenere fede alle Ordinanze. In quegli anni per\u00f2 sorsero dei nuovi favoriti, Ugo Despenser il giovane e suo padre marito della sorella del defunto de Beauchamp, la situazione resse fino al 1322 anno in cui Tommaso si ribell\u00f2 apertamente contro il sovrano ed i Despenser. Con la Battaglia di Boroughbridge la fortuna del Plantageneto termin\u00f2, venne infatti catturato e giustiziato il 22 marzo. La sua morte segn\u00f2 anche quella delle Ordinanze che furono revocate dal parlamento che venne convocato a maggio, ogni limitazione al potere regio era ora annullata.\nLe Ordinanze non vennero mai pi\u00f9 riesumate e non assunsero mai, nella storia britannica, l'importanza che invece riusc\u00ec ad avere la Magna Charta."}
{"id": "3827470", "revid": "406204", "url": "https://it.wikipedia.org/wiki?curid=3827470", "title": "Immagini conformi", "text": "Le immagini conformi si ottengono come risultato dell'applicazione di una mappa conforme (una trasformazione del piano che conserva gli angoli) a un'immagine di partenza. La deformazione dell'immagine iniziale che si ottiene in questo modo consente di visualizzare gli effetti di una mappa conforme su un sottoinsieme del piano: si tratta di effetti difficili da cogliere in altro modo, dal momento che essi coinvolgono la contro-intuitiva raffigurazione mentale in uno spazio quadridimensionale, una rappresentazione che sfugge alla normale intuizione spaziale tridimensionale.\nLa tecnica delle immagini conformi \u00e8 una generalizzazione dell'analogo sistema della colorazione del dominio, anch'esso utilizzato per visualizzare l'effetto di mappe conformi. Ma, mentre quest'ultimo si serve di un prefissato cerchio cromatico formato da infiniti colori, la tecnica delle immagini conformi si serve di una tassellatura del piano realizzata con immagini finite. L'interesse didattico-pedagogico di questo approccio \u00e8 dovuto alla possibilit\u00e0 di applicare il metodo a un flusso di immagini provenienti da una webcam per permettere una maggiore interattivit\u00e0 e un pi\u00f9 ricco anello di retroazione.\n(Nota: nel seguito dell'articolo, al posto di \"immagine\", si utilizzeranno i termini \"disegno\" o \"figura\", per evitare confusione terminologica con i concetti matematici di immagine e controimmagine di una funzione. L'immagine di base utilizzata per tassellare il piano \u00e8 un orologio centrato nell'origine, contornato da una frase d'autore e iscritto in un quadrato).\nMappe conformi.\nUna mappa conforme \u00e8 una trasformazione geometrica del piano che conserva gli angoli. Sono conformi, ad esempio, molte funzioni di uso comune, se considerate nel campo complesso: l'elevazione a potenza, l'esponenziale, il logaritmo, la tangente.\nIl piano pu\u00f2 essere parametrizzato mediante coordinate cartesiane in cui ogni punto \u00e8 denotato come formula_1, ma per le mappe conformi \u00e8 pi\u00f9 semplice e conveniente utilizzare il formalismo dell'analisi complessa: in tale ambito, il piano cartesiano \u00e8 sostituito dal piano complesso, ai cui punti, denotati come formula_2, si applicano le normali operazioni algebriche del campo complesso.\nOperando in questo modo, si ottiene una semplificazione dovuta al fatto che, nel piano complesso, un'omotetia di rapporto formula_3 si ottiene con una semplice moltiplicazione per il numero reale formula_3 , mentre una rotazione di angolo formula_5 si esprime come una semplice moltiplicazione per il numero complesso unitario formula_6. Questi due casi semplici possono essere combinati quando si ha a che fare con la moltiplicazione per un numero complesso qualsiasi: formula_7 \u00e8 un'operazione algebrica nel campo complesso che, sul piano cartesiano, si traduce a una roto-omotetia: si tratta, cio\u00e8, della combinazione di una rotazione e di un'omotetia, una trasformazione del piano altrimenti detta similitudine. Da semplici considerazioni algebriche sui moduli dei numeri complessi coinvolti, si ricava che il numero complesso formula_7 rappresenta il fattore di zoom della trasformazione del piano.\nQuesto formalismo, con le sue operazioni algebriche, permette di unificare due diversi concetti in uno solo: il numero complesso. con esso, infatti, si rappresentano sia i punti del piano (lo formula_9 della funzione formula_10) sia le similitudini che agiscono sui punti (il coefficiente formula_11 della funzione formula_10)\nFunzioni olomorfe.\nAll'interno delle mappe conformi, una classe particolare \u00e8 costituita dalle funzioni olomorfe: queste ultime sono conformi in tutti i punti in cui la derivata non si annulla. La conformit\u00e0 in tali punti discende dal fatto che esse possono essere localmente approssimate da una similitudine:\nformula_13\nIn questa espressione, formula_14 \u00e8 la derivata di formula_15 nel punto formula_16, mentre formula_17 \u00e8 il valore assunto da formula_15 in formula_19. Il comportamento locale della funzione pu\u00f2 essere approssimato con un monomio di primo grado. Il termine formula_20 rappresenta invece l'errore di questa approssimazione, trascurabile (\"o-piccolo\") al tendere a zero di formula_21. Da questa espressione si vede che il fattore di scala della omotetia \u00e8 rappresentato proprio dal modulo del valore complesso della derivata di formula_22, laddove questa \u00e8 diversa da zero. \nIn corrispondenza degli zeri della derivata, la funzione non \u00e8 pi\u00f9 conforme e pu\u00f2 essere approssimata, localmente, con un monomio di grado superiore a formula_23.\nFunzioni polinomiali.\nLe similitudini, in quanto espresse da polinomi di primo grado, hanno derivata costante, e sono gli esempi pi\u00f9 semplici di funzioni olomorfe. Dopo le similitudini, gli esempi pi\u00f9 semplici di olomorfia si hanno con i polinomi di grado pi\u00f9 elevato (formula_24) e, in particolare, con i monomi del tipo formula_25. La derivata del monomio \u00e8 formula_26, che per formula_24 si annulla solo all'origine: la funzione del piano in s\u00e9 associata al monomio di ordine superiore a formula_23 \u00e8 conforme in tutti i punti fuorch\u00e9 nell'origine.\nUn problema che si presenta quando si vuole rappresentare le funzioni olomorfe costituito dal fatto che, in generale, esse non sono funzioni iniettive: ad esempio, gi\u00e0 per il semplice monomio formula_29 (con formula_24) esistono formula_31 punti differenti che sono mandati nello stesso valore formula_32, con la sola eccezione, naturalmente, del caso formula_33: ad esempio, nel punto formula_34 sono mappate tutte le formula_31 radici formula_31-esime dell'unit\u00e0.\nLa mancanza di iniettivit\u00e0 comporta importanti effetti quando si vanno a visualizzare le figure conformi. Gi\u00e0 se si considera, ad esempio, la trasformazione costituita da un semplice elevamento al quadrato, e la si applica al piano tassellato dal disegno dell'orologio, si ottiene una figura in cui vi \u00e8 la sovrapposizione di due tassellature differenti: infatti, per quanto detto prima, in ciascun punto del risultato, eccetto lo zero, sono mappati due punti dell'originale. Il risultato \u00e8 la seguente figura sfocata:\nSi pu\u00f2 vedere che il disco unitario centrale \u00e8 nel complesso conservato, in quanto mappato su se stesso, ma ogni punto (eccetto lo zero) \u00e8 coperto due volte, il che rende la figura confusa. Per esempio, i punti corrispondenti a formula_37 (ore 3:00) e a formula_38 (ore 9:00) sono entrambi mandati su formula_37 (sulle 3:00, a destra della figura, verso la met\u00e0), formula_40 (ore 12:00) e formula_41 (ore 6:00) sono entrambi mandati su formula_38 (a sinistra nella figura, verso la met\u00e0).\nSe si vuole avere a che fare una funzione iniettiva, bisogna restringere il dominio della trasformazione: ci si pu\u00f2, per esempio, restringere al caso del semipiano positivo, o al semipiano negativo. La figura ottenuta non presenter\u00e0 sfocature dovute a sovrapposizioni.\nGuardando pi\u00f9 da lontano la figura, le sfocature si attenuano e si ottiene lo stesso aspetto, in grande, per l'intera tassellatura.\nControimmagine.\nPer ottenere una bella figura conforme, conviene tralasciare la mappatura diretta, e considerare la figura ottenuta mediante la funzione inversa.\nLa figura non tassella pi\u00f9 il dominio della funzione ma il suo codominio (pi\u00f9 correttamente, ma con bisticcio di parole, si dovrebbe dire che \"non tassella pi\u00f9 il dominio della funzione ma l'immagine del dominio\"). In questa rappresentazione, il punto formula_9 assume il colore del pixel formula_44.\nSi noti la duplicazione delle lancette e dei numeri del quadrante: i punti formula_9 e formula_46 sono colorati allo stesso modo perch\u00e9 entrambi sono mappati nello stesso punto formula_47.\nAllo stesso modo, per quanto gi\u00e0 detto, il monomio di ordine \"k\" manda \"k\" punti diversi nello stesso punto obiettivo.\nDalla controimmagine si possono ricavare un bel po' di utili informazioni riguardanti la mappa conforme. Siccome il fattore di \"zoom\" della mappa diretta \u00e8 rappresentato dalla derivata, il fattore di zoom della mappatura inversa \u00e8 il reciproco della derivata: dove la mappa diretta ingrandisce (modulo del fattore di scala maggiore di formula_23 ), la mappa inversa rimpicciolisce (modulo del fattore di scala inferiore a formula_23 ). Ne consegue che in corrispondenza degli zeri della derivata della funzione succede stavolta qualcosa di molto speciale: il fattore di zoom diventa infinito, con evidenti forti deformazioni struttive visibili nei pressi di questi punti. Inoltre, il grado dello zero pu\u00f2 essere facilmente ricavato dal numero di volte in cui una caratteristica del disegno si ripete attorno alla singolarit\u00e0 (si vedano le lancette, i numeri del quadrante e la scritta circostante, tutti elementi che vengono duplicati e triplicati, rispettivamente, nelle controimmagine di formula_50 e formula_51).\nCi si pu\u00f2 anche accorgere di quando la derivata sia reale e positiva: vi \u00e8 ingrandimento ma nessuna rotazione e la figura si presenta \"in piedi\". Quando invece \u00e8 reale negativa, la situazione \u00e8 analoga ma la figura sta \"a testa in gi\u00f9\". Quando ci si restringe a considerare l'asse reale, si pu\u00f2 immaginare una rappresentazione approssimativa del grafico di una funzione reale. Si individueranno anche i punti di flesso: si trovano in corrispondenza dei minimi e dei massimi del fattore di zoom.\nInversione, poli.\nDopo le funzioni olomorfe, altro esempio di mappe localmente olomorfe \u00e8 fornito dalle funzioni meromorfe, delle quali \u00e8 possibile individuare sia posizione sia l'ordine dei poli.\nConsideriamo la funzione formula_52, che ha un polo semplice in corrispondenza dello zero. \u00c8 un caso particolare della trasformazione di M\u00f6bius, vale a dire una trasformazione del tipo formula_53, in cui formula_11, formula_55, formula_56 e formula_57 sono quattro numeri complessi tali che formula_58 (in questo caso si ha formula_59 e formula_60). Pertanto essa manda cerchi e rette in cerchi e rette, che \u00e8 la sua caratteristica principale. In particolare, linee orizzontali e verticali sono trasformate in cerchi passanti per lo zero. \u00c8 molto simile all'ordinaria inversione circolare (formula_61) e al pari di questa fa \"esplodere\" l'interno del cerchio unitario, all'interno del quale viene invece \"compresso\" tutto il resto del piano. Per il fatto di scambiare linee curve con rette, e viceversa, la trasformazione si presta a curiosi effetti grafici: \u00e8 ampiamente utilizzata dagli artisti, per ottenere spettacolari deformazioni struttive di tipo anamorfico delle immagini.\nCome gli zeri, i poli possono essere semplici o di ordine superiore. I cerchi, in generale, sono conservati solo a livello infinitesimo. Si possono dipingere poli di ordine pi\u00f9 alto come molti poli semplici messi insieme.\nLogaritmo ed esponenziale.\nUna trasformazione importante in analisi complessa e cartografia \u00e8 la trasformazione dalle coordinate cartesiane formula_62 alle coordinate polari formula_63. Questa trasformazione \u00e8 espressa dalla coppia di funzioni logaritmo/esponenziale una l'inversa dell'altra (formula_64). In effetti,\nformula_65 manda formula_63 in formula_67 e formula_68 manda formula_62 in formula_70.\nNella figura ottenuta, il logaritmo srotola i cerchi centrati sull'origine trasformandoli in linee verticali, mentre i raggi vengono trasformati in linee orizzontali: la grande banda verde verticale \u00e8 il pivot circolare della lancetta mentre l'interno del quadrante \u00e8 trasformato nella fascia verticale nera attraversata dalla scritta verticale in francese; le lancette verdi e rosse, invece, che sono rette uscenti dal centro, si trasformano in rette orizzontali.\nIl comportamento dell'esponenziale \u00e8 invece opposto: avvolge le linee verticali trasformandole in cerchi concentrici e manda rette orizzontali in raggi uscenti dall'origine.\nSi noti che il logaritmo tende all'infinito all'approssimarsi a zero, ma in maniera molto pi\u00f9 lenta di quanto non faccia l'inversione.\nSingolarit\u00e0 essenziali.\nLe funzioni analitiche esibiscono un altro tipo di singolarit\u00e0, per esempio la singolarit\u00e0 essenziale.\nformula_71 \u00e8 zero per formula_72,\ncon un'accumulazione di zeri,\ne indeterminata per formula_73, con un'accumulazione di poli.\nRaggio di convergenza.\nLe funzioni analitiche sono (localmente) rappresentabili come somme di serie di potenze. Dato un punto, la serie di Taylor ammette un raggio di convergenza. Il confronto tra la controimmagine della funzione, e la sua serie di Taylor troncata fino a un certo ordine, permette di illustrare il concetto:"}
{"id": "3827472", "revid": "6923", "url": "https://it.wikipedia.org/wiki?curid=3827472", "title": "Coolmine railway station", "text": ""}
{"id": "3827474", "revid": "110157", "url": "https://it.wikipedia.org/wiki?curid=3827474", "title": "Sav\u00eblovskij", "text": "Il quartiere Sav\u00eblovskij () \u00e8 un quartiere di Mosca sito nel Distretto Settentrionale.\nPrende il nome dalla stazione ferroviaria omonima (la quale, tuttavia, si trova nel confinante quartiere di Butirskij), a sua volta cos\u00ec chiamata dal nome della cittadina di Sav\u00eblovo, oggi parte della citt\u00e0 di Kimry, nell'Oblast di Tver."}
{"id": "3827479", "revid": "406204", "url": "https://it.wikipedia.org/wiki?curid=3827479", "title": "Funzioni analitiche", "text": ""}
{"id": "3827482", "revid": "298055", "url": "https://it.wikipedia.org/wiki?curid=3827482", "title": "Tony Almeida", "text": ""}
{"id": "3827486", "revid": "110157", "url": "https://it.wikipedia.org/wiki?curid=3827486", "title": "Kosteln\u00ed Lhota", "text": "Kosteln\u00ed Lhota \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3827487", "revid": "287204", "url": "https://it.wikipedia.org/wiki?curid=3827487", "title": "Kostelni Lhota", "text": ""}
{"id": "3827488", "revid": "110157", "url": "https://it.wikipedia.org/wiki?curid=3827488", "title": "Integrazione nel culturismo", "text": "Per integrazione nel culturismo si intende l'integrazione alimentare comunemente adottata da coloro che praticano culturismo o altri sport. Tali integratori possono sostituire i pasti, migliorare l'aumento di peso, promuovere la perdita di peso o migliorare le prestazioni atletiche. Tra i pi\u00f9 usati si possono citare gli integratori vitaminici, proteine, amminoacidi ramificati (BCAA), glutammina, acidi grassi essenziali, prodotti sostitutivi dei pasti, creatina, prodotti per la perdita del peso o per l'aumento del testosterone.\nA differenza degli steroidi anabolizzanti, che hanno lo scopo di alterare gli ormoni (principalmente il testosterone), aumentando la capacit\u00e0 di sforzo oltre il livello naturale, gli integratori sono considerati come un'aggiunta per cercare di alterare il livello di uno o pi\u00f9 nutrienti nella dieta di un atleta . Mentre gli integratori per il culturismo sono normalmente consumati anche dal grande pubblico, le loro quantit\u00e0 e frequenza d'uso possono variare quando utilizzati in modo specifico dai culturisti.\nLe vendite annuali di integratori per il culturismo nei soli Stati Uniti ammontano a circa 2,7 miliardi di dollari, secondo quanto riportato dalla rivista \"Consumer Reports\"."}
{"id": "3827500", "revid": "6923", "url": "https://it.wikipedia.org/wiki?curid=3827500", "title": "Tara Street railway station", "text": ""}
{"id": "3827501", "revid": "131358", "url": "https://it.wikipedia.org/wiki?curid=3827501", "title": "Vadim Zhuk", "text": ""}
{"id": "3827506", "revid": "287204", "url": "https://it.wikipedia.org/wiki?curid=3827506", "title": "Sokol (Mosca)", "text": "Il quartiere Sokol () \u00e8 un quartiere di Mosca sito nel Distretto Settentrionale.\nL'area del quartiere era abitata gi\u00e0 nel XV secolo, vi sorgeva l'abitato di Vsechsvjatskoe. Viene inclusa nel territorio del comune di Mosca nel 1917. Prende il nome dall'abitato di Sokol, fondato negli anni 1920."}
{"id": "3827507", "revid": "729019", "url": "https://it.wikipedia.org/wiki?curid=3827507", "title": "Hauptverwaltung Aufkl\u00e4rung", "text": "L'Hauptverwaltung Aufkl\u00e4rung (HVA) \u00e8 stato il servizio segreto di spionaggio all'estero della Repubblica Democratica Tedesca, parte del Ministero per la Sicurezza di Stato.\nStoria.\nIl compito dell'HVA era lo spionaggio (politico, economico, militare e tecnologico) e il controspionaggio. Per via della situazione geopolitica della DDR il principale nemico, militare e ideologico, era la Germania Ovest. Riusc\u00ec ad infiltrarne i vertici, come ad esempio nel caso Guillaume.\nL'HVA collabor\u00f2 attivamente con gli altri servizi del Patto di Varsavia ed in particolare col KGB, da quest'ultimo considerato il principale partner per le operazioni in Germania Occidentale; ha inoltre effettuato diverse operazioni nei paesi NATO in Europa, riuscendo a individuare i centri direttivi e i depositi di armi di stay-behind. Non \u00e8 invece riuscita a ottenere risultati negli Stati Uniti d'America. Venne diretto con grande efficacia da Markus Wolf, conosciuto come l'\"uomo senza volto\", per la quasi totalit\u00e0 della vita dell'agenzia.\nNel 1989 l'HVA aveva 21 dipartimenti (Abteilungen) e 5 gruppi di lavoro (Arbeitsgruppen). I suoi agenti si sentivano un'\u00e9lite all'interno della Stasi, in quanto diplomati o laureati, con la possibilit\u00e0 di viaggiare all'estero, e diretti da un uomo colto e intelligente. Nel 1990, conseguentemente allo scioglimento della Stasi venne sciolto anche l'HVA."}
{"id": "3827515", "revid": "1543377", "url": "https://it.wikipedia.org/wiki?curid=3827515", "title": "Tour de Corse 1979", "text": "Il Tour de Corse 1979, valevole come Rally di Francia 1979 ,\u00e8 stata la 10\u00aa tappa del mondiale rally 1979. Il rally \u00e8 stato disputato dal 2 al 4 novembre in Corsica.\nIl francese Bernard Darniche su Lancia Stratos si aggiudica la manifestazione distaccando sul podio finale Jean Ragnotti e Pierre-Louis Moreau."}
{"id": "3827516", "revid": "591142", "url": "https://it.wikipedia.org/wiki?curid=3827516", "title": "Rally di Francia 1979", "text": ""}
{"id": "3827517", "revid": "1543377", "url": "https://it.wikipedia.org/wiki?curid=3827517", "title": "Caduta libera (romanzo)", "text": "Caduta libera \u00e8 il secondo romanzo dell'autore russo Nicolai Lilin, pubblicato nel 2010 e scritto in lingua italiana.\nTrama.\nNicolai, il protagonista e autore del romanzo, viene coscritto per il servizio di leva di 24 mesi dalle Forze Armate della Federazione Russa per combattere nella Seconda guerra cecena. Avendo avuto uno scontro verbale nella caserma di arruolamento, e per i suoi precedenti con la legge, viene assegnato all'unit\u00e0 pi\u00f9 impegnativa, quella dei sabotatori.\nIn Cecenia Nicolai diventa suo malgrado un eccellente cecchino descrivendo le tecniche usate per abbattere il nemico, per sopravvivere agli scontri e le armi di fabbricazione russa (come il Dragunov) e l'AK-47. Il suo gruppo di azione gode di una speciale autonomia e viene impiegato per le azioni pi\u00f9 cruente in posizione avanzata rispetto ad altre unit\u00e0 speciali quali gli Spetsnaz. Nicolai trova nella sua unit\u00e0 una temporanea famiglia che si raccoglie intorno al comandante, il capitano Nosov, veterano della Guerra in Afghanistan. Il gruppo \u00e8 affiatato ma implacabile e la violenza contro il nemico viene vissuta come necessaria in un contesto bellico senza pi\u00f9 regole.\nNel libro il nemico \u00e8 chiamato genericamente \"arabo\", sia esso ceceno, afghano, o di altra nazionalit\u00e0."}
{"id": "3827520", "revid": "889336", "url": "https://it.wikipedia.org/wiki?curid=3827520", "title": "Vadzim \u017duk", "text": "Ha diretto la finale di ritorno di Coppa UEFA 1995-1996 Bordeaux-Bayern Monaco, vinta 3-1 dai tedeschi, e la partita -, durante il Campionato europeo di calcio 1996, terminata 1-1.\nEpisodi controversi.\nNel 1996, venne accusato, e per questo radiato dall'UEFA, in seguito al caso di corruzione che lo coinvolse: Zhuk fu convinto dall'arbitro svizzero Kurt R\u00f6thlisberger, suo amico anch'egli sospeso, ad accomodare il risultato della partita di Coppa dei Campioni 1996-1997 tra e , a favore di questi ultimi."}
{"id": "3827521", "revid": "6923", "url": "https://it.wikipedia.org/wiki?curid=3827521", "title": "Donabate railway station", "text": ""}
{"id": "3827524", "revid": "287204", "url": "https://it.wikipedia.org/wiki?curid=3827524", "title": "Marek Motyka", "text": ""}
{"id": "3827531", "revid": "729019", "url": "https://it.wikipedia.org/wiki?curid=3827531", "title": "Liga Na\u021bional\u0103 de hochei", "text": "La Liga Na\u021bional\u0103 de hochei (tradotto in italiano come \"Lega nazionale di Hockey\") \u00e8 il massimo campionato nazionale di hockey su ghiaccio in Romania ed \u00e8 organizzato annualmente dalla Federa\u021bia Rom\u00e2n\u0103 de Hochei."}
{"id": "3827532", "revid": "6923", "url": "https://it.wikipedia.org/wiki?curid=3827532", "title": "Drogheda railway station", "text": ""}
{"id": "3827533", "revid": "70217", "url": "https://it.wikipedia.org/wiki?curid=3827533", "title": "Comunit\u00e0 virtuali con pi\u00f9 di 100 milioni di utenti", "text": ""}
{"id": "3827535", "revid": "1842072", "url": "https://it.wikipedia.org/wiki?curid=3827535", "title": "Riabilitazione penale", "text": "La riabilitazione penale, nell'ordinamento giuridico italiano, indica l'attivit\u00e0 che consente alla persona condannata, che ha manifestato sicuri segni di ravvedimento, di ottenere l'estinzione degli effetti penali della condanna, e delle pene accessorie (es. interdizione dai pubblici uffici), salvo tuttavia che la legge disponga diversamente: la persona riacquista cos\u00ec le capacit\u00e0 eventualmente perdute.\nDescrizione.\nL'art. 178 del codice penale italiano statuisce infatti che:\nLa riabilitazione \u00e8 annotata sul certificato penale a cura della cancelleria del Giudice che l'ha emessa. Forme speciali di riabilitazione sono poi previste per i minorenni e per i militari.\nTermini di esercizio della riabilitazione penale.\nIl termine di riferimento decorre dal giorno in cui la pena principale sia stata eseguita o si sia estinta in altro modo. Qualora sia stata concessa la sospensione condizionale della pena, il termine di decorrenza (3, 8 o 10 anni) inizia dallo stesso momento dal quale decorre il termine di sospensione della pena.\nQualora sia stata concessa la sospensione della pena inflitta ed essa non sia superiore ad un anno e sia stato riparato interamente il danno, prima che sia stata pronunciata la sentenza di primo grado, mediante il risarcimento di esso e, quando sia possibile, mediante le restituzioni, nonch\u00e9 qualora il colpevole, entro lo stesso termine e fuori del caso previsto nel caso di delitto impedito, si sia adoperato spontaneamente ed efficacemente per elidere o attenuare le conseguenze dannose o pericolose del reato da lui eliminabili, la riabilitazione \u00e8 concessa allo scadere del termine di un anno dal verificarsi delle condizioni previste dall'art. 163 del Codice Penale.\nLa riabilitazione pu\u00f2 essere revocata se la persona riabilitata commette un nuovo delitto non colposo entro 7 anni, per il quale sia inflitta la pena della reclusione per un tempo non inferiore a 2 anni, o un'altra pena pi\u00f9 grave.\nEsclusione.\nLa riabilitazione non pu\u00f2 per\u00f2 essere concessa quando il condannato:\nTale disposizione normativa pu\u00f2 perci\u00f2 cos\u00ec schematizzarsi ricordando che la persona che, riportata una condanna penale, si trovi nelle seguenti condizioni:\nL'interessato che presenta l'istanza ottiene la riabilitazione, sia in relazione alle sole sentenze da esso indicate, sia a tutte le condanne riportate (\u00e8 comunque possibile la riabilitazione parziale).\nCosti della procedura di riabilitazione.\nLa procedura \u00e8 esente da spese, bolli e diritti e, come gi\u00e0 accennato, ammette anche il patrocinio a spese dello Stato per tutti coloro che possiedano i requisiti reddituali (ovvero un reddito imponibile inferiore a \u20ac 11.369,24 per il 2014 (da verificare di anno in anno)) e i requisiti soggettivi previsti dalla normativa in materia di spese di giustizia (D.P.R. 30 maggio 2002 n. 115 \"Testo unico in materia di spese di giustizia\").\nSe l'interessato vive con la famiglia, il requisito reddituale si deve verificare sommando i redditi del coniuge e degli altri familiari conviventi. Deve essere sommato anche il reddito dei conviventi non parenti (ad es. convivente more uxorio)."}
{"id": "3827537", "revid": "228587", "url": "https://it.wikipedia.org/wiki?curid=3827537", "title": "Martin Whitmarsh", "text": "\u00c8 stato amministratore delegato della McLaren Racing, un sottogruppo della McLaren, e direttore operativo dello stesso gruppo, nonch\u00e9 quello di \"team principal\" della McLaren Mercedes, succedendo a Ron Dennis dopo il ritiro di quest'ultimo, avvenuto il 1\u00ba marzo 2009. Whitmarsh \u00e8 stato anche il presidente della FOTA.\nCarriera.\nSi \u00e8 laureato al Politecnico di Portsmouth (ora Universit\u00e0 di Portsmouth) in ingegneria meccanica nel 1980. Ha cominciato a lavorare presso la British Aerospace come ingegnere strutturale al suo impianto di Hamble-le-Rice. Dopo essere stato promosso ad un livello avanzato di ricerca e sviluppo \u00e8 stato trasferito di ricerca di Weybridge. Prima di entrare in Formula 1 fu ulteriormente promosso al rango di Direttore di Produzione e fu messo a capo delle cellule di produzione del Hawk e dell'Harrier II.\nDopo 8 anni in McLaren come direttore operativo, nel 1997 fu promosso a direttore amministrativo del team. Il suo lavoro con i fornitori, gli sponsor ed il marketing, aiut\u00f2 Ron Dennis a dedicarsi maggiormente ad altri aspetti del gruppo McLaren. Nel 2004 fu di nuovo promosso, questa volta al ruolo di amministratore delegato della scuderia inglese.\nIl 1\u00ba marzo 2009, Ron Dennis decide di dimettersi dal ruolo di team principal della scuderia per entrare in un ruolo di ancora maggior rilievo presso la McLaren Automotive. Cos\u00ec Whitmarsh diventa il nuovo team principal del team. La stagione 2009 non comincia nel migliore dei modi. Con una monoposto poco competitiva, la McLaren riesce comunque a battere la rivale di sempre Ferrari nella battaglia per il terzo posto del Campionato costruttori di un solo punto, in una stagione dominata dalla Brawn GP e dalla Red Bull.\nNel marzo 2010, Whitmarsh \u00e8 stato nominato presidente della FOTA, succedendo a Luca Cordero di Montezemolo, fondatore dell'organizzazione.\nNel 2014, Whitmarsh lascia la McLaren, dopo 24 anni. Ron Dennis, precedentemente, era stato in conflitto con Whitmarsh per due anni e aveva cercato di rimuovere il suo ex protetto dalla sua posizione in diverse occasioni precedenti.\nDopo aver lasciato la F1, Whitmarsh \u00e8 diventato amministratore delegato di Bar (Ben Ainslie Racing), team dell'America's Cup. Ha lasciato quel ruolo nel novembre 2017, passando a una posizione consultiva. \u00c8 anche nel comitato consultivo globale della Formula E, la serie di monoposto completamente elettrica della FIA. Nel dicembre 2017, l'organo di governo della Formula 1, la FIA, ha annunciato che Whitmarsh era stato invitato ad agire come consulente per tagliare i costi e aiutare a definire \"norme per una concorrenza leale e sostenibile\". Fa anche parte della Commissione Hamilton creata da Lewis Hamilton nel 2020 i giovani di colore all\u2019ingegneria e al mondo del motorsport.\nNel settembre 2021 diventa amministratore delegato di Aston Martin Performance Technologies, assumendo la carica dal 1 ottobre 2021."}
{"id": "3827538", "revid": "6923", "url": "https://it.wikipedia.org/wiki?curid=3827538", "title": "Drumcondra railway station", "text": ""}
{"id": "3827546", "revid": "1543377", "url": "https://it.wikipedia.org/wiki?curid=3827546", "title": "Convocazioni al campionato di pallavolo femminile ai XII Giochi panarabi", "text": "Elenco delle giocatrici convocate per i XII Giochi panarabi"}
{"id": "3827549", "revid": "1543377", "url": "https://it.wikipedia.org/wiki?curid=3827549", "title": "Caseinato di calcio", "text": "Il Caseinato di calcio \u00e8 una proteina prodotta dalla caseina del latte scremato. A pH neutro o acido, la caseina \u00e8 relativamente insolubile in acqua, ed \u00e8 facilmente separabile dalle altre proteine del latte, dagli zuccheri e dai minerali. Dopo la loro rimozione, la caseina \u00e8 solubile a pH elevato con idrossido di calcio; la soluzione viene poi essiccato (in genere tramite essiccazione a spruzzo). Il Caseinato di calcio contiene circa 17% di acido glutammico.\nI suoi impieghi principali sono alimentari, per le soluzioni in polvere che richiedono una rapida solubilit\u00e0 in acqua, come il latte o le zuppe istantanee. \u00c8 inoltre usato come integratore per i culturisti e altri atleti, in quanto proteina a rilascio lento, che fornisce amminoacidi all'organismo in un lasso di tempo lungo."}
{"id": "3827550", "revid": "603931", "url": "https://it.wikipedia.org/wiki?curid=3827550", "title": "Pene accessorie", "text": ""}
{"id": "3827555", "revid": "1305772", "url": "https://it.wikipedia.org/wiki?curid=3827555", "title": "Timirjazevskij", "text": "Il quartiere Timirjazevskij () \u00e8 un quartiere di Mosca sito nel Distretto Settentrionale.\nIl quartiere \u00e8 stato fondato nel 1941 e allora si estendeva verso nord fino ai confini esterni della citt\u00e0. Con la riforma amministrativa del 1991, dal suo territorio sono stati scorporati quartieri nuovi; l'attuale quartiere Timirjazevskij occupa solo una parte del distretto originario.\nNel quartiere si trova l'accademia agraria Timirjazevskaja."}
{"id": "3827558", "revid": "648716", "url": "https://it.wikipedia.org/wiki?curid=3827558", "title": "Famiglia di lanciatori Atlas", "text": "I lanciatori Atlas sono una famiglia di veicoli di lancio non riutilizzabili (in inglese Expendable Launch Vehicle) costruiti da diverse aziende progressivamente inglobate dalla Lockheed Martin ed ora dalla United Launch Alliance, una joint-venture Lockheed Martin-Boeing. Le prime versioni dei razzi Atlas erano designate usando lettere dell'alfabeto fino all'Atlas H; in seguito vennero identificati con numeri romani. \nAtlas I.\nL'Atlas I era un razzo vettore statunitense usato negli anni novanta per il lancio di satelliti artificiali.\nEra costruito dalla Convair, e derivava dal Missile balistico intercontinentale SM-65 Atlas. \nIl razzo Atlas I era composto da due stadi: il primo stadio era costituito da un razzo H a tre motori, il secondo stadio da un razzo Centaur. Il razzo usava propellente liquido: il primo stadio bruciava cherosene e ossigeno liquido, il secondo idrogeno liquido e ossigeno liquido. L'Atlas I aveva una lunghezza totale di 43,90 metri e un diametro di 3,05 metri; poteva collocare in orbita bassa un carico utile di .\nIl primo lancio di un Atlas I venne effettuato il 25 luglio 1990, l'ultimo il 25 aprile 1997; in totale vennero effettuati 11 lanci, di cui 8 ebbero successo. Dopo il 1997 il razzo fu ritirato dal servizio. \nAtlas II.\nAtlas II \u00e8 stato l'ultimo lanciatore della famiglia ad usare un'architettura ad \"uno stadio e mezzo\" con tre motori: due dei tre motori sono espulsi durante l'ascensione, mentre i serbatoi di carburante e gli altri elementi strutturali sono mantenuti. L'Atlas II \u00e8 stato progettato per posizionare carichi utili in orbita terrestre bassa, orbita di trasferimento geostazionaria ed in orbita geosincrona. Dal 1991 al 2004 sono stati effettuati in totale 63 lanci dell'Atlas II, IIA e IIAS.\nAtlas III.\nL'Atlas III \u00e8 stato in servizio dal 2000 al 2005 effettuando 6 successi su 6 lanci. Il razzo aveva due stadi, di cui il primo RD-180, di fabbricazione russa, e il secondo Centaur. Del razzo venne prodotta anche la versione Atlas IIIA, con due motori per lo stadio Centaur.\nAtlas V.\nL'Atlas V \u00e8 composto come il predecessore da due stadi di cui il primo RD-180 va a RP-1 e ossigeno liquido, arrivando ad una spinta di 4152\u00a0kN e il secondo Centaur con 99,2\u00a0kNa idrogeno e ossigeno liquidi. Il primo lancio \u00e8 stato effettuato nell'agosto 2002, dopo il quale ha effettuato 77 lanci di successo su 78. L'eccezione va per un lancio nel giugno 2007, quando il Centaur si spense prima del previsto e lasci\u00f2 il carico ad un'orbita pi\u00f9 bassa."}
{"id": "3827559", "revid": "585241", "url": "https://it.wikipedia.org/wiki?curid=3827559", "title": "Vall\u00e9e d'Aoste Autonomie Progr\u00e8s F\u00e9d\u00e9ralisme", "text": ""}
{"id": "3827560", "revid": "594360", "url": "https://it.wikipedia.org/wiki?curid=3827560", "title": "Faye Chamberlain", "text": ""}
{"id": "3827562", "revid": "986213", "url": "https://it.wikipedia.org/wiki?curid=3827562", "title": "Adrian Lyttelton", "text": "Biografia.\nHa studiato in particolare la storia d'Italia dei primi decenni del Novecento. Nel suo volume \"The Seizure of Power: Fascism in Italy\" (\"La conquista del potere. Il fascismo dal 1919 al 1929\") pose l'accento sull'incidenza che il fascismo ebbe nella societ\u00e0 italiana \n\u00c8 stato professore di storia all'University of Reading, (1976-79); direttore del \"Research Institute\", Bologna (1980-85); docente associato del \"Center for European Studies\" all'Harvard University (1987); membro dell\"'Institute for Advanced Study\" di Princeton (1985-86); professore di Storia europea all'Universit\u00e0 di Pisa (1990-2000);\nprofessore al Dipartimento di Storia, Universit\u00e0 della California a Berkeley (1997-2000).\nInsegna Storia e studi europei al Johns Hopkins University SAIS Europe (\"Paul H. Nitze School of Advanced International Studies\") di Bologna."}
{"id": "3827563", "revid": "205197", "url": "https://it.wikipedia.org/wiki?curid=3827563", "title": "Campionato rumeno di hockey su ghiaccio", "text": ""}
{"id": "3827565", "revid": "118615315", "url": "https://it.wikipedia.org/wiki?curid=3827565", "title": "Alfa Romeo A15", "text": "L\u2019Alfa Romeo A15 \u00e8 stato un autocarro prodotto dall'Alfa Romeo.\nIl modello nacque dalla collaborazione tra l'Alfa Romeo e la Saviem, che fu sottoscritta nel 1967. Gli autocarri che furono prodotti a seguito di questo accordo erano simili a quelli prodotti da quest'ultima, in particolar modo ai modelli SG2 ed SG4. Gli altri autocarri Alfa Romeo che furono frutto del contratto furono l'A38, l'A19 e l'F20.\nIl modello aveva una massa totale a pieno carico di 3,5 t ed era equipaggiato da un motore Diesel 4 cilindri di 3017 cm\u00b3 da 72 CV di potenza a 3200 giri/min. Quattro anni dopo il lancio la cilindrata fu portata a 3319 cm\u00b3. Ci\u00f2 permetteva al veicolo di raggiungere una velocit\u00e0 massima di 92 km/h. L'A15 aveva una portata utile fino a 1470 kg.\nA15, A38, A19 e A20 furono prodotti, a tutto il 1974, in circa 3.500 esemplari."}
{"id": "3827566", "revid": "304077", "url": "https://it.wikipedia.org/wiki?curid=3827566", "title": "Asciugacapelli a parete", "text": ""}
{"id": "3827573", "revid": "111373", "url": "https://it.wikipedia.org/wiki?curid=3827573", "title": "Alfa Romeo A19", "text": "L\u2019Alfa Romeo A19 \u00e8 stato un autocarro prodotto dall'Alfa Romeo.\nIl modello ebbe origine dalla collaborazione tra l'Alfa Romeo e la Saviem, che fu sottoscritta nel 1967. Gli autocarri che furono prodotti a seguito di questo accordo erano simili a quelli prodotti da quest'ultima, in particolar modo ai modelli SG2 ed SG4. Gli altri autocarri Alfa Romeo che furono frutto del contratto furono l'A15, l'A38 e l'F20.\nIl modello possedeva una massa totale a pieno carico di 3,9 t ed aveva montato un motore Diesel 4 cilindri di 3017 cm\u00b3 da 72 CV di potenza a 3200 giri/min. Quattro anni dopo il lancio la cilindrata fu portata a 3319 cm\u00b3. Ci\u00f2 permetteva al veicolo di raggiungere una velocit\u00e0 massima di 92 km/h. L'A19 aveva una portata utile fino a 1870 kg.\nA15, A38, A19 e A20 furono prodotti, a tutto il 1974, in circa 3.500 esemplari."}
{"id": "3827575", "revid": "1318658", "url": "https://it.wikipedia.org/wiki?curid=3827575", "title": "Alfa Romeo A38", "text": "L\u2019Alfa Romeo A38 \u00e8 stato un autocarro prodotto dall'Alfa Romeo.\nStoria.\nIl modello ebbe origine dalla collaborazione tra l'Alfa Romeo e la Saviem, che fu sottoscritta nel 1967. Gli autocarri che furono prodotti a seguito di questo accordo erano simili a quelli prodotti da quest'ultima, in particolar modo ai modelli SG2 ed SG4. Gli altri autocarri Alfa Romeo che furono frutto del contratto furono l'A15, l'A19 e l'F20.\nL'A38, con le sue 6,3 t di peso totale a pieno carico, era disponibile con diversi telai (tra cui un autotelaio scudato e un autotelaio per autobus), che erano caratterizzati dall'avere differenti passi. Era anche offerta una variante a trazione integrale. L'A39 aveva installato un motore Diesel 4 cilindri di 3017 cm\u00b3 da 77 CV di potenza, che permetteva al mezzo di raggiungere una velocit\u00e0 massima di 79 km/h. Quattro anni dopo il lancio la cilindrata fu portata a 3319 cm\u00b3. Nella versione autocarro di serie la portata utile era di 3770\u00a0kg.\nA15, A38, A19 e A20 furono prodotti, a tutto il 1974, in circa 3.500 esemplari."}
{"id": "3827576", "revid": "111373", "url": "https://it.wikipedia.org/wiki?curid=3827576", "title": "Alfa Romeo F20", "text": "L\u2019Alfa Romeo F20 \u00e8 stato un autocarro prodotto dall'Alfa Romeo.\nPresentato al Salone di Torino 1967 come prototipo e prodotto a partire dal 1969, nacque da un accordo di collaborazione tra l'Alfa Romeo e la Saviem stipulato nel 1967. Altri autocarri Alfa Romeo che furono frutto del contratto furono l'A15, l'A19 e l'A38.\nIl modello, con piano di carico scoperto (era disponibile anche in versione furgone, pianale cabinato e autotelaio scudato), aveva un peso totale a pieno carico di 4,3 t, un motore Diesel 4 cilindri di 3017 cm\u00b3 da 72 CV di potenza a 3200 giri/min; successivamente la cilindrata fu portata a 3319 cm\u00b3. L'F20 aveva una portata utile di 2000 kg.\nA15, A38, A19 e A20 furono prodotti, a tutto il 1974, in circa 3.500 esemplari."}
{"id": "3827577", "revid": "799790", "url": "https://it.wikipedia.org/wiki?curid=3827577", "title": "Sultan (disambigua)", "text": ""}
{"id": "3827580", "revid": "6923", "url": "https://it.wikipedia.org/wiki?curid=3827580", "title": "Dun Laoghaire railway station", "text": ""}
{"id": "3827581", "revid": "126257", "url": "https://it.wikipedia.org/wiki?curid=3827581", "title": "Alfa Romeo A15n", "text": ""}
{"id": "3827582", "revid": "126257", "url": "https://it.wikipedia.org/wiki?curid=3827582", "title": "Alfa Romeo A19n", "text": ""}
{"id": "3827583", "revid": "126257", "url": "https://it.wikipedia.org/wiki?curid=3827583", "title": "Alfa Romeo A38n", "text": ""}
{"id": "3827584", "revid": "126257", "url": "https://it.wikipedia.org/wiki?curid=3827584", "title": "Alfa Romeo F20n", "text": ""}
{"id": "3827587", "revid": "2044650", "url": "https://it.wikipedia.org/wiki?curid=3827587", "title": "Ryan Robbins", "text": "\u00c8 interprete di sette episodi della serie televisiva \"Battlestar Galactica\" dal 2006 al 2009.\nDal 2008 al 2011 ha interpretato il ruolo di Henry Foss nella serie televisiva fantascientifica \"Sanctuary\", per un totale di 59 episodi.\nNel 2010, oltre a partecipare agli episodi di \"Sanctuary\", ha recitato in sei episodi della serie televisiva \"Caprica\".\nAttualmente \u00e8 noto soprattutto per la sua partecipazione alle serie televisive \"Falling Skies\" e \"Continuum\".\nDoppiatori italiani.\nNelle versioni in italiano dei suoi prodotti, Ryan Robbins \u00e8 stato doppiato da:"}
{"id": "3827591", "revid": "767487", "url": "https://it.wikipedia.org/wiki?curid=3827591", "title": "Theophilus London", "text": "Biografia.\nNato sull'isola Trinidad \u00e8 stato cresciuto a Brooklyn. In seguito si \u00e8 trasferito nei sobborghi di Poconos.\nIl suo EP di debutto, \"Lovers Holiday\", pubblicato dalla Warner Bros. Records il 7 febbraio 2011, vede la collaborazione di Dave Sitek da \"TV on the Radio\" , di Sara Quin da \"Tegan and Sara\", di Glasser e di Solange Knowles. Il suo album di debutto \"Timez Are Weird These Days\", mixato dal produttore Dan Carey, \u00e8 stato pubblicato dalla Warner Brothers il 19 luglio 2011.\nSecondo la critica, il genere di London \"attinge da una vasta gamma di stili, dal soul pop al post punk alla elettronica al contemporary R&amp;B\", citando influenze provenienti da Michael Jackson e Prince oltre che dai Kraftwerk e dagli Smiths.\""}
{"id": "3827595", "revid": "628767", "url": "https://it.wikipedia.org/wiki?curid=3827595", "title": "Brandeburgo-Prussia", "text": "Il Brandeburgo-Prussia, il cui il toponimo stava ad indicare l'unione personale di due dei principali dominii degli Hohenzollern, ossia la marca di Brandeburgo e il ducato di Prussia, fu uno Stato europeo esistito dal 1618 al 1701. Una seconda conseguenza di questa incorporazione riguard\u00f2 l'unione dei principati del basso Reno quali quelli di Cleves, di Mark e di Ravensberg dopo il trattato di Xanten del 1614.\nA seguito della pace di Vestfalia, che pose fine alla guerra dei trent'anni nel 1648, il Brandeburgo ottenne Minden e Halberstaft, oltre alla successione in Pomerania, incorporata nel 1654 ai sensi del trattato di Stettino, e al Ducato di Magdeburgo, incorporato nel 1680. In virt\u00f9 del trattato di Bromberg del 1657, concluso durante la seconda guerra del nord, gli elettori vennero liberati dal vassallaggio polacco che derivava dal trattato di Cracovia per il ducato di Prussia ed ottennero le terre di Lauenburg, B\u00fctow e Draheim. Il trattato di Saint-Germain-en-Laye del 1679 espanse la Pomerania brandeburghese verso il basso Oder, una zona di importanza commerciale abbastanza rilevante.\nLa seconda met\u00e0 del XVII secolo gett\u00f2 le basi per la formazione della Prussia perch\u00e9 divenisse una grande potenza in Europa. L'emergente potenziale militare del Brandeburgo-Prussia, basato sull'introduzione di un esercito stabile nel 1653, venne simbolizzata dalle note vittorie a Varsavia (1656) e Fehrbellin (1675) e dal cosiddetto grande inseguimento in slitta (\"Die gro\u00dfe Schlittenfahrt\") del 1678. Il Brandeburgo-Prussia fond\u00f2 inoltre una marina militare stabile e una serie di colonie nella Costa d'Oro brandeburghese e ad Arguin. Federico Guglielmo, conosciuto come \"il Grande Elettore\", apr\u00ec il Brandeburgo-Prussia ad un'immigrazione su vasta scala (\"Peuplierung\") per rifugiati protestanti da tutta Europa (\"Exulanten\"), soprattutto ugonotti, a seguito dell'emanazione dell'editto di Potsdam. Il principe inizi\u00f2 inoltre a centralizzare l'amministrazione del Brandeburgo-Prussia e a ridurre l'influenza degli stati generali.\nNel 1701, Federico III, elettore di Brandeburgo, riusc\u00ec ad elevare lo status del suo dominio in \"Regno in Prussia\" (e non \"di\" Prussia). Un simile scenario venne reso possibile per il fatto che il Ducato di Prussia era formalmente estraneo al Sacro Romano Impero, ma necessit\u00f2 dell'approvazione imperiale, rilevatasi quasi obbligata, data la necessit\u00e0 di alleanze forti in vista della guerra di successione spagnola e della grande guerra del nord. Dal 1701 in poi, i domini degli Hohenzollern adottarono il nome di Regno di Prussia, o semplicemente Prussia. Legalmente, l'unione personale tra Brandeburgo e Prussia continu\u00f2 sino alla dissoluzione del Sacro Romano Impero nel 1806. Ad ogni modo, gi\u00e0 a quell'epoca la signoria del sovrano supremo sull'impero poteva considerarsi una semplice prassi senza alcun effetto legislativo concreto. Dopo il 1791, \"de facto\", il Brandeburgo era divenuto parte del regno prussiano. Federico e i suoi successori seguitarono a centralizzare e a espandere lo stato, trasformando l'unione personale in una provincia subordinata a Berlino.\nStoria.\nLa fondazione sotto Giovanni Sigismondo (1618).\nIl Margraviato di Brandeburgo costituiva la sede principale degli Hohenzollern, che erano principi elettori del Sacro Romano Impero, dal 1415. Nel 1525, in base al trattato di Cracovia, vide la luce il Ducato di Prussia come parziale secolarizzazione dello Stato monastico dei Cavalieri Teutonici. Sulla scia di un rapporto di vassallaggio con il Regno di Polonia, a livello locale il primo ad amministrare la regione fu il duca Alberto I di Prussia, membro di un ramo collaterale della casata di Hohenzollern. Per merito di sua madre Elisabetta, Anna Maria di Brunswick-L\u00fcneburg divenne seconda moglie di Alberto nel 1550, dandogli un successore, Alberto Federico. Nel 1563, la linea brandeburghese degli Hohenzollern ottenne il diritto di successione alla corona polacca. Qualche anno dopo, nel 1568, Alberto Federico divenne duca di Prussia alla morte di Alberto. Sua madre mor\u00ec in quello stesso anno, ma anch'egli cominci\u00f2 a mostrare segni di malattia mentale. A causa della malattia del duca, la Prussia venne governata dal nipote di Alberto Giorgio Federico di Hohenzollern-Ansbach-J\u00e4gersdorf (1577\u20131603). Nel 1573, Alberto Federico spos\u00f2 Maria Eleonora di J\u00fclich-Kleve-Berg, dalla quale ebbe sette figlie.\nNel 1594, la figlia maggiore di Alberto Federico (di soli 14 anni), Anna spos\u00f2 il figlio di Gioacchino III Federico di Brandeburgo, Giovanni Sigismondo. Il matrimonio assicur\u00f2 dunque i diritti di successione anche sul trono del ducato di Prussia cos\u00ec come su quello di Cleves. Alla morte di Giorgio Federico, avvenuta nel 1603, la reggenza del ducato prussiano pass\u00f2 a Gioacchino Federico. Sempre nel 1603, il trattato di Gera venne concluso dai membri della casa di Hohenzollern, stabilendo che i loro territori non venissero divisi al loro interno per il futuro.\nGli elettori di Brandeburgo ereditarono dunque il ducato di Prussia alla morte di Alberto Federico nel 1618, ma il ducato continu\u00f2 ad essere un feudo della corona polacca sino al 1656/1657. Dal momento che Giovanni Sigismondo aveva subito un colpo apoplettico nel 1616 e come conseguenza aveva subito diversi handicap fisici e mentali, sua moglie Anna govern\u00f2 il ducato di Prussia in suo nome sino a quando Giovanni Sigismondo non mor\u00ec per un secondo colpo nel 1619, all'et\u00e0 di 47 anni.\nGiorgio Guglielmo (1619-1640).\nDal 1619 al 1640, Giorgio Guglielmo divenne elettore di Brandeburgo e duca di Prussia. Egli prov\u00f2, senza per\u00f2 riuscirci, a spezzare il predominio dell'Elettorato di Sassonia nella Provincia dell'Alta Sassonia. L'antagonismo Brandeburgo-Sassonia rendeva difficile la difesa della provincia, che venne facilmente surclassata da Albrecht von Wallenstein nel corso della guerra dei trent'anni. Mentre Giorgio Guglielmo aveva richiesto la neutralit\u00e0 nel conflitto, la presenza dell'esercito di Wallenstein lo costrinse ad aderire alla fazione cattolica-imperiale col trattato di K\u00f6nigsberg del 1627 e ad accettare l'occupazione dell'area. Quando l'Impero svedese entr\u00f2 in guerra e avanz\u00f2 nel Brandeburgo dopo la vittoriosa battaglia di Francoforte sull'Oder, Giorgio Guglielmo chiese nuovamente la neutralit\u00e0, con Gustavo II Adolfo di Svezia che quindi costrinse Giorgio Guglielmo a schierarsi con Stoccolma occupandone i territori del Brandeburgo-Prussia e concentrando il suo esercito attorno a Berlino. Giorgio Guglielmo non concluse un'alleanza, ma consent\u00ec agli scandinavi di passare, oltre a concedere loro l'uso di due fortezze ed eventuali sussidi. Come conseguenza, le armate cattoliche ripetutamente si vendicarono razziando le terre del Brandeburgo ed altri possedimenti degli Hohenzollern.\nFederico Guglielmo (1640-1688).\nDurante la guerra dei trent'anni, Giorgio Guglielmo venne succeduto da Federico Guglielmo, nato nel 1620, che divenne noto come \"il Grande Elettore\" (\"Der Gro\u00dfe Kurf\u00fcrst\"). Il carattere del giovane elettore era permeato dal calvinismo elaborato a Calcum, durante la sua lunga permanenza nella Repubblica delle Sette Province Unite durante il suo \"Grand Tour\" e a causa degli eventi della guerra che lo portarono ad incontrarsi con suo zio Gustavo II Adolfo di Svezia in Pomerania in occasione della sottoscrizione del trattato di Stettino, fatto che lo lasci\u00f2 molto impressionato.\nLa fine della guerra dei trent'anni.\nFederico Guglielmo ottenne il governo del Brandeburgo-Prussia in un periodo di profonda crisi politica, economica e demografica causata dalla guerra. Alla sua ascesa, il nuovo elettore ritir\u00f2 l'esercito brandeburghese, ma l'armata venne nuovamente costituita tra il 1643/44. Federico Guglielmo riusc\u00ec a concludere la guerra per la sua patria ed a stabilire un accordo di neutralit\u00e0 con la Svezia e, sebbene esista un rilevante documento a tal proposito del 1641, l'accordo non venne mai ratificato dalla Svezia.\nA quel tempo le forze dell'Impero svedese dominavano la Germania settentrionale e, assieme al loro alleato francese avvicinato con l'intesa di B\u00e4rwalde, la Svezia divenne forza garante della pace di Vestfalia nel 1648. La necessit\u00e0 degli scandinavi di controllare il Mar Baltico stabilendo domini sulle coste (\"dominium maris baltici\") contrastava con l'ambizione di Federico Guglielmo di ottenere il controllo sull'estuario dell'Oder a Stettino, in Pomerania.\nI margravi brandeburghesi avevano da lungo tempo cercato di espandersi verso nord, scatenando per tale motivo un conflitto con cui speravano di congiungere il Brandeburgo al Mar Baltico. Il trattato di Grimnitz del 1529 garant\u00ec la successione brandeburghese nel Ducato di Pomerania al momento dell'estinzione del casato regnante dei Greifen, e ci\u00f2 divenne possibile alla morte del duca Boghislao XIV nel 1637. Col trattato di Stettino del 1630, Boghislao XIV aveva effettivamente concesso il controllo del ducato alla Svezia, che si rifiut\u00f2 di concederlo al Brandeburgo. La pace di Vestfalia propose una spartizione del ducato tra il Brandeburgo e la Svezia, stabilendone gli esatti confini nel trattato di Stettino del 1653. La Svezia mantenne la parte occidentale, tra cui il basso Oder (Pomerania svedese), mentre il Brandeburgo ottenne la parte orientale. Federico Guglielmo era poco soddisfatto di quanto accaduto e l'acquisizione dell'intero ducato di Pomerania divenne uno dei suoi principali obbiettivi di politica estera.\nAi sensi della pace di Vestfalia, Federico Guglielmo venne ricompensato della perdita della Pomerania occidentale con la cessione della sovranit\u00e0 sui territori dei vescovati secolarizzati di Halberstadt e Minden e col diritto di successione al secolarizzato Arcivescovato di Magdeburgo. Con Halberstadt, il Brandeburgo-Prussia ottenne inoltre molti altri territori pi\u00f9 piccoli, ovvero la Signoria di Derenburg, la Contea di Regenstein, la Signoria di Klettenberg e la Signoria di Lohra. Quest'ultimo passo venne voluto in particolare dalla Francia, che tentava cos\u00ec di bilanciare il potere degli imperatori asburgici rafforzando quello degli Hohenzollern. Nel contempo, Federico Guglielmo sfrutt\u00f2 questi territori come teste di ponte per la creazione del futuro dominio della Prussia.\nStrascichi sociali del conflitto.\nDi tutti i territori del Brandeburgo-Prussia, l'Elettorato di Brandeburgo era tra quelli che vennero maggiormente devastati dalla guerra dei trent'anni. Gi\u00e0 prima del conflitto la densit\u00e0 e la ricchezza della popolazione nell'elettorato venivano comparati a quelle di piccoli territori dell'impero, e per di pi\u00f9 le lotte distrussero 60 citt\u00e0, 48 castelli e circa 5.000 villaggi. Il 50% della popolazione mor\u00ec e addirittura in alcune regioni sopravvisse solo il 10% degli abitanti. La popolazione rurale, a causa dei combattimenti nelle citt\u00e0, scese da 300.000 a 75.000 dopo la pace di Vestfalia. Negli agglomerati urbani pi\u00f9 importanti come Berlin-C\u00f6lln e Francoforte sull'Oder, gli abitanti calarono rispettivamente di un terzo e di due terzi. Tra gli altri territori devastati dopo la guerra figuravano la Pomerania, spopolatasi per due terzi, e Magdeburgo, una delle citt\u00e0 pi\u00f9 ricche dell'impero, che fin\u00ec completamente bruciata durante il tragico sacco. L'ultimo ad essere colpito fu il Ducato di Prussia, che venne coinvolto solo perifericamente dalla guerra polacco-svedese, e il Vescovato di Minden. Malgrado gli sforzi volti a migliorare le condizioni del territorio oggi compreso tra Polonia e Germania, solo alla met\u00e0 del XVIII secolo, la popolazione torn\u00f2 ai livelli precedenti al conflitto.\nLa guerra del bestiame.\nNel giugno del 1651 Federico Guglielmo ruppe gli accordi della pace di Vestfalia invadendo lo J\u00fclich-Berg, spostando in tal modo l'epicentro dei suoi possedimenti presso il Cleves-Mark, nell'area del basso Reno. Il trattato di Xanten, che aveva posto fine alla guerra di successione di J\u00fclich tra il Brandeburgo e i conti palatini nel 1614, aveva diviso i Ducati Uniti di J\u00fclich-Kleve-Berg tra i belligeranti, con lo J\u00fclich-Berg governato dai conti cattolici del Palatinato-Neuburg. Dopo la guerra dei trent'anni, Volfango Guglielmo del Palatinato-Neuburg contest\u00f2 l'accordo del 1647, responsabile a suo dire di aver favorito i ducati protestanti a favore di Federico Guglielmo, mentre quest'ultimo insisteva affinch\u00e9 l'accordo venisse rispettato. Al di l\u00e0 dei motivi religiosi, l'invasione di Federico Guglielmo nei territori gli consent\u00ec un'indiscutibile espansione territoriale.\nLa diatriba aveva in s\u00e9 il potenziale perch\u00e9 si potesse scatenare un nuovo conflitto, dal momento che Wolfgang Guglielmo era intenzionato a servirsi dell'esercito del ducato di Lorena che, malgrado la pace di Vestfalia, continuava ad operare nella regione, mentre Federico Guglielmo andava ricercando supporto presso la Repubblica delle Sette Province Unite. Quest'ultima, ad ogni modo, perseguiva una politica di neutralit\u00e0 e si rifiut\u00f2 di allearsi a Federico Guglielmo nella campagna, che era osteggiata da diversi stati dell'Impero. Politicamente isolato, Federico Guglielmo rinunci\u00f2 alla campagna dopo il trattato di Cleves, negoziando coi mediatori imperiali nell'ottobre del 1651; la sottintesa disputa religiosa venne risolta solo nel 1672. Se i confronti militari vennero evitati e l'esercito del Brandeburgo-Prussia era impegnato perlopi\u00f9 ad allevare bestiame nella regione per autosostenersi durante quella campagna senza battaglie (da cui il nome della guerra), questo fatto fece calare di molto la reputazione di Federico Guglielmo.\nLa seconda guerra del nord.\nL'invasione svedese nella Confederazione polacco-lituana nell'anno successivo, passata alla storia come diluvio, port\u00f2 allo scoppio della seconda guerra del nord. Federico Guglielmo offr\u00ec protezione alle citt\u00e0 prussiane concludendo il trattato di Rinsk, ma bisognava vincere la supremazia militare svedese se si voleva sperare che essa si ritirasse dal ducato prussiano. Inseguito dalle forze scandinave verso la capitale prussiana K\u00f6nigsberg, Federico Guglielmo fece pace e si alle\u00f2 con la Svezia, ponendo il ducato di Prussia e l'Ermland come feudi di Carlo X Gustavo di Svezia col trattato di K\u00f6nigsberg stipulato nel gennaio del 1656. L'alleanza si dimostr\u00f2 vincente nella battaglia di Varsavia del giugno di quell'anno, permettendo all'elettore di accrescere la sua reputazione interna. Le continue pressioni su Carlo X Gustavo portarono quest'ultimo a concedere la piena sovranit\u00e0 a Federico Guglielmo sulla Prussia ducale e sull'Ermland con l'intesa di Lubiau del novembre del 1656, finalizzata a preservare la prosecuzione dell'alleanza. Il trattato di Radnot, concluso nel dicembre del medesimo anno dalla Svezia e dai suoi alleati, concedeva inoltre la Grande Polonia al Brandeburgo-Prussia in caso di vittoria.\nQuando venne a formarsi una coalizione anti-svedese, Federico Guglielmo cambi\u00f2 bandiera e si schier\u00f2 col re Giovanni II Casimiro di Polonia, che gli conferm\u00f2, ai sensi del trattato di Bromberg del 1657, la sovranit\u00e0 sulla Prussia, ma non sull'Ermland. Ai sensi del documento, si statu\u00ec che il ducato sarebbe legalmente tornato alla Polonia nel caso in cui la linea dinastica degli Hohenzollern si fosse estinta. La sovranit\u00e0 degli Hohenzollern nel ducato prussiano venne confermata dalla pace di Oliva, con la quale si pose fine alla guerra nel 1660. Le campagne brandeburghesi-prussiane nella Pomerania svedese ebbero un esito interlocutorio e non generarono risultati stabili.\nGuerre in Olanda e Scania.\nNel 1672, quando scoppi\u00f2 la guerra d'Olanda, il Brandeburgo-Prussia ne fu coinvolto quando decise di schierarsi al fianco della Repubblica delle Sette Province Unite. Quest'alleanza si basava su un accordo risalente al 1669 ed aveva gi\u00e0 portato all'occupazione francese di Cleves. Nel giugno del 1673 Federico Guglielmo scelse di abbandonare l'alleanza olandese e concluse un trattato separato con la Francia, chiedendo in cambio la restituzione di Cleves. Quando il Sacro Romano Impero dichiar\u00f2 guerra alla Francia (\"Reichskrieg\"), il Brandeburgo-Prussia cambi\u00f2 nuovamente bandiera e si alle\u00f2 con le forze imperiali. Parigi reag\u00ec esercitando delle pressioni sul suo alleato svedese al fine riprendere gli attacchi al Brandeburgo-Prussia da nord. Carlo XI di Svezia, dipendente dai sussidi transalpini, pur riluttante, occup\u00f2 la Uckermark brandeburghese nel 1674, scatenando in Germania la cosiddetta guerra di Scania o guerra brandeburgo-svedese. Federico Guglielmo ag\u00ec prontamente marciando con il suo esercito dal Reno alla regione settentrionale del Brandeburgo, ove incontr\u00f2 l'esercito svedese che si era impantanato nel tentativo di attraversare una palude, scontrandosi con questo nella battaglia di Fehrbellin (1675). Malgrado lo scontro non rappresent\u00f2 pi\u00f9 di una semplice schermaglia, la vittoria per Federico Guglielmo si tramut\u00f2 in un trionfo dal grande significato simbolico. Sulla scia dell'entusiasmo, \"Grande Elettore\" scagli\u00f2 infatti una controffensiva volta a inseguire le forze svedesi durante la loro ritirata verso la Pomerania svedese.\nConsiderate le difficolt\u00e0 legate alle lotte, il re polacco Giovanni III Sobieski ipotizz\u00f2 di ripristinare la sovranit\u00e0 polacca sul ducato di Prussia e, a tal scopo, egli concluse un'alleanza con la Francia l'11 giugno 1675. Parigi promise assistenza e sussidi, mentre Sobieski in cambio permise alla Francia di compiere dei reclutamenti nella Confederazione polacco-lituana e di assistere l'Ungheria, in modo da distrarre gli Asburgo dalla loro guerra contro la Francia. Perch\u00e9 questo piano funzionasse, Varsavia doveva prima concludere la sua guerra contro l'Impero ottomano, ove la Francia aveva lungamente fallito. Successivamente, Sobieski si oppose al Papato e l'opposizione cattolica interna port\u00f2 a notevoli crepe tra i vari partiti aristocratici. Bench\u00e9 il trattato di \u017burawno pose fine alla guerra polacco-ottomana del 1676, Sobieski prefer\u00ec schierarsi con l'imperatore e i piani per una campagna prussiana si arenarono.\nDal 1678 Federico Guglielmo aveva quasi sottomesso la Pomerania svedese a seguito dell'assedio di Stralsund e l'aveva occupata quasi completamente per mezzo della spedizione di R\u00fcgen, guidata dalla Danimarca-Norvegia. Questo fatto venne seguito da un altro successo riportato contro la Svezia, coinciso con quando Federico Guglielmo scacci\u00f2 gli svedesi dalla Prussia nel cosiddetto grande inseguimento in slitta. Quando Luigi XIV di Francia concluse la guerra olandese col trattato di Nimega, egli fece marciare le sue armate ad est per aiutare l'alleato svedese e costrinse Federico Guglielmo essenzialmente ad accettare allo \"status quo ante bellum\" col trattato di Saint-Germain-en-Laye del 1679. Sebbene la guerra di Scania avesse portato solo a piccole conquiste territoriali, il Brandeburgo-Prussia ottenne maggior prestigio e considerazione in Europa.\nLa guerra di corsa ispano-brandeburghese.\nCercando di recuperare dalla Spagna un debito di 1,8 milioni di talleri, che quest'ultima si rifiutava di onorare, Federico Guglielmo diede nel 1680 il via ad una guerra di corsa contro la Spagna, con l'intento di utilizzare l'equivalente dovuto con i bottini ottenuti dalla conquista di mercantili spagnoli. Tuttavia, dopo alcuni limitati successi nel Mare del Nord e nei Caraibi, una squadra navale della giovane Marina brandeburghese sub\u00ec il 30 settembre 1681 una sonora sconfitta al largo di Capo San Vincenzo, nel Portogallo meridionale, ove si era spinta allo scopo di intercettare uno dei ricchi convogli spagnoli provenienti dalle colonie americane. A causa dei risultati limitati e delle proteste delle altre potenze europee, Federico Guglielmo rinunci\u00f2 alla guerra di corsa.\nFederico III (I) (1688-1713).\nFederico III di Brandeburgo, dal 1701 detto anche Federico I di Prussia, nacque a K\u00f6nigsberg nel 1657. Gi\u00e0 negli ultimi anni del regno di suo padre, le amichevoli relazioni con la Francia stabilite dopo il trattato di Saint-Germain-en-Laye del 1679 si erano raffreddate, principalmente a causa della questione degli ugonotti regolata dall'editto di Potsdam. Nel 1686, Federico Guglielmo si rivolse alla casa degli Asburgo e concluse un'alleanza con l'imperatore il 22 dicembre 1686. Affinch\u00e9 si concludesse tale intesa, Federico Guglielmo rinunci\u00f2 ai propri diritti sulla Slesia in favore della casata regnante in Austria ed in cambio ricevette la Contea di Schwiebus, situata al confine con la Neumark. Federico, presente ai negoziati come principe ereditario, assicur\u00f2 gli Asburgo della continuazione dell'alleanza una volta che egli stesso avesse raggiunto il trono prussiano, e segretamente concluse un emendamento per far tornare la contea di Schwiebus in cambio della Slesia, come effettivamente sarebbe poi accaduto nel 1694. Per la durata del suo regno, il Brandeburgo-Prussia rimase un alleato asburgico ed impieg\u00f2 ripetutamente le proprie truppe per combattere i francesi. Nel 1693, Federico III inizi\u00f2 a sondare la possibilit\u00e0 di ottenere un'elevazione del proprio status dagli Asburgo a Vienna e, mentre il primo tentativo rimase senza successo, l'elevazione a monarca rimase il primo obiettivo della sua agenda politica.\nTale ultimo proposito, ritenuto non un mero orpello decorativo, proseguiva la necessit\u00e0 di dimostrare al resto del continente che la Prussia poteva annoverarsi tra le principali potenze. Sebbene Federico III godesse gi\u00e0 dello status elevato di principe elettore, questo titolo onorifico apparteneva anche a Massimiliano I di Baviera dal 1623, nonch\u00e9 all'Elettore del Palatinato, dalla pace di Vestfalia del 1648, ed a Ernesto Augusto, della casata di Hannover, dal 1692. Il gruppo sopra menzionato formava il circolo esclusivo dei principi elettori, composto da nove membri, sei dei quali erano principi secolari. Grazie a tale organo consultivo, Augusto il Forte, Elettore di Sassonia, si assicur\u00f2 la corona polacca nel 1697 e la casa di Hannover il trono britannico. Nella prospettiva di Federico III, lo stato di stagnazione in cui stavano vessando i suoi domini lo avrebbe portato ad una perdita di potere e questa prospettiva sembr\u00f2 essere confermata quando i regnanti d'Europa ignorarono la posizione del Brandeburgo-Prussia nel trattato di Rijswijk (1697).\nFederico decise dunque di elevare il ducato di Prussia a regno, sebbene fosse cosciente del fatto che nel Sacro Romano Impero nessuno potesse chiamarsi re ad eccezione dell'imperatore e del re di Boemia. Ad ogni modo, la Prussia rimaneva al di fuori dei confini e gli Hohenzollern detenevano una piena sovranit\u00e0 sui loro territori. La praticabilit\u00e0 di questo piano venne messa in dubbio da molti dei suoi consiglieri, e in ogni caso la corona sarebbe stata valida solo se riconosciuta dalla nobilt\u00e0 europea oltre che dall'imperatore. Nel 1699, i negoziati ripresero con l'imperatore Leopoldo I, il quale aveva notoriamente bisogno di alleati per la affrontare la guerra di successione spagnola, che stava per scoppiare. Il 16 novembre 1700 l'imperatore approv\u00f2 l'incoronazione di Federico col \"Krontraktat\" (\"Trattato della corona\"). Per evitare lo scoppio di problematiche nelle relazioni diplomatiche e in segno di rispetto verso la Confederazione polacco-lituana, che deteneva le province della Prussia reale e dell'Ermland, venne concordato che Federico avrebbe assunto in titolo di \"re in Prussia\" anzich\u00e9 re \"di\" Prussia. L'impero britannico e la Repubblica delle Sette Province Unite, per ragioni simili a quelle dell'imperatore, ritennero valida l'elevazione di Federico e la sua incoronazione.\nIl 17 gennaio 1701 Federico cre\u00f2 il suo nuovo stemma, l'aquila nera prussiana, con tanto di motto, \"cuique suum\". Il 18 gennaio egli s'incoron\u00f2 con la moglie Sofia Carlotta in una sfarzosa cerimonia tenutasi al castello di K\u00f6nigsberg.\nIl 28 gennaio successivo, Augusto il Forte, pur non essendo ancora re di Polonia ma solo elettore di Sassonia, si congratul\u00f2 con Federico. Nel febbraio di quell'anno la Danimarca-Norvegia accett\u00f2 l'elevazione di Federico nella speranza di ottenere un alleato in pi\u00f9 nella grande guerra del nord e, per le medesime ragioni, nel 1701 il regno prussiano venne accettato dallo zar di Russia; gran parte dei principi del Sacro Romano Impero segu\u00ec la medesima scelta. Carlo XII di Svezia accett\u00f2 Federico come re prussiano nel 1703, mentre nel 1713 Francia e Spagna accettarono anch'esse lo status regale di Federico.\nL'incoronazione non venne accettata invece dall'Ordine Teutonico, che malgrado la secolarizzazione del Ducato di Prussia, avvenuta nel 1525, continuava a rivendicare il possesso della regione. Il Gran Maestro dell'Ordine protest\u00f2 presso la corte imperiale ed il papa invi\u00f2 una circolare a tutti i reggenti cattolici affinch\u00e9 non accettassero lo \"status\" regale di Federico. Sino al 1787, i documenti papali continuarono a parlare dei re prussiani come \"Margravi del Brandeburgo\" proprio per sottolineare il mancato riconoscimento di quel trono da parte della Santa Sede. Nemmeno la Confederazione polacco-lituana riconobbe il trono prussiano, vedendo in pericolo la Prussia reale e solo nel 1764 la sovranit\u00e0 del re di Prussia venne accettata.\nDal momento che il Brandeburgo era ancora legalmente parte del Sacro Romano Impero, l'unione personale tra Brandeburgo e Prussia tecnicamente continu\u00f2 sino alla dissoluzione dell'impero nel 1806. Dal momento che per\u00f2 gi\u00e0 nel XVIII secolo il potere imperiale era solo formale, \"de facto\" il Brandeburgo venne trattato alla stregua di una provincia del regno di Prussia, pur riconoscendo e accettando la sovranit\u00e0 dell'imperatore su una parte dei propri territori.\nPolitica.\nApparato amministrativo.\nA met\u00e0 del XVI secolo i margravi di Brandeburgo erano divenuti fortemente indipendenti dagli stati generali locali (conti, signori locali, cavalieri e villaggi, ma nessun prelato per via della Riforma protestante del 1538). Le liberalit\u00e0 del margraviato e la gestione delle tasse erano controllate dal \"Kreditwerk\", un'istituzione non controllata dall'elettore, e la \"Gro\u00dfer Ausschu\u00df\" (\"Gran Commissione\") degli stati. Queste risultarono le concessioni eseguite da Gioacchino II nel 1541 in cambio di aiuto finanziario da parte degli stati generale, anche se il \"Kreditwerk\" era finito in bancarotta tra il 1618 ed il 1625. Il margravio dovette inoltre cedere il diritto di veto agli stati generali per tutte le questioni \u00abper il bene del paese\u00bb, nelle contese legali e nella vendita delle propriet\u00e0 statali.\nAllo scopo di ridurre l'influenza degli stati generali, Gioacchino Federico nel 1604 aveva creato un consiglio chiamato \"Geheimer Rat f\u00fcr die Kurmark\" (\"Consiglio Segreto per l'Elettorato\"), che al posto degli stati generali aveva la funzione di supremo consiglio dell'elettore. Mentre il consiglio venne stabilito in maniera permanente nel 1613, esso fall\u00ec nell'ottenere una qualsiasi influenza nella vita dello stato sino al 1651, a causa della guerra dei trent'anni.\nSino a dopo quest'ultimo conflitto, i territori del Brandeburgo-Prussia rimasero politicamente indipendenti l'uno dall'altro, connessi solo da un comune feudatario superiore. Federico Guglielmo si preoccup\u00f2 di revisionare la trasformazione dall'unione personale a unione reale, iniziando a centralizzare il governo del Brandeburgo-Prussia col tentativo di fondare il \"Geheimer Rat\" come autorit\u00e0 centrale per entrambi i territori nel 1651, ma questo progetto si dimostr\u00f2 impraticabile. Al contrario, l'elettore continu\u00f2 a nominare un governatore (\"Kurf\u00fcrstlicher Rat\") per ciascun territorio, il quale in molti casi era un membro del \"Geheimer Rat\". L'istituzione pi\u00f9 potente nei territori rimase i governi degli stati generali (\"Landst\u00e4ndische Regierung\", chiamati \"Oberratsstube\" in Prussia e \"Geheime Landesregierung\" a Mark e Cleves), che erano le pi\u00f9 alte agenzie di governo riguardo alla giurisdizione, all'amministrazione ed alla finanza locale. L'elettore tent\u00f2 di bilanciare i governi degli stati generali con la creazione dell\"'Amtskammer\" per amministrare e coordinare i domini dell'elettore, la tassazione ed i privilegi. Queste camere vennero introdotte dapprima in Brandeburgo nel 1652, poi a Cleves e Mark nel 1653, in Pomerania nel 1654, in Prussia nel 1661 e in Magdeburgo nel 1680. Sempre nel 1680, il \"Kreditwerk\" pass\u00f2 sotto l'egida dell'elettore.\nL'esercizio della tassazione da parte di Federico Guglielmo (\"Akzise\"), che dal 1667 rimpiazz\u00f2 il tradizionale sistema di riscossione delle tasse in Brandeburgo ed in Prussia, era essenzialmente destinato al sostentamento dell'esercito stabile, che venne creato dall'elettore senza consultare gli stati generali. La conclusione della seconda guerra del nord aveva rafforzato politicamente l'elettore, permettendogli di riformare la costituzione di Cleves e Mark nel 1660 e nel 1661 per introdurre ufficiali leali a lui e indipendenti dagli stati generali locali. Nel ducato di Prussia, egli conferm\u00f2 i tradizionali privilegi agli stati nel 1663, ma questi ultimi accettarono le riconferme a patto che tali privilegi non fossero usati dall'elettore per esercitare interferenze nel governo locale. Come in Brandeburgo, Federico ignor\u00f2 i privilegi degli stati generali prussiani di confermare o porre il veto sulle tasse decretate dall'elettore stesso; mentre nel 1656 l\"Akzise\" venne creata col consenso degli stati, l'elettore incamerava tasse con la forza, senza che queste venissero approvate dagli stati generali prussiani dal 1674. Sino al 1704, gli stati generali prussiani avevano \"de facto\" demandato i loro diritti di approvare la tassazione dell'elettore pur essendo titolati a farlo. Nel 1682 l'elettore introdusse un\"Akzise\" in Pomerania e nel 1688 in Magdeburgo, mentre a Cleves e Mark un\"Akzise\" venne introdotta solo tra il 1716 ed il 1720. Per le riforme di Federico Guglielmo, le entrate statali incrementarono sotto il suo regno, ed il livello di tassazione raggiunse un peso per la popolazione doppio di quanto si pagasse in Francia nella medesima epoca.\nSotto il governo di Federico III (I), i territori prussiani e brandeburghesi furono \"de facto\" ridotti a province del Regno di Prussia. Il testamento di Federico Guglielmo avrebbe voluto dividere il Brandeburgo-Prussia tra i suoi figli, ma il primogenito Federico III, sulla base di un accordo con l'imperatore, ne divenne l'unico sovrano col trattato di Gera, che proibiva inoltre la futura divisione dei territori degli Hohenzollern. Nel 1689, venne creata una nuova camera centrale per tutti i territori brandeburgo-prussiani, detta \"Geheime Hofkammer\" (dal 1713: \"Generalfinanzdirektorium\"). Questa camera ebbe le funzioni di agenzia governativa superiore per le \"Amtskammer\" dei due territori. Il Commissariato Generale di Guerra (\"Generalkriegskommissariat\") emerse come seconda agenzia generale, superiore alle locali agenzie del \"Kriegskommissariat\", inizialmente concentrata sull'amministrazione dell'esercito, ma dal 1712 trasformata in un'agenzia col compito di raccogliere tasse ed esercitare funzioni di polizia.\nSuddivisioni amministrative.\n\"(Kotulla (2008), p.\u00a0261)\"\nForze armate.\nEsercito.\nIn virt\u00f9 delle esperienze vissute in tempo di guerra, il \"Grande Elettore\" Federico Guglielmo si era convinto che il Brandeburgo-Prussia dovesse prevalere nella regione a livello militare con un esercito permanente. Tradizionalmente, la formazione e il finanziamento di un esercito di riserva risultava un privilegio esclusivo degli stati, cosa che Federico Guglielmo sapeva bene. Al fine di espandere ulteriormente le proprie armate in tempo di pace, egli aveva ottenuto il consenso del \"landtag\" con un decreto emesso il 26 luglio 1653. In cambio, egli conferm\u00f2 molti privilegi ai cavalieri, tra cui l'esenzione dalle tasse nonch\u00e9 il mantenimento della giurisdizione personale e del potere di polizia nei loro possedimenti (\"Patrimonialgerichtsbarkeit\") oltre al mantenimento della condizione della servit\u00f9 della gleba (\"Leibeigenschaft\", \"Bauernlegen\").\nIn principio, i contributi vennero limitati a sei anni, anche se poi Federico Guglielmo continu\u00f2 obbligando i vari strati sociali al pagamento delle tasse sino al completamento del suo ambizioso progetto. I contributi vennero confermati nel 1662, ma trasformati dal 1666 in una vera e propria tassa governativa. Sino al 1657 le citt\u00e0 avevano contribuito non con la messa a disposizione di soldati, ma con pagamenti in denaro a favore dei suoi uomini. I combattenti, in una prima fase limitati a 8.000 uomini, salirono presto a 25.000 effettivi e poi a 30.000 nel 1688. Tramite quest'aumento Federico Guglielmo era riuscito a finanziare il suo nuovo esercito, il cui scopo appariva chiaramente quello di garantire sicurezza alla sua nazione e provare a imporsi nello scenario della Germania settentrionale. Tuttavia, dal 1688 i costi ammontavano gi\u00e0 alla considerevole somma di 1.500.000 talleri, ovvero alla met\u00e0 del bilancio statale disponibile.\nMarina.\nIl Brandeburgo-Prussia fond\u00f2 una marina militare e delle colonie durante il regno di Federico Guglielmo. Il \"Grande Elettore\" aveva trascorso gran parte della propria infanzia alla corte pomerana e nelle citt\u00e0 portuali di Wolgast (1631-1633) e Stettino (1633-1635), e successivamente aveva studiato nelle universit\u00e0 olandesi di Leida e dell'Aia (1635-1638). Quando Federico Guglielmo divenne elettore nel 1640, egli invit\u00f2 ingegneri olandesi in Brandeburgo ed invi\u00f2 degli ingegneri brandeburghesi a studiare nei Paesi Bassi, e nel 1646 spos\u00f2 la contessa Luisa Enrichetta della casata olandese di Orange-Nassau. Dopo la guerra dei trent'anni, Federico Guglielmo tent\u00f2 di acquisire delle finanze per ricostruire il proprio paese partecipando al commercio oltremare, e tentando addirittura di formare una Compagnia delle Indie Orientali brandeburgo-prussiana. Egli assunse l'ammiraglio olandese Aernoult Gijsels van Lier come suo consigliere e tent\u00f2 di persuadere l'imperatore ed i principi tedeschi a prendere parte alla sua impresa. L'imperatore, ad ogni modo, declin\u00f2 l'offerta considerandola pericolosa e di disturbo nei confronti degli interessi di altre potenze europee. Nel 1651, Federico Guglielmo acquist\u00f2 le localit\u00e0 danesi di Dansborg e Tranquebar per 120.000 reichstaler. Dal momento che Federico Guglielmo non disponeva della somma necessaria, egli chiese alla popolazione di alcune citt\u00e0 anseatiche di investire nel progetto, ma dal momento che non fu in grado comunque di raccogliere la somma prevista, il trattato con la Danimarca venne reso nullo nel 1653.\nNel 1675, dopo la vittoria a Fehrbellin e l'avanzata del Brandeburgo-Prussia nella Pomerania svedese durante la guerra di Scania, Federico Guglielmo decise di fondare una marina militare. Egli ingaggi\u00f2 a questo scopo il mercante e armatore olandese Benjamin Raule quale suo consigliere, il quale, dopo un personale incontro con Federico Guglielmo nel 1675, si stabil\u00ec definitivamente nel Brandeburgo nel 1676 e divenne la principale figura dell'impresa navale e coloniale del Brandeburgo-Prussia. La marina brandeburgo-prussiana venne costituita inizialmente con dieci navi che Federico Guglielmo acquist\u00f2 da Raule, ottenendo i propri primi successi nella guerra contro la Svezia, appoggiando l'assedio di Stralsund e Stettino e l'invasione di R\u00fcgen. A Pillau (oggi Baltiysk), sulla costa prussiana orientale, Raule fond\u00f2 un porto e ne miglior\u00f2 le comunicazioni.\nDopo il trattato di Saint-Germain-en-Laye del 1679, la marina venne utilizzata per contrastare le navi svedesi nel Mar Baltico, e nel 1680, sei vascelli brandeburgo-prussiani catturarono il vascello spagnolo \"Carolus Secundus\" presso Ostenda per far pressione sulla Spagna affinch\u00e9 pagasse i sussidi promessi e diede cos\u00ec inizio ad una guerra di corsa contro la Spagna. Un tentativo di catturare le navi onerarie spagnole, che portavano in Europa l'argento dalle colonie, termin\u00f2 con una sonora sconfitta (30 settembre 1681), che pose fine alla guerra. Negli anni successivi, la marina venne espansa, e la politica di prendere navi in affitto venne sostituita da quella di fabbricarle o acquistarle. Il 1\u00ba ottobre 1684 Federico Guglielmo compr\u00f2 tutte le navi che aveva preso precedentemente gi\u00e0 in affitto per 110.000 talleri. Sempre nel 1684, il porto di Emden in Frisia orientale venne sostituito da quello di Pillau come principale base navale brandeburgo-prussiana. Sebbene Emden non fosse parte del Brandeburgo-Prussia, l'elettore deteneva la propriet\u00e0 del vicino castello di Greetsiel e negozi\u00f2 comunque per mantenere una guarnigione in loco.\nPolitica coloniale.\nLa Costa d'Oro africana.\nNel 1679 Raule present\u00f2 a Federico Guglielmo un piano per fondare delle colonie nella Guinea africana e l'elettore lo approv\u00f2. Nel luglio del 1680, Federico Guglielmo invi\u00f2 delle ispezioni e due navi vennero prescelte per iniziare a creare i primi contatti con le trib\u00f9 africane ed esplorare possibili aree dove sarebbero potute sorgere le colonie. Il 17 settembre la fregata \"Wappen von Brandenburg\" (\"Stemma di Brandeburgo\") e la \"Morian\" (termine poetico per \"Mohr\", \"Negro\") lasciarono la madrepatria alla volta della Guinea. La nave raggiunse la Guinea nel gennaio del 1681. Dal momento che la ciurma della \"Wappen von Brandenburg\" era riuscita a vendere un barile di \"brandy\" agli africani in un territorio conteso della Compagnia olandese delle Indie orientali, quest'ultima confisc\u00f2 la nave nel marzo di quell'anno. I marinai della nave rimanente, la \"Morian\", riuscirono a firmare tre contratti commerciali coi capi trib\u00f9 locali il 16 maggio, prima che gli olandesi decidessero di espellere il vascello dalle acque costiere. Questo trattato, ufficialmente dichiarato come accordo commerciale, includeva una clausola di sottomissione dei capi alla signoria di Federico Guglielmo e dava possibilit\u00e0 al Brandeburgo-Prussia di stabilire un forte in loco, dand\u00f2 cos\u00ec inizio all'era coloniale del Brandeburgo-Prussia.\nPer facilitare le spedizioni coloniali, il 7 marzo 1682 venne fondata la Compagnia brandeburghese africana, inizialmente con quartier generale a Berlino e porto principale a Pillau, trasferito dal 1683 a Emden. Dopo quest'esperienza, le spedizioni vennero finanziate essenzialmente con capitali privati, tra cui quelli degli stessi Raule e Federico Guglielmo. Nel luglio del 1682, una spedizione promossa dal prussiano Otto Friedrich von der Groeben venne inviata in Guinea per erigere la fortezza di Gro\u00dffriedrichsburg. Il 24 febbraio 1684 venne siglato un altro trattato coi capi indigeni, che permise l'erezione di un secondo forte nei pressi di Accada (oggi Akwidaa), col nome di Dorotheenschanze dalla seconda moglie di Federico Guglielmo. Il 4 febbraio 1685 venne siglato un trattato coi capi di Taccararay (oggi Takoradi), 30 chilometri ad est di Gro\u00dffriedrichsburg. Un quarto forte venne costruito nella primavera successiva presso il villaggio di Taccrama, tra Gro\u00dffriedrichsburg e Dorotheenschanze, chiamato \"Loge\" o \"Sophie-Louise-Schanze\". Complessivamente, la colonia comprendeva circa 50 chilometri di linea costiera e non si estendeva all'interno del territorio.\nArguin.\nUna seconda colonia venne fondata nell'arcipelago di Arguin, presso le coste dell'Africa occidentale (oggi parte della Mauritania). A differenza della colonia della Guinea, Arguin era gi\u00e0 stata una colonia: nel 1520, il Portogallo aveva costruito un forte sull'isola principale dell'area, che pass\u00f2 poi sotto il controllo della Spagna, come tutto il Portogallo dal 1580. Nel 1638 la colonia venne conquistata dalla Repubblica delle Sette Province Unite e nel 1678 dalla Francia, che a causa degli alti costi di mantenimento l'abbandon\u00f2 e vi demol\u00ec il forte poco dopo. Il 27 luglio 1685 venne organizzata una spedizione da Federico Guglielmo e da Raule, che prese possesso della colonia vacante il 1\u00ba ottobre. Successivamente, il forte venne ricostruito ed i contatti con la popolazione indigena vennero ripresi. La Francia, allarmata, invi\u00f2 un vascello per riconquistare il forte sul finire del 1687, ma l'attacco della fregata francese e di un vascello pi\u00f9 piccolo venne ostacolato dalla guarnigione brandeburgo-prussiana. La vittoria miglior\u00f2 le relazioni con gl'indigeni, molti dei quali erano stati scontenti del dominio francese, che aveva lo scopo essenzialmente di trarre schiavi dall'isola. Sebbene Arguin non raggiungesse l'importanza economica di Gro\u00dffriedrichsburg, fu comunque un'esperienza coloniale significativa per il Brandeburgo-Prussia.\nCaraibi.\nEra necessario che le colonie africane, fondate dal Brandeburgo-Prussia per partecipare al Commercio triangolare, venissero appoggiate da una colonia nel Mar dei Caraibi. Nel 1684, il Brandeburgo-Prussia cerc\u00f2 di prendere le isole francesi di Sainte Croix e Saint Vincent senza riuscirvi. Nel novembre del 1685, dopo un tentativo fallito di acquistare Saint Thomas dalla Danimarca-Norvegia, venne raggiunto un accordo brandeburghese-danese che permise alla Compagnia brandeburghese africana di ottenere in affitto parte di Saint Thomas come base per 30 anni, pur rimanendo la sovranit\u00e0 nelle mani della Danimarca e l'amministrazione alla Compagnia danese delle Indie orientali e della Guinea. Il primo vascello brandeburghese giunse nel 1686, con 450 schiavi provenienti da Gro\u00dffriedrichsburg. Il Brandeburgo-Prussia stabil\u00ec la propria capitale in loco nella citt\u00e0 di Charlotte Amalie, chiamata originariamente \"Brandenburgery\", e altri territori chiamati Baia di Krum e Possedimenti di Bordeaux pi\u00f9 a ovest. Nel 1688 300 europei e molte centinaia di schiavi erano gi\u00e0 residenti nei possedimenti brandeburghesi dei Caraibi. Nel novembre del 1695, forze francesi raggiunsero la colonia brandeburghese. Nel 1731, la compagnia brandeburgo-prussiana di Saint Thomas inizi\u00f2 a non pagare pi\u00f9 l'affitto concordato e dovette abbandonare l'isola nel 1735, tanto era calato l'interesse coloniale per quell'area da parte dei prussiani. Gli ultimi territori rimasti vennero venduti all'asta nel 1738.\nIl Brandeburgo-Prussia tent\u00f2 inoltre di acquisire l'isola di Crab nel 1687, ma essa era contesa anche da Danimarca, Gran Bretagna e Spagna e quando venne inviata una seconda spedizione nel 1692 l'isola venne trovata ormai in mano danese ed il piano venne abbandonato. Nel 1689, il Brandeburgo-Prussia riusc\u00ec ad annettere l'isola di Peter, ma le piccole rocce affioranti dalla sua baia la rendevano inadatta per il commercio o l'insediamento. Nel 1691, il Brandeburgo-Prussia ed il Ducato di Curlandia si accordarono per la spartizione di Tobago, ma dal momento che il governo curlandese aveva deciso di non dare troppo peso alla colonia oltremare, che nel frattempo era divenuta contesa anche dalla Gran Bretagna, l'accordo venne reso nullo, ed i negoziati con la Gran Bretagna portarono ad un nulla di fatto. Nel 1695, il Brandeburgo-Prussia tent\u00f2 di acquistare Tortola, ma la Gran Bretagna neg\u00f2 a loro il permesso di insediarsi. Allo stesso modo, la Gran Bretagna declin\u00f2 l'offerta di comprare Sint Eustatius nel 1697.\nReligione.\nNel 1613, Giovanni Sigismondo si convert\u00ec dal luteranesimo al calvinismo, ma non riusc\u00ec a ottenere la conversione completa del suo stato per via del principio universalmente accettato del \"cuius regio, eius religio\". Per questo, il 5 febbraio 1615, egli fgarant\u00ec ai luterani la libert\u00e0 religiosa, mentre la corte elettorale rimase in gran parte calvinista. Quando Federico Guglielmo I ricostru\u00ec l'economia del Brandeburgo-Prussia, egli inizi\u00f2 ad attrarre immigrati dall'Europa, in particolare offrendo loro asilo religioso, in particolare con l'editto di Potsdam che attrasse pi\u00f9 di 15.000 ugonotti verso i territori prussiani."}
{"id": "3827599", "revid": "2096950", "url": "https://it.wikipedia.org/wiki?curid=3827599", "title": "Bruno Giordano", "text": ""}
{"id": "3827614", "revid": "486946", "url": "https://it.wikipedia.org/wiki?curid=3827614", "title": "Cimitero P\u00e8re-Lachaise", "text": ""}
{"id": "3827615", "revid": "404449", "url": "https://it.wikipedia.org/wiki?curid=3827615", "title": "Bruno Giordano (politico)", "text": "Biografia.\nInizia l'attivit\u00e0 politica nelle file del PSDI nel 1975. Nel 1985 entra nel PSI; quindi aderisce al Partito Socialista Valdostano.\nNel 2005 \u00e8 eletto per la prima volta nel consiglio comunale di Aosta come indipendente nella lista dell'Union Vald\u00f4taine.\nNel 2010 \u00e8 stato eletto sindaco di Aosta nel quadro di un'alleanza tra autonomisti e Il Popolo della Libert\u00e0. Pochi mesi dopo si \u00e8 iscritto all'Union Vald\u00f4taine.\nNon si ricandida per il secondo mandato e viene sostituito da Fulvio Centoz, segretario regionale del PD e sindaco uscente di Rh\u00eames-Notre-Dame."}
{"id": "3827618", "revid": "235890", "url": "https://it.wikipedia.org/wiki?curid=3827618", "title": "Sistema dinamico discreto", "text": ""}
{"id": "3827621", "revid": "404449", "url": "https://it.wikipedia.org/wiki?curid=3827621", "title": "Guido Grimod", "text": ""}
{"id": "3827622", "revid": "533647", "url": "https://it.wikipedia.org/wiki?curid=3827622", "title": "Premio Dr. Fritz Todt", "text": "Il premio \"Dr. Fritz Todt\" (in tedesco \"Dr.-Fritz-Todt-Preis\") fu un riconoscimento istituito da Adolf Hitler il 12 novembre 1943 in memoria del ministro Fritz Todt, per premiare quei tedeschi che si fossero particolarmente distinti nel campo dell'industria bellica.\nInquadramento storico.\nFritz Todt appartenne al novero dei principali capi del Partito nazista: Adolf Hitler lo consider\u00f2 sempre una delle persone chiave dell'apparato, conferendogli personalmente degli incarichi di altissimo livello e delle competenze che spesso si sovrapponevano a quelle di altri ministeri del Terzo Reich: a luglio del 1933 fu nominato \"Generalinspektor f\u00fcr das deutsche Stra\u00dfenwesen\" (Ispettore generale per le strade tedesche), ed in questo particolare ruolo fu il principale fautore dello sviluppo delle autostrade tedesche (\"Reichsautobahnen\"). Successivamente, venne nominato \"Leiter des Hauptamts f\u00fcr Technik in der Reichsleitung der NSDAP\" (Direttore dell'ufficio centrale per l'ingegneria nella direzione generale del Partito Nazionalsocialista) e \"Generalbevollm\u00e4chtigter f\u00fcr die Regelung der Bauwirtschaft\" (Commissario generale per la regolamentazione delle costruzioni industriali): i suoi ordini erano considerati immediatamente esecutivi senza necessit\u00e0 di ottenere ulteriori approvazioni.\nNel 1938 cre\u00f2 l'Organizzazione Todt, che nel corso del tempo divenne il pi\u00f9 importante agglomerato industriale del Reich, utilizzando oltre 1,4 milioni di lavoratori, in gran parte deportati e prigionieri di guerra. Lo stesso anno, per lo sviluppo dei progetti autostradali ricevette il Premio nazionale tedesco per l'arte e la scienza, che a partire dall'anno precedente era divenuto una sorta di premio Nobel tedesco.\nIl 17 marzo 1940 Todt fu nominato \"Reichsminister f\u00fcr R\u00fcstung- und Kriegsproduktion\" (Ministro per gli armamenti e la produzione di guerra): un ruolo di enorme importanza e responsabilit\u00e0, che lo rafforz\u00f2 vieppi\u00f9 nel suo potere, per quanto entrasse in ripetuti contrasti col comando della Wehrmacht e con Hermann G\u00f6ring.\nL'8 febbraio 1942, di ritorno da un incontro con Hitler nella \"Wolfsschanze\" (Tana del lupo) a Rastenburg, il suo aereo esplose al decollo e cadde al suolo, uccidendo tutti gli occupanti. Al suo posto venne nominato Albert Speer, che diede ulteriore impulso alla produzione bellica.\nFritz Todt venne celebrato ancor pi\u00f9 di quanto accadde in vita. Hitler l'11 febbraio istitu\u00ec l'Ordine tedesco come principale decorazione personale, di partito e statale, e la concesse a Todt \"post mortem\". L'anno successivo - e precisamente il 12 novembre 1943 - Hitler cre\u00f2 un premio speciale intitolato a Fritz Todt (\"Dr.-Fritz-Todt-Preis\"), per onorare le persone che nel campo industriale avessero contribuito in maniera significativa allo sforzo bellico.\nConferimento.\nLa decorazione venne concepita in tre gradi, ognuno dei quali accompagnato da un premio in denaro:\nIl grado dipendeva dalla significativit\u00e0 delle invenzioni o degli sviluppi o pi\u00f9 in generale del contributo allo sforzo bellico messo in opera dal premiato. Considerate le somme - che ne fecero il secondo premio civile tedesco con conferimento di denaro unitamente alla decorazione, dopo il Premio nazionale tedesco per l'arte e la scienza - \u00e8 da ritenere che il Premio \"Dr. Fritz Todt\" fosse considerata la pi\u00f9 alta onorificenza tedesca dedicata specificamente al lavoro, superiore al premio Pioniere del lavoro.\nIl grado in oro veniva concesso direttamente da Hitler, a seguito di contemporanea indicazione ed approvazione del Dipartimento tecnologico del Partito Nazionalsocialista e del comandante del Fronte tedesco del lavoro (\"Deutsche Arbeitsfront\", DAF), Robert Ley. I gradi in argento e acciaio venivano invece conferiti dal Gauleiter della ragione di appartenenza del decorato, a seguito di contemporanea indicazione ed approvazione del \"Gauobmann\" (Capo del Gau) del DAF e del \"Gauamtsleiter\" (Comandante del Gau) del Dipartimento tecnologico del Partito Nazionalsocialista.\nSi stabil\u00ec che il premio venisse conferito due volte all'anno: il 4 settembre - data di nascita di Todt - e l'8 febbraio - data della morte. I primi premi nella classe in oro vennero consegnati direttamente da Ley l'8 febbraio 1944.\nNon si conosce il numero esatto dei decorati, ma di sicuro la classe in oro rimase appannaggio di un ristretto numero di persone. I nomi noti per il grado pi\u00f9 elevato del Premio \"Dr. Fritz Todt\" sono i seguenti\nDescrizione.\nLa decorazione si presenta sotto forma di spilla metallica. Un'aquila tedesca frontale ad ali spiegate poggia s'un cartiglio con incisa in rilievo nella parte centrale in caratteri capitali latini la scritta \"DR. FRITZ TODT\". Il tutto posa s'una svastica inscritta in una ruota dentata, simbolo del \"Deutsche Arbeitsfront\". Al verso, un robusto fermaglio di forma appiattita permette di appuntare la spilla alla giacca. Sempre al verso, in alcuni casi sono presenti dei numeri o delle sigle, rappresentanti vuoi la data di conferimento, vuoi il numero seriale, vuoi ancora il codice del fabbricante.\nLa spilla misura 65\u201368\u00a0mm di altezza per 41\u201343\u00a0mm di larghezza nei suoi punti pi\u00f9 ampi.\nLa decorazione veniva consegnata all'interno di un elegante astuccio quadrato in similpelle con chiusura a scatto ed interno in velluto e raso, unitamente ad un elaborato diploma.\nNel mercato del collezionismo sono presenti delle varianti con scritte posizionate in modo diverso, smalti sulla svastica o altri particolari difformi, in buona parte considerati dei falsi. Data l'estrema rarit\u00e0 dei manufatti nella classe maggiore, i pezzi originali sono molto costosi e ricercati."}
{"id": "3827623", "revid": "339392", "url": "https://it.wikipedia.org/wiki?curid=3827623", "title": "Premio Fritz Todt", "text": ""}
{"id": "3827624", "revid": "404449", "url": "https://it.wikipedia.org/wiki?curid=3827624", "title": "Pier Luigi Thi\u00e9bat", "text": "\u00c8 fratello di Enrico Thi\u00e9bat."}
{"id": "3827625", "revid": "108058986", "url": "https://it.wikipedia.org/wiki?curid=3827625", "title": "Il respiro del buio", "text": "Il respiro del buio \u00e8 il terzo romanzo dello scrittore russo Nicolai Lilin, pubblicato nel 2011. A detta dell'autore \u00e8 l'ultimo della sua trilogia. \nTrama.\nNicolai, congedato dopo la leva obbligatoria nell'esercito russo svoltasi nella Seconda guerra cecena rientra a Bender, sua citt\u00e0 natale, ma affronta gravi disturbi comportamentali le cui cause sono probabilmente da ricercare nel Disturbo post traumatico da stress. S'infuria con un ufficiale dell'esercito quando scopre che sul congedo viene omesso il reale ruolo e settore di appartenenza durante la campagna in Cecenia. L'ufficiale gli spiega che essendo quella in Cecenia una guerra molto scomoda i civili e l'opinione pubblica non debbono sapere i dettagli di cosa \u00e8 successo n\u00e9 debbono sapere che Nicolai era un cecchino di un reparto scelto di sabotatori e gli lascia il suo numero per aiutarlo a reinserirsi nel mondo del lavoro. Decide di raggiungere suo nonno in Siberia per ritrovare se stesso e seguire i consigli del parente a cui \u00e8 molto legato. Dopo alcune settimane passate con lui a cacciare rientra e trova lavoro come addetto alla sicurezza di un potente ex gerarca del KGB che vive a San Pietroburgo.\nA Nicolai si aprono le porte di un mondo nascosto ma altrettanto sanguinoso e pericoloso e decide di lasciare il lavoro e abbandonare la Russia."}
{"id": "3827628", "revid": "124688165", "url": "https://it.wikipedia.org/wiki?curid=3827628", "title": "Timez Are Weird These Days", "text": "Timez Are Weird These Days \u00e8 l'album discografico di debutto del rapper statunitense Theophilus London, pubblicato il 15 luglio 2011 dalla Reprise Records. L'album \u00e8 entrato nella classifica statunitense \"Billboard\" R&amp;B/Hip-Hop Albums alla posizione numero 30 e nella classifica Rap Albums alla numero 21 nella settimana del 6 agosto 2011."}
{"id": "3827630", "revid": "838137", "url": "https://it.wikipedia.org/wiki?curid=3827630", "title": "Eventi sportivi nel 2012", "text": "Maggiori eventi sportivi del 2012 a livello internazionale, ordinati per disciplina."}
{"id": "3827632", "revid": "916580", "url": "https://it.wikipedia.org/wiki?curid=3827632", "title": "Diletta", "text": "Origine e diffusione.\n\u00c8 un nome dal chiaro valore affettivo, usato soprattutto nella forma femminile. Deriva dal latino \"Dilecta\", da \"diligere\" (\"amare per elezione, per scelta\"), quindi significa \"preferita\", \"teneramente amata\". \u00c8 diffuso nell'Italia centrosettentrionale, nel 2015 il 25,8% delle persone di sesso femminile con questo nome risiede in Lombardia (alte percentuali anche in Veneto, Campania e Toscana), in rapporto alla popolazione regionale la pi\u00f9 alta diffusione \u00e8 in Friuli Venezia Giulia (buona densit\u00e0 anche in Lombardia, Toscana, Molise e Veneto); \nOnomastico.\nNessuna santa ha mai portato questo nome, che quindi \u00e8 adespota; l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "3827634", "revid": "83531", "url": "https://it.wikipedia.org/wiki?curid=3827634", "title": "Giuseppe Pettine", "text": "Primi anni di vita e carriera.\nPettine inizi\u00f2 a studiare il mandolino con Camille Mastropaolo quando era molto giovane. La sua famiglia emigr\u00f2 negli Stati Uniti nel 1889 e si stabil\u00ec a Providence (Rhode Island); Giuseppe era considerato un bambino prodigio del mandolino per via dei suoi grandi concerti. Raffaele Calace dedic\u00f2 il suo primo concerto per Mandolino (op 113) a Pettine, suo connazionale ed amico, in onore delle sue capacit\u00e0 e alla passione per il mandolino.\nPettine era un membro del \"Big Trio\", un trio formato dal chitarrista William Foden, dal banjista Frederick Bacon e Giuseppe Pettine al mandolino. Pubblic\u00f2 nel 1896 un libro per mandolino e un tutorial realizzato in sei volumi. Divenne anche un maestro della tecnica italiana per mandolino, di cui fecero parte anche William Place Jr. e Alfonso Balasone. Oggi il suo libro e i suoi metodi sono ancora considerati tra i pi\u00f9 importanti testi per mandolino mai pubblicati.\nProduzione di mandolini.\nOltre alle sue attivit\u00e0 come musicista, Pettine si dedicava anche allo sviluppo e produzione di nuovi mandolini. Questo progetto era portato avanti in cooperazione con la VEGA, una societ\u00e0 di produzione di strumenti musicali di Boston, creando il modello \"Giuseppe Pettine Special\", un mandolino solista creato dopo il mandolino napoletano dei Vinaccia, una famiglia di liutai napoletani.\nComposizioni.\nCome compositore diede un grande contributo al repertorio per mandolino, scrivendo musiche originali per assoli di mandolino o in combinazione con altri strumenti. I suoi lavori includono l'opera \"Concerto Patetico\" per mandolino e piano. Questa opera \u00e8 presente anche in una versione non completa per mandolino e orchestra.\nUn'altra composizione per mandolino solista \u00e8 \"Fantasia Romantica\", un lavoro che enfatizza la possibilit\u00e0 di includere l'armonica.\nOnorificenze.\nGeorge C. Krick, un noto chitarrista, mandolinista e contemporaneo di Pettine scrisse: \"L'uomo che senza dubbio ha contribuito pi\u00f9 di chiunque altro alla letteratura americana del mandolino \u00e8 Giuseppe Pettine.\" e \"Il suo repertorio concertistico comprende molti dei pi\u00f9 grandi concerti per violino e composizioni originali e le sue tourn\u00e9e lo hanno portato dal Maine alla California. Tra le sue numerose composizioni il \"Concerto Patetico\" per mandolino e pianoforte, \u00e8 il suo pi\u00f9 grande contributo alla letteratura del mandolino\".\nPettine mor\u00ec nel 1966."}
{"id": "3827637", "revid": "709565", "url": "https://it.wikipedia.org/wiki?curid=3827637", "title": "Dan Stevens", "text": "Biografia.\nDan Stevens \u00e8 stato adottato alla nascita da due insegnanti, e ha un fratello minore, anch'egli adottato. Cresce vicino alle Brecon Beacons in Galles, ma si trasferisce nel Kent in giovane et\u00e0, dopo aver ottenuto una borsa di studio alla prestigiosa Tonbridge School. Trascorre un'adolescenza ribelle, protestando contro l'establishment e venendo spesso sospeso da scuola, ma incomincia anche a prendere parte alle produzioni teatrali scolastiche, ottenendo il ruolo del protagonista in \"Macbeth\". Successivamente, nonostante riesca a entrare nella compagnia del National Youth Theatre, decide di studiare letteratura inglese all'Emmanuel College, dove si unisce ai Footlights.\nMentre frequenta l'universit\u00e0, Stevens si esibisce spesso all\"'Amused Moose\" del quartiere londinese di Soho e, durante l'ultimo anno, incomincia a recitare con la compagnia di Peter Hall. All'et\u00e0 di 23 anni partecipa alla miniserie \"The Line of Beauty\". Nel 2008, dopo aver recitato nella miniserie televisiva \"Ragione e sentimento\", entra nei cast di \"The Tennis Court\", \"Dickens Confidential\", \"Orley Farm\" e \"The Lady of the Camellias\", miniserie radiofoniche trasmesse su BBC Radio 4 tra il 2008 e il 2009.\nNel 2010 ottiene il ruolo di Matthew Crawley nella serie televisiva britannica \"Downton Abbey\", che lo porta al successo internazionale, ed entra nel cast del film horror \"Vamps\" nel ruolo di Joey Van Helsing. A fine novembre 2011 conduce una puntata del programma \"Have I Got News For You\", mentre a dicembre viene resa nota la sua partecipazione all'adattamento cinematografico di \"Summer in February\", romanzo del suo ex-professore Jonathan Smith. Nel 2012 \u00e8 uno dei giudici del Booker Prize. Oltre al lavoro come attore, Stevens \u00e8 redattore della rivista letteraria \"The Junket\" dal 2011 e contributore regolare del quotidiano \"The Daily Telegraph\", nella rubrica \"My Week\".\nStevens \u00e8 inoltre narratore di numerosi audiolibri in lingua inglese, tra i quali \"The Angel's Game\", \"Wolf Hall\" e \"War Horse\". Nel 2012 narra \"The Making Of Planet Heart\", trasmesso su BBC America il 22 aprile, entra a far parte del cast del film di Nick Broomfield \"The Catastrophist\" ed esce dal cast di \"Downton Abbey\" a causa di impegni teatrali oltreoceano: l'ultimo episodio che lo vede protagonista \u00e8 il \"Christmas Special\" della terza stagione. Stevens, inoltre, interpreta un amico di Daniel Domscheit-Berg nel film su Julian Assange e WikiLeaks \"Il quinto potere\", oltre a recitare nel film indipendente \"The Guest\" e nella terza pellicola della serie \"Una notte al museo\", nei panni di Lancillotto.\nNel 2015 viene scelto come volto della campagna \"Made to Measure\" di Giorgio Armani, accanto a Chen Kun e Matt Bomer, inoltre viene scelto per interpretare il ruolo della Bestia nel live action movie Disney \"La bella e la bestia\" con Emma Watson, uscito nel mese di marzo 2017. Ottiene poi la parte del protagonista della serie TV \"Legion\", prodotta dal canale statunitense FX, incentrata su David Haller, personaggio dell'universo Marvel Comics.\nVita privata.\nDan Stevens \u00e8 sposato con l'insegnante di musica ed ex-cantante jazz, Susie Hariet, incontrata nel 2006 a Sheffield, durante la rappresentazione di \"The Romans in Britain\". La coppia ha avuto tre figli\nDoppiatori italiani.\nNelle versioni in italiano dei suoi film, Dan Stevens \u00e8 stato doppiato da:\nDa doppiatore \u00e8 sostituito da:"}
{"id": "3827639", "revid": "1305772", "url": "https://it.wikipedia.org/wiki?curid=3827639", "title": "Battaglia del Cesano", "text": ""}
{"id": "3827642", "revid": "582484", "url": "https://it.wikipedia.org/wiki?curid=3827642", "title": "Luke Wadding", "text": ""}
{"id": "3827654", "revid": "1543377", "url": "https://it.wikipedia.org/wiki?curid=3827654", "title": "Croce ortodossa russa", "text": "La croce ortodossa russa, anche chiamata croce ortodossa (\u2626) \u00e8 una variante della croce patriarcale.\nIl carattere unicode che rappresenta la croce ortodossa \u00e8 \u2626 (ORTHODOX CROSS), codice U+2626.\nCaratteristiche.\nLa croce ortodossa \u00e8 costituita da una linea verticale con tre barre trasversali.\nLa barra orizzontale in alto rappresenta la targa con il titulus crucis. La linea trasversale in basso rappresenta il poggiapiedi e nella tradizione ortodossa russa \u00e8 rappresentata in diagonale: di solito la parte alta \u00e8 quella a sinistra rispetto all'osservatore.\nNella tradizione ortodossa greca la barra bassa rimane invece orizzontale, cos\u00ec come in alcune antiche rappresentazioni.\nPrime rappresentazioni.\nLe prime rappresentazioni tuttavia hanno delle caratteristiche diverse. I primissimi esempi di croci con una barra bassa diagonale possono essere individuati a Gerusalemme, Costantinopoli e nella regione dei Balcani, ma la barra \u00e8 inclinata nell'altro senso. Questo suggerisce che il primissimo messaggio del poggiapiedi inclinato fu quello dell'ascesa e della salvezza attraverso la Passione piuttosto che un messaggio di condanna.\nInoltre nelle prime rappresentazioni nella barra alta raramente si leggono le lettere INRI, presenti nelle croci dell'Europa dell'est degli ultimi secoli, mentre \u00e8 presente la scritta \"Il Re della Gloria\"."}
{"id": "3827655", "revid": "438678", "url": "https://it.wikipedia.org/wiki?curid=3827655", "title": "\u2626", "text": ""}
{"id": "3827663", "revid": "486946", "url": "https://it.wikipedia.org/wiki?curid=3827663", "title": "Riabilitazione Penale", "text": ""}
{"id": "3827664", "revid": "46092780", "url": "https://it.wikipedia.org/wiki?curid=3827664", "title": "S\u014fn'gun", "text": ""}
{"id": "3827667", "revid": "110157", "url": "https://it.wikipedia.org/wiki?curid=3827667", "title": "Chovrino", "text": "Il quartiere Chovrino () \u00e8 un quartiere di Mosca sito nel Distretto Settentrionale.\nIl nome \u00e8 quello del villaggio esistente nell'area di cui si hanno testimonianze risalenti al 1585. Fa probabilmente riferimento al soprannome \"chovra\" (\"\u0445\u043e\u0432\u0440\u0430\", \"persona sciatta, sporca\") con cui era noto il proprietario terriero della zona Stefan Vasil'evi\u010d Gabras (o il figlio Grigorij), originario di Suro\u017e (oggi Sudak), in Crimea.\nIl territorio \u00e8 stato incluso nel comune di Mosca nel 1960."}
{"id": "3827670", "revid": "124530787", "url": "https://it.wikipedia.org/wiki?curid=3827670", "title": "Flettner Fl 184", "text": "Il Flettner Fl 184 era un autogiro da ricognizione biposto dotato di rotore tripala realizzato dall'azienda tedesca Flettner Flugzeugbau GmbH nel 1936 e rimasto allo stadio di prototipo.\nSviluppato da Anton Flettner sulla base di un precedente progetto mai realizzato, il \"Gigant\", l'Fl 184 pu\u00f2 essere considerato un precursore dell'elicottero o meglio un ibrido che utilizzava un gruppo motoelica per la propulsione abbinato per\u00f2 ad un rotore dotato di controllo cliclico e collettivo.\nStoria.\nSviluppo.\nDurante la met\u00e0 degli anni trenta il Reichsluftfahrtministerium (RLM), il ministero incaricato dell'intera gestione e sviluppo dell'aviazione tedesca del periodo, era alla ricerca di nuove soluzioni per ricostruire un'efficiente aeronautica militare ed interessato a valutare un nuovo aeromobile adatto al ruolo di osservazione aerea e collegamento.\nA tale scopo venne contattato Anton Flettner che, assieme all'ingegnere Kurt Hohenemser, stava studiando come riversare le esperienze maturate nello studio dell'aerodinamica applicandole agli aeromobili. Il risultato fu il progetto per un autogiro dall'impostazione classica, simile al Cierva C.30 che la Focke-Wulf produceva su licenza, caratterizzato dalla cabina chiusa a due posti in tandem, uno per il pilota ed il secondo per l'osservatore, un grande stabilizzatore verticale, per compensare la coppia, e dall'innovazione dell'applicazione del comando ciclico, dispositivo che permetteva al pilota di inclinare il rotore muovendo la cloche di controllo nella direzione in cui voleva dirigersi.\nNel gennaio 1935 l'RLM approv\u00f2 il progetto richiedendo la fornitura di tre prototipi per valutazioni comparative ed assegnando al progetto la designazione ufficiale Fl 184. Flettner inizi\u00f2 lo sviluppo della nuova aerodina concretizzatosi nella costruzione del primo prototipo, identificato come Fl 184 V1 (da \"Versuchsmuster\", modello sperimentale 1) ed immatricolato D-EDVE, che rimase anche l'unico dei tre previsti. Il modello venne portato in volo per la prima volta negli ultimi mesi del 1936 ma le prove vennero svolte per un breve periodo. L'Fl 184 V1 rimase distrutto in un incidente di volo nel dicembre di quello stesso anno dove rimase anche ucciso il pilota collaudatore che era ai suoi comandi. L'episodio, unito all'elaborazione di nuove intuizioni elaborate durante la sua realizzazione, convinsero Flettenr ad abbandonare il suo sviluppo in favore di un modello pi\u00f9 elaborato, l'Fl 185."}
{"id": "3827671", "revid": "287204", "url": "https://it.wikipedia.org/wiki?curid=3827671", "title": "Giuseppina Rizzoli Carraro", "text": "Biografia.\nChiamata da tutti Pinuccia, \u00e8 la secondogenita dell'industriale Angelo Rizzoli (1889-1970), fondatore dell'omonima casa editrice, e di Anna Marzorati (1890-1976), figlia di un piccolo tipografo, sposatisi alla vigilia della Grande Guerra.\nPinuccia vede nascere ed espandersi l'azienda di famiglia. Quando ha otto anni, il padre fonda la casa editrice a Milano, nel 1924, dopo aver iniziato nel 1909 con una sua tipografia in via Cerva, dove la \"A. Rizzoli &amp; C.\" stampava biglietti da visita e cartoncini pubblicitari. A undici anni, nel 1927, assiste all'avvio del nuovo stabilimento di piazza Carlo Erba, in grado di stampare l'Enciclopedia Treccani; la Rizzoli s'impone al grande pubblico con le riviste \"Il Secolo Illustrato\", \"La Donna\", \"Comoedia\", \"Novella\", \"Omnibus\", \"Bertoldo\", \"Oggi\", \"Annabella\", \"Candido\", \"L'Europeo\".\nQuattro mesi dopo l'entrata in guerra dell'Italia, il 16 ottobre 1940, Pinuccia sposa Gian Gerolamo Carraro (detto Mimmo), conosciuto nell'agosto del 1936 a Riccione. Lei ha 24 anni, Mimmo 26, \u00e8 coetaneo e amico del fratello Andrea. Rizzoli padre amava molto Pinuccia; convinse Carraro a lasciare la professione di medico per entrare in azienda. Il 1\u00ba febbraio 1942 nasce a Milano il figlio Nicola.\nAlla morte del padre, il 24 settembre 1970, Pinuccia e il fratello Andrea ereditano rispettivamente il 30% e il 70% delle quote della famosa impresa di famiglia. Sia Giuseppina che il marito Mimmo entrano a far parte della vita attiva della nuova societ\u00e0: Mimmo viene nominato responsabile del settore libri. Nel 1974 Andrea Rizzoli decide di acquisire l'Editoriale Corriere della Sera, la societ\u00e0 che pubblica il primo quotidiano italiano. L'operazione viene portata a termine: nasce la Rizzoli-Corriere della Sera (agosto 1974). Nicola Carraro viene nominato amministratore dell'Editoriale Corriere della Sera, con sede nel complesso di via Scarsellini.\nL'anno seguente Nicola, promosso amministratore delegato della \u00abRizzoli-Corriere della Sera\u00bb, presenta dati di bilancio gravemente in rosso al termine del primo anno d'esercizio. I Carraro, che avevano sempre avversato la fusione della Rizzoli con il Corriere della Sera, escono definitivamente dalla gestione dell'azienda.\nIl 21 dicembre 1976 muore la madre Anna Marzorati, affettuosamente chiamata dal padre Angelo \"mammetta\" (\"mam\u00e8ta\"). Nel 1977 Nicola si trasferisce a Roma, dove intraprende la carriera di produttore cinematografico.\nNel 1983, dopo l'arresto per bancarotta del nipote Angelone, Giuseppina evita il crollo dell'intera famiglia dando appoggio al figlio del nipote, e al fratello Andrea, per la scomparsa della figlia Isabellina, morta suicida a Montecarlo. Nel 1985, a distanza di 10 anni della cessione delle quote Rizzoli in loro possesso (valutate circa 20 milioni di dollari), Giuseppina e il figlio Nicola ricevono una comunicazione giudiziaria per \"omesso rientro di capitali dall'estero\", inviata dal Sostituto Procuratore della Repubblica Pier Luigi Dell'Osso: madre e figlio avrebbero depositato il ricavato della vendita azionaria in un conto svizzero mai denunciato in Italia.\nGiuseppina Rizzoli Carraro viene da tutti descritta come una \"silenziosa e defilata, sempre elegante\", donna d'altri tempi, capace di tenere unite le due famiglie anche nei periodi pi\u00f9 bui.\nIl 27 maggio del 2000, in occasione dell'inaugurazione del Museo civico, dedicato al padre Angelo Rizzoli, nell'isola d'Ischia - il settecentesco complesso di Villa Arbusto, appartenuto ai duchi d'Atri Acquaviva, riaperto al pubblico dal 17 aprile 1999 -, a cui erano presenti, tra gli altri, il Presidente del Senato Nicola Mancino e il Presidente onorario di RCS Cesare Romiti, Giuseppina dona in una cerimonia privata, lontano dalle telecamere, al sindaco di Lacco Ameno, la somma di 20 milioni di lire in favore delle famiglie svantaggiate dell'isola.\nMuore a Milano, il 6 dicembre 2005."}
{"id": "3827674", "revid": "287204", "url": "https://it.wikipedia.org/wiki?curid=3827674", "title": "Isca", "text": "Storia.\nIsca era il toponimo di diversi luoghi dell'antica Provincia romana di Britannia, oggi Regno Unito:\nIsca \u00e8 anche un tipico cognome di origine ebraica."}
{"id": "3827675", "revid": "94902", "url": "https://it.wikipedia.org/wiki?curid=3827675", "title": "ISCA", "text": ""}
{"id": "3827678", "revid": "1272592", "url": "https://it.wikipedia.org/wiki?curid=3827678", "title": "Ismaele (nome)", "text": "Origine e diffusione.\nDeriva dall'ebraico \u05d9\u05b4\u05e9\u05b0\u05c1\u05de\u05b8\u05e2\u05b5\u05d0\u05dc (\"Yishma'el\") che significa letteralmente \"Dio ascolta\", \"Dio ascolter\u00e0\" o \"Dio mi ascolta\", essendo composto da \"yishma\" (imperfetto di \"shama\", \"ascoltare\") ed \"El\"; altre fonti lo interpretano con \"Dio ha esaudito\".\nIsmaele \u00e8 un nome di tradizione biblica, dato che compare nell'Antico Testamento, dove \u00e8 il figlio di Abramo avuto dalla schiava Agar. \u00c8 stato poi usato da Herman Melville, che lo ha dato al narratore del suo noto romanzo \"Moby Dick\", del 1851.\nOnomastico.\nL'onomastico viene festeggiato il 17 giugno in onore di sant'Ismaele, vescovo di Calcedonia e martire con altri compagni sotto Flavio Claudio Giuliano, oppure l'8 settembre in memoria del beato Ismaele Escrihuela Esteve, padre di famiglia e martire a Paterna."}
{"id": "3827681", "revid": "594829", "url": "https://it.wikipedia.org/wiki?curid=3827681", "title": "Nella mente di Kate", "text": "Nella mente di Kate (\"Fatal Trust\") \u00e8 un film per la televisione del 2006 diretto da Philippe Gagnon. \nIn Italia \u00e8 stato trasmesso su Rai 2 nel 2009.\nTrama.\nKate, dopo la morte di sua madre, ritorna in citt\u00e0 e lavora come assistente di un medico, e scopre che questi sostituisce i medicinali dei pazienti con veleni per ucciderli."}
{"id": "3827683", "revid": "767487", "url": "https://it.wikipedia.org/wiki?curid=3827683", "title": "Mariusz Zganiacz", "text": "Carriera.\nClub.\nKorona Kielce.\nIl 27 ottobre 2007 riesce a segnare il gol del momentaneo 2-0 contro il G\u00f3rnik Zabrze prima di essere espulso per somma d'ammonizioni (la partita \u00e8 poi terminata 3-2).\nSegna l'ultimo gol con il Korona Kielce il 19 aprile 2008 nella vittoria casalinga per 2-0 contro lo Zag\u0142\u0119bie Sosnowiec.\nL'ultima partita con il Korona risale al 6 dicembre 2009 nel pareggio per 1-1 contro il Polonia Varsavia dove \u00e8 stato sostituito al 46' minuto da Jacek Markiewicz.\nPiast Gliwice.\nDebutta con il Piast Gliwice il 28 febbraio 2010 nel pareggio fuori casa per 1-1 contro lo Zag\u0142\u0119bie Lubin."}
{"id": "3827695", "revid": "767487", "url": "https://it.wikipedia.org/wiki?curid=3827695", "title": "Eva Clayton", "text": "Biografia.\nNata in Georgia, la Clayton frequent\u00f2 la North Carolina Central University e dopo gli studi ebbe alcuni incarichi politici all'interno della contea di Warren.\nNel 1992 vinse un'elezione speciale per occupare un seggio alla Camera dei Rappresentanti, rimasto vacante dopo la morte improvvisa del deputato in carica. Pochi giorni dopo venne riconfermata per un intero mandato, divenendo la prima persona afroamericana a rappresentare lo stato della Carolina del Nord al Congresso, insieme a Mel Watt.\nDurante i suoi dieci anni di permanenza alla Camera la Clayton promosse le cause liberali e fu membro del Congressional Black Caucus.\nNel 2002 rifiut\u00f2 di chiedere agli elettori un sesto mandato e abbandon\u00f2 il Congresso nel gennaio 2003.\nDopo il ritiro dalla scena politica, Eva Clayton ha trovato un impiego come assistente del direttore generale della FAO Jacques Diouf."}
{"id": "3827697", "revid": "767487", "url": "https://it.wikipedia.org/wiki?curid=3827697", "title": "Al Hendrickson", "text": "Chitarrista ritmico, non molto appariscente ma dal forte impulso e da un tocco sottile condito da un ottimo senso ritmico.\nAttivo professionalmente dalla met\u00e0 degli anni quaranta, svolse prevalentemente il lavoro di musicista di sessione negli studi di registrazione di Hollywood e anche per importanti artisti jazz o extra jazz: accompagn\u00f2 infatti frequentemente in tourn\u00e9e Benny Goodman, Woody Herman e Ray Noble.\nOccasionalmente anche cantante, grazie all'incoraggiamento di Goodman e Noble, mise in evidenza la sua eccellente vocalit\u00e0 di baritono, lo si pu\u00f2 ascoltare nel brano \"On a Slow Boat\nto China\" eseguito con l'orchestra di Benny Goodman nel 1947, canzone dalle vendite milionarie. Nei primi anni cinquanta , il chitarrista , milit\u00f2 anche nelle band di Billy May e in quella di Neal Hefti.\nTra gli altri musicisti con cui Hendrickson collabor\u00f2, ricordiamo anche: Ray Conniff, Pete Fountain, Quincy Jones, Nelson Riddle, Henry Mancini, Lalo Schifrin.\nNegli ultimi anni svolse attivit\u00e0 d'insegnamento musicale (chitarra)."}
{"id": "3827712", "revid": "767487", "url": "https://it.wikipedia.org/wiki?curid=3827712", "title": "Jay Park", "text": " \u00c8 stato il leader della boy-band sud coreana 2PM, e fa parte della b-boy crew AOM (Art Of Movement) di Seattle.\nBiografia.\nJay Park nasce a Edmonds, nello stato americano di Washington, il 25 aprile 1987 da entrambi genitori coreani. Fin da piccolo mostra una grandissima passione per il ballo, in particolare la b-boying. Su di lui influiranno artisti di grande calibro come Michael Jackson e Usher.\nNel 2004 parteciper\u00e0 all'audizione della casa discografica sudcoreana JYPE con sede a New York sotto consiglio della madre. Il fondatore della compagnia, dopo aver assistito alla sua audizione, decide di portarlo con s\u00e9 in Corea nel gennaio 2005. Qui Jay Park otterr\u00e0 una preparazione sul canto, il rap, il ballo e sulla lingua coreana. Nel 2008 debutter\u00e0 con il gruppo pop 2PM, che sar\u00e0 costretto a lasciare nel 2009 a causa di un suo vecchio commento pubblicato su MySpace in cui esprimeva il suo malcontento nel paese asiatico.\nRotto il contratto con la JYPE, torna a Seattle dai suoi genitori, e nel marzo 2010 posta una cover video di \"Nothin on You\" di B.o.B su YouTube, che riceve oltre 2,000,000 visualizzazioni in un solo giorno, cos\u00ec Jay Park inizia ad intraprendere la sua carriera solista; pubblicando il suo primo EP Count On Me che raggiunse la vetta dei dischi pi\u00f9 venduti in Corea.\nA giugno dello stesso anno (2010) Jay torna in Corea del Sud per far fare l'Attore nel film \"Hype Nation, uscito il\" 16 gennaio 2014.\nNel luglio 2010, Jay Park firma un contratto con la SidusHQ una delle pi\u00f9 grandi case discografiche in Corea del Sud, con la quale rifar\u00e0 un vero debutto come Solista e Attore.\nIl 27 aprile 2011 esce il suo primo Mini-Album Take a Deeper Look che fin\u00ec subito in Sold-Out pochi giorni dopo, con 80.000 pre-ordini. Con Abandoned, una canzone del Mini-Album Take a Deeper Look Jay Park \u00e8 stato il primo artista incoronato vincitore con un Debut-Stage alla KBS Music Bank. ed \u00e8 stato anche il solo Solista a vincere il \"Record of the Year\" al 2011 Golden Disk Awards\nNel tardo settembre 2013 Jay Park fonda anche una nuova casa discografica chiamata AOMG (Above Ordinary Music Group) divenendone cos\u00ec il CEO, e nella quale dopo pochi mesi entra anche Simon Dominic richiesto da Jay Park stesso come co-CEO.\nNel 2017 fonda insieme al produttore e grande amico Cha Cha Malone la casa discografica internazionale hip hop, H1ghr Music. L'intento \u00e8 quello di \"...creare una comunit\u00e0 mondiale unita tramite l'hip hop\"."}
{"id": "3827714", "revid": "110157", "url": "https://it.wikipedia.org/wiki?curid=3827714", "title": "Choro\u0161\u00ebvskij", "text": "Il quartiere Choro\u0161\u00ebvskij () \u00e8 un quartiere di Mosca sito nel Distretto Settentrionale.\nPrende il nome dalla strada che lo attraversa, la \"Choro\u0161\u00ebvskoe \u0160osse\", a sua volta nominata cos\u00ec perch\u00e9 collegava il centro di Mosca all'abitato di Choro\u0161\u00ebvo. Choro\u0161\u00ebvo \u00e8 stato successivamente incluso nel territorio del comune di Mosca nel 1960.\nLa zona centrale del quartiere ha ospitato l'aeroporto centrale intitolato a Frunze, attivo fino al 2003."}
{"id": "3827716", "revid": "126257", "url": "https://it.wikipedia.org/wiki?curid=3827716", "title": "Chiesa della Ponzella", "text": ""}
{"id": "3827717", "revid": "1318658", "url": "https://it.wikipedia.org/wiki?curid=3827717", "title": "Cattedrale di Bordeaux", "text": "La cattedrale primaziale Sant'Andrea di Bordeaux (in francese \"Cath\u00e9drale-Primatiale Saint-Andr\u00e9 de Bordeaux\") \u00e8 una cattedrale sita a Bordeaux, Francia.\nStoria.\nRicostruita su antiche fondazioni nel secolo XI, fu consacrata da papa Urbano II nel 1096. Il progetto prevedeva la costruzione di quattro torri, ma il suolo paludoso che minacciava di non sostenerne il peso permise la realizzazione solo di due. La navata gotica risale al XII secolo, modificata il secolo successivo. Nella prima met\u00e0 del XIII secolo vi fu aggiunto il portale gotico della \"Porte Royale\". Tra il 1440 e il 1450 vi fu costruita la \"torre Pey-Berland\", isolata dal resto dell'edificio.\nDal 1862 la cattedrale \u00e8 classificata Monumento storico di Francia. Inoltre, in data 2 dicembre 1998, l'Assemblea Generale dell'UNESCO, riunitasi a Kyoto in Giappone, ha deciso d'iscrivere sull'elenco del Patrimonio dell'umanit\u00e0 il Cammino per Santiago di Compostela in Francia e 71 monumenti che ne costituiscono le tappe, fra i quali la cattedrale di Bordeaux, sita sulla \"Via Turonensis\", uno dei percorsi del Cammino in Francia.\nArchitettura.\nArchitettura esterna.\nIl timpano.\nIl timpano del portale nord della cattedrale di Bordeaux si scompone in tre registri. In basso, sull'architrave, \u00e8 rappresentata l'Ultima cena. Un cordone di nubi separa questo registro dal successivo, che presenta l'Ascensione di Ges\u00f9 in mezzo ai dodici apostoli. Ai piedi del Cristo figura un simbolico monte degli Ulivi. Sulla sommit\u00e0 del timpano, Dio padre \u00e8 rappresentato sotto i tratti di un Cristo in trono tra due angeli: l'uno tiene un lenzuolo e l'altro una corona di spine. I due angeli che inquadrano il timpano portano rispettivamente luna e sole come si usa fare nella rappresentazione del Giudizio Universale.\nArchitettura interna.\nLe cappelle.\nA sinistra dell'altare si trova la cappella dedicata a san Simone Stock, generale dell'Ordine carmelitano, conosciuto e venerato per aver ricevuto lo scapolare di Nostra Signora del Monte Carmelo, durante una visione. Le reliquie del santo sono esposte sull'altare.\nGli organi.\nNel 1427 un organo fu costruito da Jacques de Rasta. \nNel 1619 gli organi vennero restaurati dal tolosano Antoine Lef\u00e8bvre.\nNel 1627 il celebre fabbricante di organi Val\u00e9ran de H\u00e9man, venne dal nord della Francia a lavorare a Bordeaux e costru\u00ec per la cattedrale un nuovo organo sontuoso. Purtroppo sotto la rivoluzione gli organi, gi\u00e0 usurati dal tempo, vennero venduti e le canne fuse per esigenze belliche. Nel 1795, un rapporto indica che non restano che \u00abalcune rovine del somiere e vari pezzi sparsi di legno\u00bb. \nNel 1805 l'organo della chiesa di San Pietro di La R\u00e9ole, opera del fabbricante tolosano Jean-Baptiste Micot (1766), fu trasferito a Saint-Andr\u00e9, ma si riveler\u00e0 insufficiente per la chiesa primaziale di Bordeaux. \nNeo 1812 l'organo fu nuovamente smontato per consentire la ricostruzione della tribuna e se ne approfitt\u00f2 per sostituire l'organo con quello dell'abbaziale di Sainte-Croix, costruito da Dom Bedos de Celles tra il 1744 e il 1748, mantenendone i posti nei \"buffet\" esistenti . Il risultato fu deludente: tanto meravigliosamente l'organo di Dom B\u00e9dos suonava a Sainte-Croix, quanto trasferito nella cattedrale pareva perduto nel volume di questa navata, superiore da otto a dieci volte.\nDal 1837 al 1841, il fabbricante Henry oper\u00f2 un nuovo restauro e tra il 1875 e il 1877 il fabbricante Georges Wenner oper\u00f2 numerose sostituzioni di parti dell'organo.\nIn seguito l'organo fu modificato pi\u00f9 volte durante il XX secolo finch\u00e9 ne fu decisa la restituzione a Sainte-Croix e la fabbricazione di un organo nuovo per la cattedrale.\nI nuovi, grandi organi, costruiti dalla societ\u00e0 Danion-Gonzalez nell'antico \"buffet\", restaurato e raschiato, furono inaugurati nel 1982. Le trazioni meccaniche, dal funzionamento aleatorio, furono elettrificate dal 1987.\nAttualmente \u00e8 allo studio la ricostruzione della parte strumentale.. \nL'imponente \"buffet\", classificato monumento storico, \u00e8 uno dei pi\u00f9 grandi di Francia con un'ampiezza di 15 metri."}
{"id": "3827722", "revid": "767487", "url": "https://it.wikipedia.org/wiki?curid=3827722", "title": "Stardust We Are", "text": "Stardust We Are \u00e8 il terzo album in studio del gruppo musicale svedese The Flower Kings, pubblicato nel 1997 dalla Inside Out Music."}
{"id": "3827724", "revid": "767487", "url": "https://it.wikipedia.org/wiki?curid=3827724", "title": "Willy Fitz", "text": ""}
{"id": "3827725", "revid": "461603", "url": "https://it.wikipedia.org/wiki?curid=3827725", "title": "Wilhelm Fitz", "text": ""}
{"id": "3827740", "revid": "339392", "url": "https://it.wikipedia.org/wiki?curid=3827740", "title": "Fiat omsky", "text": ""}
{"id": "3827742", "revid": "1573940", "url": "https://it.wikipedia.org/wiki?curid=3827742", "title": "Convento dei Cappuccini (Savona)", "text": "Il convento dei Cappuccini \u00e8 un complesso di edifici religiosi situato su una altura nella cittadina ligure di Savona ed \u00e8 retto dai frati dell'Ordine dei Frati Minori Cappuccini.\nStoria.\nIl convento fu fondato nel 1539 sul luogo ove sorgeva gi\u00e0 una chiesetta dedicata a San Giuseppe ed ampliato nel 1610. Con le soppressioni napoleoniche del 1810 il convento fu abbandonato per ritornare ai frati nel 1816 in condizioni pessime. Nel 1866 i frati furono nuovamente scacciati e il complesso divenne propriet\u00e0 comunale. Per interessamento di fra Diego da Santa Giulia e magnanimit\u00e0 di molti benefattori, il convento ritorn\u00f2 definitivamente ai Cappuccini nel 1894. Intorno al 2015 la chiesa si trovava ormai quasi totalmente inutilizzata con pochi cappuccini rimanenti nella struttura. Il convento vanta anche un vecchio campo da calcio, da tempo rimasto inutilizzato, ma da qualche anno riscoperto e frequentato da decine di giovani ragazzi, capaci di essere gli artefici di un vero e proprio team, che in onore all'ordine del convento prende il nome di \"F.C. Cappuccini\". Una squadra di amici, tutti uniti non solo dalla passione comune per il calcio, ma anche dalle originali divise blu e granata create ad hoc per identificare i componenti del team.\nArchitettura.\nIl convento si sviluppa attorno a due piccoli chiostri attigui. La chiesa attuale \u00e8 frutto di un ampliamento successivo e si presenta a navata unica con volta a botte. Il refettorio trova luogo nella chiesa originaria, mentre una cappella invernale \u00e8 stata allestita in quella che un tempo era la cisterna dell'acqua. Nel convento sono conservate alcune tele seicentesche. Il complesso \u00e8 circondato da un ampio terreno coltivato e da un bosco alle sue spalle. In diversi punti si pu\u00f2 godere di una suggestiva vista sulla citt\u00e0 e sul mare."}
{"id": "3827748", "revid": "122460843", "url": "https://it.wikipedia.org/wiki?curid=3827748", "title": "Marco Aurelio Cleandro", "text": "Biografia.\nCaduto in disgrazia ed eliminato il Prefetto del pretorio Tigidio Perenne, Commodo scelse il liberto Cleandro suo favorito.\nCostui era un cubiculario, un liberto addetto alla persona dell'imperatore in specie al \"cubiculum\" cio\u00e8 la stanza da letto, un incarico delicato e di fiducia che metteva i cubiculari a contatto costante ed immediato con l'imperatore. Cleandro di origine orientale, un greco \u00e8 indicato dalle fonti come un uomo di umili origini.\nGli storici antichi indicano che apparteneva alla famiglia di Commodo, da cui Cleandro era stato nutrito, quindi aveva allevato Commodo fanciullo stabilendo un legame familiare molto stretto.\nRicopr\u00ec dunque la carica di prefetto al pretorio nel 185, a seguito della congiura fallita ordita da Perenne, in modo vergognoso.\nDurante il suo \"mandato\" si dice che assumesse e licenziasse altri prefetti, a volte quotidianamente. Abus\u00f2 del potere e della fiducia di Commodo e quando si produsse una penuria di viveri in citt\u00e0 scoppi\u00f2 una rivolta. Su suo ordine, la Guardia Pretoriana massacr\u00f2 una parte della popolazione civile, provocando un violento scontro con le coorti urbane. Commodo impaurito sacrific\u00f2 Cleandro che venne ucciso con altri liberti."}
{"id": "3827750", "revid": "18379", "url": "https://it.wikipedia.org/wiki?curid=3827750", "title": "Croce russa", "text": "La croce ortodossa russa \u00e8 una croce con due traverse, di cui quella superiore \u00e8 orizzontale e pi\u00f9 lunga, mentre quella inferiore \u00e8 inclinata in diagonale.\nAl sinodo di Mosca del 1654, il patriarca di Mosca Nikon ottenne una risoluzione per sostituire la croce ortodossa a otto terminali con la croce russa a sei estremit\u00e0, che in combinazione con altre decisioni provoc\u00f2 un raskol (scisma) nella Chiesa ortodossa russa. Nel XIX secolo la croce russa fu usata nello stemma del governatorato di Cherson (impero russo). \nNella Chiesa ortodossa russa l'inclinazione della traversa inferiore della croce \u00e8 interpretata allegoricamente come un'allusione al pentimento del buon ladrone, crocifisso accanto a Ges\u00f9 Cristo, (l'estremit\u00e0 che punta verso l'alto) e alla perdizione dell'altro brigante, che bestemmiava lo stesso Cristo (l'estremit\u00e0 inclinata verso il basso)."}
{"id": "3827752", "revid": "124148271", "url": "https://it.wikipedia.org/wiki?curid=3827752", "title": "Antonio Santori", "text": "Biografia.\nNato a Montr\u00e9al (Canada) da genitori italiani, ha fatto ritorno in tenera et\u00e0 nel territorio delle Marche, dove, tra le citt\u00e0 di Fermo, Macerata, Civitanova Marche e Sant'Elpidio a Mare ha vissuto per il resto della sua vita.\nLaureato in Filosofia presso l'Universit\u00e0 di Macerata con una tesi sul linguaggio mitopoietico, \u00e8 stato docente di Scienze Umane presso i Licei pubblici di Camerino e Fermo e presso la SSIS dell'Universit\u00e0 di Macerata. Ha fondato e diretto il Centro Studi \"Laboratorio di Poesia della Marca\", dedicato allo studio della letteratura europea e attivo dal 1993 al 2007; all'interno del Laboratorio, Santori ha tenuto in questi anni costantemente seminari pubblici e incontri con i maggiori poeti italiani contemporanei.\nAttivissimo operatore culturale, tra le sue iniziative si ricordano i \"Dialoghi filosofici\", incontri pubblici organizzati tra il 1994 e il 1995 nella citt\u00e0 di Civitanova Marche, alla presenza, tra gli altri, di Hans-Georg Gadamer ed Emanuele Severino; nonch\u00e9 l'evento internazionale \"Europe. Festival delle radici cristiane\", realizzato nella Provincia di Fermo tra il 2004 e il 2006. Ha ricoperto il ruolo di Assessore alla Cultura nel comune di Sant'Elpidio a Mare tra il 2005 e il 2007, dopo essersi candidato con una lista civica (\"Progetto Socrate\") alle precedenti elezioni comunali.\nHa fondato e diretto la casa editrice \"L'Albatro Edizioni\" (chiusa) e, tra il 1998 e il 2001, il mensile letterario \"Laboratorio\", una delle prime riviste telematiche italiane dedicate alla letteratura europea contemporanea.\nAutore di quattro poemi, la sua opera in versi si caratterizza per un recupero della forma poematica, nella quale l'abbassamento lirico post-montaliano si coniuga con una ricerca sulla parola come simbolo ispirata a Cesare Pavese, Giorgio Caproni, Mario Luzi, Piero Bigongiari.\n\u00c8 morto nella citt\u00e0 di Civitanova Marche, il 30 agosto del 2007, all'et\u00e0 di 46 anni, in seguito a un carcinoma polmonare.\nL'opera poetica.\nSantori ha pubblicato quattro poemi - \"Infinita\", \"Albergo a ore\", \"Saltata\", \"La linea alba\" - tra il 1990 e il 2007. \nCostante nella sua opera in versi \u00e8 la tematica della ricerca di un senso universale delle cose, un Mistero al quale l'uomo cerca di avvicinarsi e che tenta enigmaticamente di decifrare nel suo evento fondativo. Importante per Antonio Santori \u00e8 l'opera di filosofi come Friedrich Nietzsche, Martin Heidegger, Carl Gustav Jung, Hans-Georg Gadamer, ai quali ha dedicato studi e pubblicazioni, e la cui influenza si manifesta nella Weltanschauung dei suoi poemi.\nSignificativo \u00e8 in Santori l'utilizzo della forma del poema. Questo dato non \u00e8 squisitamente stilistico, ma assume un valore ermeneutico ben preciso, volto al recupero di una letteratura come visione e racconto meta-individualistico della verit\u00e0.\nHanno scritto della sua opera, tra gli altri: Piero Bigongiari, Davide Rondoni, Elio Gioanola, Giorgio B\u00e0rberi Squarotti, Gianfranco Lauretano, Flavia Lepre, Maria Luisa Spaziani Angela Bianchi. Definito dal critico e poeta Paolo Ruffilli come \"il poeta pi\u00f9 interessante della sua generazione\", \u00e8 presente in numerose antologie, tra cui \"Il pensiero dominante. Poesia italiana 1970-2000\", a cura di Franco Loi e Davide Rondoni. La sua poesia \u00e8 stata inoltre tradotta in inglese da Tania Calcinaro, in tedesco da Verena von Koskull, in francese da Francis Catalano e Antonella D\u2019Agostino.\nDalle opere in versi di Antonio Santori sono state tratte numerose letture pubbliche e riduzioni teatrali. Tra queste, possiamo ricordare la lettura che egli stesso propose a Sant'Elpidio a Mare, nell'estate del 2006, con il premio Nobel Derek Walcott, accompagnato dal pianista Ramberto Ciammarughi; e l'interpretazione del poema \"Saltata\" da parte degli attori Luca Violini e Christian Iansante.\nL'opera saggistica.\nSul piano saggistico, la ricerca di Santori si \u00e8 concentrata nel campo dell'estetica, dove ha approfondito l'opera di Cesare Pavese, con particolare attenzione a I \"Dialoghi con Leuc\u00f2\", e quella di Friedrich Nietzsche, con particolare attenzione a \"Cos\u00ec parl\u00f2 Zarathustra\". Di entrambi questi autori Santori ha proposto una lettura simbolica e junghiana. Della filosofia nietzschiana, in particolare, ha avanzato una interpretazione collegata all'idea di linguaggio poetico pi\u00f9 tardi delineata da Martin Heidegger come eccedenza di senso, corrispondente al simbolo alchemico dell'oro.\nSulla medesima linea Santori aveva concepito il progetto di un saggio, rimasto incompiuto, dedicato al rapporto tra scrittura e suicidio, dal titolo (tratto da un emistichio di Carlo Michelstaedter): \"Perch'io ti porti il dono luminoso\".\nOpere.\nTeatro.\nCome Dio\nIl sogno di Dante\nNel Voltarsi"}
{"id": "3827760", "revid": "110157", "url": "https://it.wikipedia.org/wiki?curid=3827760", "title": "Alekseevskij (Mosca)", "text": "Il quartiere Alekseevskij () \u00e8 un quartiere di Mosca sito nel Distretto Nord-orientale.\nL'abitato di Alekseevskij viene menzionato per la prima volta in documenti risalenti al XIV secolo. Viene incluso nel territorio del comune di Mosca all'inizio del XX secolo; fu sede di un consistente sviluppo edilizio residenziale nel 1950."}
{"id": "3827763", "revid": "310967", "url": "https://it.wikipedia.org/wiki?curid=3827763", "title": "Riserva naturale orientata della Vauda", "text": ""}
{"id": "3827764", "revid": "1442080", "url": "https://it.wikipedia.org/wiki?curid=3827764", "title": "Sonny Bill Williams", "text": "Rappresent\u00f2 la anche nel rugby a 13, divenendo uno dei pochi rugbisti a giocare la finale di un campionato del mondo in entrambi i codici della disciplina; dal 2009 \u00e8 anche pugile professionista nella categoria pesi massimi (108\u00a0kg ca.).\nDal 2021 milita nel in National Rugby League.\nBiografia.\nBench\u00e9 la disciplina sportiva gli fosse familiare essendo figlio di un tredicista di origine samoana, Sonny Bill Williams fu avviato al \"league\" da sua madre all'et\u00e0 di otto anni.\nAttivit\u00e0 nel rugby a 13.\nA 17 anni Williams ricevette un'offerta di contratto in Australia dai Canterbury-Bankstown Bulldogs di Sydney, ed entr\u00f2 nelle giovanili di tale club; esord\u00ec nella National Rugby League nel 2004 contro i Parramatta Eels, vittoria per 48-14 e debutto con meta.\nVinse quell'edizione di torneo disputando anche la Grand Final da rimpiazzo contro i Sydney Roosters, e con soli 14 incontri in prima squadra alle spalle, il 23 aprile 2004 esord\u00ec nei \"Kiwis\", nazionale neozelandese a XIII, nel \"test match\" contro l'Australia, divenendo cos\u00ec il pi\u00f9 giovane giocatore a rappresentare la Nuova Zelanda a livello internazionale nel \"rugby league\".\nInsieme alla notoriet\u00e0 emersero anche diversi comportamenti problematici fuori dal campo di gioco legati all'abuso di alcolici: trovato alla guida di un veicolo con un'alcolemia superiore al consentito per legge, gli fu sospesa la patente per 5 mesi nel 2005, e dovette chiedere supporto di personale qualificato per superare la dipendenza da alcoolici, che rischiava di rovinargli la carriera sul nascere.\nNel 2005 prolung\u00f2 il contratto con i Bulldogs, ma la stagione, costellata da ripetuti infortuni, lo vide in campo solo cinque volte; un ulteriore prolungamento del 2007, per i successivi cinque anni, prevedeva un compenso totale pari a due milioni di dollari.\nAttivit\u00e0 nel rugby a 15.\nVisto il suddetto impegno poliennale sottoscritto con i Bulldogs, dunque, dest\u00f2 scalpore la decisione, nell'agosto 2008, di abbandonare il rugby a 13 per passare al quindici nelle file dei francesi del , al fine di rendersi disponibile per un'eventuale convocazione negli \"All Blacks\"\u00a0.\nIl miglior risultato raggiunto a Tolone fu la finale della Challenge Cup 2009-10; finita l'esperienza europea torn\u00f2 in Nuova Zelanda per giocare nei Crusaders e rendersi idoneo alla chiamata in Nazionale, altrimenti preclusagli fin tanto che continuava il suo impegno all'estero, tanto da fargli rifiutare un'offerta di sei milioni di euro dal Tolone per rimanere.\nIl debutto negli \"All Blacks\" giunse il 6 novembre 2010 a Twickenham contro l' e rese Williams il secondo internazionale doppio del suo Paese a distanza di pi\u00f9 di 75 anni dall'unico precedente.\nConvertito all'Islam nel 2008, al momento del debutto internazionale nel rugby a 15 Williams divenne il primo musulmano a giocare per gli \"All Blacks\".\nPrese parte successivamente alla con 4 mete (, e ), laureandosi campione del mondo.\nAl termine della competizione mondiale si trasfer\u00ec alla \"franchise\" di Waikato degli Chiefs, con i quali si aggiudic\u00f2 il titolo di Super 15 2012, risultando cos\u00ec vincitore delle maggiori competizioni per club dell'emisfero Sud sia nel \"league\" che nell\"'union\". Al termine della stagione annunci\u00f2 il suo ritorno nel rugby a 13, avvenuto effettivamente dopo avere giocato per la stagione 2012-13 nella Top League giapponese con la squadra dei Panasonic Wild Knights. Gli ultimi incontri disputati da Williams con la maglia degli \"All Blacks\" risalgono al \"tour\" di fine anno 2012.\nWilliams vanta anche un invito nei Barbarians, nel giugno 2009, in occasione di un incontro con un XV dell' disputato a Sydney.\nRitorno al rugby a 13 (2013-15).\nNel 2013 Williams fu sotto contratto in National Rugby League per gli australiani Sydney Roosters, formazione con la quale vinse il torneo alla prima stagione ricevendo anche il premio di miglior giocatore dell'anno del club.\nIn quello stesso anno fu convocato nella a XIII per disputare la Coppa del Mondo in Inghilterra, competizione in cui i \"Kiwis\" giunsero in finale, battuti dall' a Manchester.\nNel 2014 Sonny Bill Williams rinnov\u00f2 il suo contratto con i Sydney Roosters, alla fine della stagione annunci\u00f2 il ritorno al XV per giocare nuovamente nei Chiefs in Super Rugby.\nNuovo ritorno al rugby a 15.\nTornato nel 2015 ai Williams trov\u00f2 di nuovo la strada della Nazionale; fu convocato per il \"tour\" 2014 in Europa, e prese poi parte al Championship 2014.\nConvocato alla in Inghilterra, si aggiudic\u00f2 la competizione stabilendo anche diversi record: oltre a entrare nel gruppo dei suoi compagni di squadra che hanno vinto due Coppe consecutivamente, \u00e8 anche l'unico insieme a Jerome Kaino e Sam Whitelock a scendere in campo fino alla finale in due edizioni consecutive di torneo e a vincere 14 partite consecutive.\nWilliams venne incluso nella selezione \"Sevens\" che partecip\u00f2 ai Giochi della XXXI Olimpiade di Rio de Janeiro, ma un infortunio nella partita inaugurale del torneo pose fine anticipatamente alla sua esperienza olimpica.\nAttivit\u00e0 nel pugilato.\nWilliams esord\u00ec il 27 maggio 2009 nel pugilato professionistico, nella categoria dei pesi massimi, battendo Garry Gurr per KO tecnico alla seconda ripresa; un anno pi\u00f9 tardi, il 30 giugno 2010, disput\u00f2 il suo secondo incontro sconfiggendo Ryan Hogan per KOT dopo 2 minuti e 35 secondi.\nLa prima vittoria internazionale fu il 29 gennaio 2011 contro l'australiano Scott Lewis.\nPi\u00f9 avanti nell'anno Williams ebbe la possibilit\u00e0 di competere per il titolo nazionale neozelandese, rimasto vacante; l'incontro fu fissato per l'8 febbraio 2012 contro Richard Tutaki ma, a seguito dell'incriminazione di quest'ultimo per vari reati tra i quali detenzione, spaccio e produzione di sostanze stupefacenti, ricettazione, guida pericolosa, resistenza all'arresto e declinazione di false generalit\u00e0 alle forze dell'ordine, fu necessario selezionare un nuovo oppositore, trovato in Clarence Tillman, che fu sconfitto da Williams per KO tecnico alla prima ripresa.\nPer il 24 novembre fu programmato l'incontro valido per la corona internazionale WBA dei pesi massimi contro il sudafricano Francois Botha, ma a causa di un infortunio che costrinse Williams a operarsi al muscolo pettorale destro l'incontro fu rinviato all'8 febbraio 2013; in tale data Williams vinse il titolo battendo Botha ai punti."}
{"id": "3827769", "revid": "6923", "url": "https://it.wikipedia.org/wiki?curid=3827769", "title": "Raheny railway station", "text": ""}
{"id": "3827772", "revid": "6923", "url": "https://it.wikipedia.org/wiki?curid=3827772", "title": "Portmarnock railway station", "text": ""}
{"id": "3827780", "revid": "6923", "url": "https://it.wikipedia.org/wiki?curid=3827780", "title": "Malahide railway station", "text": ""}
{"id": "3827783", "revid": "599013", "url": "https://it.wikipedia.org/wiki?curid=3827783", "title": "Convento di Sant'Antonio (Ischia)", "text": "Il convento di Sant'Antonio, ora intitolato a S. Maria delle Grazie, \u00e8 situato nel comune di Ischia e, pi\u00f9 precisamente, in localit\u00e0 \"La Mandra\", cos\u00ec denominata perch\u00e9 vi stanziavano le greggi. Si ritiene che sia il pi\u00f9 antico convento francescano, non soltanto dell'isola, ma dell'intera Campania e della primitiva \"Provincia di Terra di Lavoro\".\nStoria.\nSecondo gli storici francescani sarebbe stato fondato nel 1225, ancora vivente san Francesco.\nLa struttura fu eretta dai superstiti di una terribile epidemia, i quali, in segno di devozione, chiamarono nell'isola i frati minori e costruirono il convento e la chiesa di S. Maria delle Grazie.\nNel 1301, la lava vulcanica, uscita dai fianchi dei monti della zona di Fiaiano, seppell\u00ec il piccolo convento, ma gli ischitani, per devozione a San Francesco, lo fecero risorgere pi\u00f9 grande e pi\u00f9 bello di prima. Nelle varie suddivisioni interne dell'Ordine francescano, qui abitarono i Conventuali.\nNel 1715, la chiesa ed il convento furono notevolmente ampliati e, quest'ultimo, raggiunse la forma attuale. Nel 1806 il governo francese, che occupava il Regno di Napoli, in virt\u00f9 delle norme che soppressero ed incamerarono i beni degli ordini religiosi, espulse i Conventuali dalla struttura. Nel 1810 ne presero possesso le monache clarisse che, fin dal 1577, erano giunte nella citt\u00e0 grazie all'opera di Beatrice Quadra e vivevano nel monastero di S. Maria della Consolazione, presente sul castello Aragonese. Espulse anch'esse dal loro monastero, ripararono nel convento dei Frati Conventuali, restandovi dal 1810 fino al 1911, nonostante il decreto di espulsione del 7 luglio 1866.\nNel 1919, l'amministrazione comunale richiam\u00f2 i francescani e, il 20 marzo 1920, i Frati Minori ne presero nuovamente possesso, portandovi gli studenti aspiranti all'ordine e fondandovi una affollata scuola tecnica.\nIl convento, gi\u00e0 stabilizzato ed ingrandito nel 1715, aveva dal 1773 una nuova chiesa ben funzionale di stile barocco. Vi abitarono importanti personalit\u00e0, come il beato Bonaventura da Potenza (1651-1711), di cui \u00e8 presente ancora la cella, dove abit\u00f2 dal 1688 al 1700.\nAll'interno del complesso, sono presenti tavole quattrocentesche di scuola veneta, alcune delle quali attribuite a Vivarini (probabilmente Bartolomeo, presente a Napoli in quel periodo) e due dell'isolano Alfonso di Spigna (sec. XVIII).\nUna parte del convento ospita, inoltre, la \"Biblioteca Antoniana\", un archivio contenente oltre ventimila volumi, affiancato da una sala conferenze, dove \u00e8 conservato un prezioso dipinto raffigurante Vittoria Colonna, realizzato dal pittore francese Jules Joseph Lefebvre."}
{"id": "3827797", "revid": "767487", "url": "https://it.wikipedia.org/wiki?curid=3827797", "title": "Ernst Dospel", "text": ""}
{"id": "3827798", "revid": "31886", "url": "https://it.wikipedia.org/wiki?curid=3827798", "title": "Anna Castelli Ferrieri", "text": "Biografia.\nAnna Ferrieri nasce a Milano il 6 agosto 1918 da Ada Baisini, grande donna impegnata nel sociale, e Enzo Ferrieri, intellettuale, editore, regista e fondatore della rivista \"Convegno\" che aveva dato vita ad un circolo culturale e un teatro, frequentato da figure quali Luigi Pirandello, Umberto Saba e Eugenio Montale, costituendo fulcri di resistenza alle crescenti oppressioni fasciste dell'epoca. Il fratello, Giuliano Ferrieri \u00e8 giornalista e direttore dell\u2019\"Europeo.\"\nStimolata dalle avanguardie della Bauhaus, nel 1938 inizia a studiare architettura al Politecnico di Milano; durante questi anni sar\u00e0 allieva di Franco Albini da cui apprender\u00e0 l'approccio razionalistico. Lavorando nel suo studio entra in contatto con architetti quali Piero Bottoni ed Ernesto Nathan Rogers, impegnati nella ricostruzione di Milano.\nLaureatasi in architettura nel 1942 presso il Politecnico di Milano con una tesi sulla Galleria Vittorio Emanuele, lascia Milano durante l'occupazione tedesca a fianco del marito Giulio Castelli, ingegnere chimico, con il quale crescer\u00e0 due figli, Valerio e Maria. Rientrata, nel 1946 fonda un proprio studio, diventa caporedattrice della rivista di architettura, \"Casabella Costruzioni\" e corrispondente italiana del periodico inglese \"Architectural Design\". Associata a Ignazio Gardella dal 1959 al 1973, ha svolto in collaborazione con lui lavoro di progettazione urbanistica e architettonica.\nMuore il 22 giugno 2006.\nCarriera.\nPer la Triennale di Milano del 1947 cura con di Luciano Canella, l'allestimento della Mostra del Mobile per il quale riceve il Diploma d'Onore, e la Medaglia d'Oro per un letto per bambini e una poltrona. Tra il 1959 e il 1973 collabora, e in seguito ne diviene associata, con Ignazio Gardella, un architetto razionalista - organico.\nTra le opere realizzate vi sono gli uffici dell'Alfa Romeo ad Arese, della Tecnitub a Podenzano, della Castek a Milano, e della Kartell a Binasco. Cura inoltre il restauro e la ricostruzione di edifici storici, tra i quali, il Chiostro del Bramante a Milano, e Palazzo Benci a Firenze. Si occupa anche di urbanistica, con i piani regolatori di Milano, Torino e Genova, e di alcune aree di Vicenza, Stintino, Sharestenak (Iran) e in Algeria.\nDiventa cofondatrice della Kartell, insieme al marito nel 1949, azienda pioniera in Italia nella produzione di oggetti di plastica d'uso quotidiano. Tra i principali progetti vi sono la sedia sovrapponibile \"4870\", vincitrice del Compasso d'oro, la poltrona 4814 e i mobili \"4970/84\", contenitori componibili per la casa, in linea con l'ideale di Anna Castelli Ferrieri secondo cui, agli oggetti di uso comune, poteva coniugarsi un design funzionale e oggi esposti nei pi\u00f9 importanti centri d'arte del mondo come il MOMA e il Centre Pompidou. Fino al 1987 \u00e8 la direttrice artistica del marchio, mentre il marito si occupa dei materiali che si arricchiscono di nuove funzionalit\u00e0.\nLa sua creativit\u00e0 si caratterizza per le monocromie sgargianti e in materiale che, al tempo, risultavano ancora sconosciuti e inesplorati, come il polipropilene, la resina e il poliuretano.\nDal 1984 al 1986 insegna Disegno Industriale presso il Politecnico di Milano, e dal 1985 al 1992 \u00e8 docente alla Domus Academy. Nel 1994 progetta per la Sambonet la linea di posateria \"Hannah\", grazie alla quale riceve nuovamente il Compasso d'oro.\nDal 1969 al 1971 Anna Castelli Ferrieri \u00e8 presidente dell'Associazione per il Disegno Industriale (ADI) , socia dell'Istituto Nazionale di Urbanistica (INU) e fondatrice del Movimento di studi per l'architettura (MSA). Nel 1990 fonda, assieme ai suoi ex allievi, il gruppo di progettazione ACF Officina..\nIn collaborazione con l'architetto Ignazio Gardella, tra il 1949 e il 1955 progetta il condominio ai Giardini d'Ercole in via Marchiondi 7 a Milano e gli uffici dell\u2019Alfa Romeo di Arese (1967), dal 1973 Anna apre il suo studio da architetta da cui nascono molti edifici del complesso residenziale \u201cPineta di Arenzano\u201d, due residence per la Compagnia CIGA a Venezia e a Firenze e tutto quanto concerne lo stabilimento Kartell a Noviglio. Non si dimentica della Milano antica seguendo la ristrutturazione di un edificio in Piazza Sant\u2019Eustorgio che include un chiostro del Bramante.\nRiconoscimenti.\nAnna Castelli Ferrieri ha ricevuto:"}
{"id": "3827802", "revid": "6923", "url": "https://it.wikipedia.org/wiki?curid=3827802", "title": "Glenageary railway station", "text": ""}
{"id": "3827806", "revid": "198277", "url": "https://it.wikipedia.org/wiki?curid=3827806", "title": "UEFA Champions League 1995-1996 (fase a eliminazione diretta)", "text": "La fase a eliminazione diretta \u00e8 iniziata il 6 marzo 1996 ed \u00e8 terminata il 22 maggio 1996 con la finale di Roma, in cui la Juventus ha battuto 4-2 l'Ajax ai rigori, dopo l'1-1 dei tempi supplementari."}
{"id": "3827808", "revid": "6923", "url": "https://it.wikipedia.org/wiki?curid=3827808", "title": "Gormanston railway station", "text": ""}
{"id": "3827811", "revid": "729019", "url": "https://it.wikipedia.org/wiki?curid=3827811", "title": "Osloer Stra\u00dfe (metropolitana di Berlino)", "text": "Osloer Stra\u00dfe \u00e8 una stazione della metropolitana di Berlino, nel quartiere di Gesundbrunnen, che serve la linea U8 e U9, di cui \u00e8 terminale. Cos\u00ec come la strada da cui prende il nome, si rif\u00e0 alla capitale norvegese.\nLa stazione su due livelli ha visto la luce il 30 aprile del 1976 per quanto riguarda la linea U9 e il 5 ottobre 1977 la U8. Dal 1995 \u00e8 servita dalla linea M13 di tram. La stazione \u00e8 stata creata dall'architetto Rainer G. R\u00fcmmler.\nServizi.\nLa stazione dispone di:"}
{"id": "3827813", "revid": "6923", "url": "https://it.wikipedia.org/wiki?curid=3827813", "title": "Grand Canal Dock railway station", "text": ""}
{"id": "3827815", "revid": "729019", "url": "https://it.wikipedia.org/wiki?curid=3827815", "title": "Robin Olds", "text": "Sposato con l'attrice di Hollywood Ella Raines, fu un pilota da caccia della USAF, attivo durante la seconda guerra mondiale e la Guerra del Vietnam, nella quale ide\u00f2 alcune innovative tattiche di combattimento aereo basate sull'inganno; queste tattiche permisero di far alzare in volo in diverse occasioni caccia nord-vietnamiti che si aspettavano bombardieri o cacciabombardieri, trovandosi invece contro caccia come il F-4 Phantom II che avvantaggiandosi della superiorit\u00e0 tecnica individuale e della presenza di altri aerei radar e da guerra elettronica inflissero significative perdite ai loro avversari. In particolare comand\u00f2 l'ottavo stormo caccia della base di Ubon, Thailandia, nel corso dell'\"Operazione Bolo\". Consisteva nel far credere ai nemici che Olds ed i suoi uomini volassero con degli F-105 Thunderchief, usando stessi nominativi e frequenze. Abbatterono 7 aerei, infliggendo una grande perdita ai nemici."}
{"id": "3827820", "revid": "74801", "url": "https://it.wikipedia.org/wiki?curid=3827820", "title": "Luis Alcoriza", "text": "Stabilitosi in Messico, collabor\u00f2 alla stesura di canovacci cinematografici.\nNel 1949 incontr\u00f2 Luis Bu\u00f1uel, col quale lavoro per molto tempo."}
{"id": "3827822", "revid": "6923", "url": "https://it.wikipedia.org/wiki?curid=3827822", "title": "Greystones railway station", "text": ""}
{"id": "3827824", "revid": "281779", "url": "https://it.wikipedia.org/wiki?curid=3827824", "title": "Cornelis Huysmans", "text": "Allievo del paesaggista G. de Witte, sub\u00ec l'influsso di Jacques d'Arthois e fu uno dei rinnovatori del paesaggio fiammingo.\nBiografia.\nFiglio dell'architetto Hendrik Huysmans e fratello del pittore Jan Battista, lavor\u00f2 al pulpito di Gaspar de Witte ad Anversa. Ha poi lavorato per Jacques d'Arthois a Bruxelles. Intorno al 1675, viaggi\u00f2 nella zona di Dinant e Namur. Tornato a Mechelen nel 1682, il 26 gennaio spos\u00f2 Maria Anna Scheppers. Il loro figlio, Pieter Balthasar, fu pittore (1684-1706). Dopo il 1702 torn\u00f2 ad Anversa, e tra il 1706 e il 1707 divenne maestro nella corporazione di San Luca di Anversa. Torn\u00f2 a Malines nel 1716. L\u00ec ebbe due allievi: C. Ridel e Joh. Edmund Turner. Lavor\u00f2 per breve tempo in Inghilterra.\n\u00c8 stato fortemente influenzato da Jacques d'Arthois, ma i suoi toni sono pi\u00f9 leggeri e pi\u00f9 trasparenti. Il suo stile si \u00e8 evoluto verso una maggiore ispirazione classica. I suoi paesaggi sono notevoli per effetto decorativo. I paesaggi con incavi di sabbia suggeriscono una risposta alle composizioni di L. de Vadder."}
{"id": "3827826", "revid": "6923", "url": "https://it.wikipedia.org/wiki?curid=3827826", "title": "Harmonstown railway station", "text": ""}
{"id": "3827829", "revid": "120435086", "url": "https://it.wikipedia.org/wiki?curid=3827829", "title": "Jos\u00e9 Alcoverro", "text": "Biografia.\nStudente all'Accademia di Madrid, organizz\u00f2 nel 1866 un'importante mostra che lo fece conoscere anche all'estero, dove si trasfer\u00ec in seguito.\nFu incaricato di decorare con le sculture di Sant'Isidoro di Siviglia e Alfonso X il Savio la Biblioteca Nacional de Espa\u00f1a, a Madrid.\nFu anche autore di busti di celebri personaggi, tra cui Emilio Castelar.\nDeceduto a Madrid il 9 dicembre 1908, \u00e8 sepolto al Cementerio de la Almudena."}
{"id": "3827843", "revid": "22645", "url": "https://it.wikipedia.org/wiki?curid=3827843", "title": "APT Gorizia", "text": "L'APT (sigla di Azienda Provinciale Trasporti Gorizia) \u00e8 l'azienda di trasporto pubblico che opera nella provincia di Gorizia, fondata il 7 luglio 1998.\nDal 1\u00ba febbraio 2017 l'azienda \u00e8 diventata parte del gruppo TPL FVG s.c.ar.l (\"Trasporto Pubblico Locale Friuli-Venezia Giulia\").\nEsercizio.\nL'APT gestisce 9 linee urbane a Gorizia e 7 nella conurbazione Monfalcone-Ronchi dei Legionari-Staranzano. L'azienda gestisce anche il trasporto urbano a Grado. Inoltre gestisce 20 linee extraurbane che raggiungono l'intera provincia di Gorizia, la Bassa Friulana, Trieste, Udine e l'aeroporto del Friuli Venezia Giulia. Gestisce anche un collegamento marittimo Grado-Trieste, denominato Delfino Verde.\nStoria.\nNel giugno 1976 nasce a Gorizia l'Azienda Provincializzata Trasporti. Nel 1982 l'azienda si ingrandisce acquisendo le Autolinee Triestine e la Cooperativa Autotrasporti srl. Nel 1995, con la legge 142/90 diventa Azienda Speciale. Nel 1995 acquista il Consorzio Intercomunale Servizi Pubblici di Monfalcone, il quale gestiva trasporti pubblici a Monfalcone, Staranzano e Ronchi. Inoltre acquisisce la ditta privata Troian, operante nel comune di Grado. Il 7 luglio 1998, con la legge Bassanini, l'APT diventa la prima societ\u00e0 pubblica in Italia di trasporti su gomma ad essere trasformata in societ\u00e0 per azioni."}
{"id": "3827847", "revid": "6923", "url": "https://it.wikipedia.org/wiki?curid=3827847", "title": "Howth Junction railway station", "text": ""}
{"id": "3827849", "revid": "307923", "url": "https://it.wikipedia.org/wiki?curid=3827849", "title": "Episodi de Il socio", "text": "La prima ed unica stagione della serie televisiva Il socio \u00e8 stata trasmessa in prima visione in contemporanea sui canali AXN, NBC e Global a partire dall'8 gennaio 2012. Il 13 maggio 2012 la NBC ha ufficialmente cancellato la serie.\nIn Italia la stagione \u00e8 stata trasmessa dal canale satellitare AXN; dopo l'anteprima dei primi due episodi avvenuta il 19 febbraio 2012, la stagione \u00e8 andata in onda regolarmente dal 20 aprile al 13 luglio 2012."}
{"id": "3827850", "revid": "6923", "url": "https://it.wikipedia.org/wiki?curid=3827850", "title": "Howth railway station", "text": ""}
{"id": "3827851", "revid": "293377", "url": "https://it.wikipedia.org/wiki?curid=3827851", "title": "Hirofumi Moriyasu", "text": ""}
{"id": "3827854", "revid": "767487", "url": "https://it.wikipedia.org/wiki?curid=3827854", "title": "Francisco de Aldana", "text": "Nato probabilmente a Napoli, si form\u00f2 nella Firenze medicea, e qui esord\u00ec come poeta insieme al fratello Cosme, con esperimenti petrarcheschi. Presto intraprese la carriera militare distinguendosi nell\u2019armata. Dopo lunghe esperienze divenne un uomo di fiducia del giovane Monarca Portoghese Sebastiano. Mor\u00ec nella battaglia di Alcazarquivir nel 1578.\nSolo una parte della sua ampia produzione poetica si \u00e8 potuta salvare, come testimonia il fratello Cosme, che ne pubblic\u00f2 le Obras. La prima opera nota \u00e8 la Favola di Antilla (105 ottave). Le prime composizioni in castigliano echeggiano invece le Egloghe di Garcilaso.\nOpera molto nota di Francisco \u00e8 la Favola di Fetonte composta sulla traccia delle Metamorfosi Ovidiane, dove alla maniera del Petrarca, propone una fusione fra eroe e poeta.\nAldana recupera vari temi oraziani, in un\u2019ansia di raccoglimento che lo spinge ad allontanarsi dalla vita di corte; nella lunga Epistola poetica ad Arias Montano, il poeta espone un bilancio negativo della sua esistenza, alludendo a gravi torti ricevuti e al disinganno che lo affligge; si propone quindi di mutare l\u2019orientamento della propria vita per trovare conforto ritirandosi in un luogo remoto."}
{"id": "3827855", "revid": "228587", "url": "https://it.wikipedia.org/wiki?curid=3827855", "title": "Crimine (disambigua)", "text": ""}
{"id": "3827857", "revid": "287204", "url": "https://it.wikipedia.org/wiki?curid=3827857", "title": "Franciszek Smuda", "text": "Possiede anche la cittadinanza tedesca.\nViene esonerato dal Wisla Cracovia il 9 marzo 2015, in seguito al periodo negativo della squadra.\nDal 1\u00ba luglio 2021 sar\u00e0 l\u2019allenatore del Wieczysta Krak\u00f3w."}
{"id": "3827864", "revid": "124123", "url": "https://it.wikipedia.org/wiki?curid=3827864", "title": "Mark Aldanov", "text": "Biografia.\nFu di biografie e opere polemiche su Georges Clemenceau e Lenin, ma allo stesso tempo di saggi e drammi.\nEsord\u00ec come critico e pubblicista politico, dopo la rivoluzione d'ottobre si trasfer\u00ec in Francia, dove pubblic\u00f2 il suo primo romanzo intitolato \"Svjataja Elena, malen'kij ostrov\" (\"Sant'Elena, piccola isola\", 1921), la prima parte di una tetralogia, che con il titolo \"Myslitel\" (\"Il pensatore\"), incluse anche i romanzi \"Devjatoe Termidora\" (\"Il 9 Termidoro\", 1923), \"\u010cortov most\" (\"Il ponte del diavolo\", 1925), \"Zagavor\" (\"La congiura\", 1927).\nFu prevalentemente un romanziere storico, attratto soprattutto dall'aspetto umano degli avvenimenti.\nUna delle sue opere pi\u00f9 importanti fu \"Desjataja Simfonija\" (\"La decima sinfonia\"), 1931), ambientata dal Congresso di Vienna al terzo Impero.\nTra i suoi saggi si ricordano i \"Sovremenniki\" (\"Contemporanei\", 1928) e \"Portrety\" (\"Ritratti\", 1931)."}
{"id": "3827865", "revid": "1305772", "url": "https://it.wikipedia.org/wiki?curid=3827865", "title": "Aldetrude di Maubeuge", "text": "Biografia.\nAldetrude, figlia di san Vincenzo di Soignies e di santa Valdetrude, era nipote di sant'Aldegonda.\nAvrebbe sposato Valdeberto VI di Lommois (suo zio materno) e sarebbe la madre di Valdberto VII di Lommois. \nRimasta vedova, entr\u00f2 nell'Abbazia di Mauberge, della quale divenne badessa nel 684, succedendo alla zia Aldegonda, carica che mantenne fino alla morte. Le successe la sorella Madelberta o Amalberga. \nVenerata come santa dalla Chiesa cattolica, la sua Memoria liturgica cade il 25 febbraio."}
{"id": "3827867", "revid": "46095569", "url": "https://it.wikipedia.org/wiki?curid=3827867", "title": "Dimensione (fisica)", "text": ""}
{"id": "3827870", "revid": "339392", "url": "https://it.wikipedia.org/wiki?curid=3827870", "title": "Sommosse popolari in Siria del 2011", "text": ""}
{"id": "3827874", "revid": "1605525", "url": "https://it.wikipedia.org/wiki?curid=3827874", "title": "Giovanni Aldega", "text": "Autore di molte musiche sacre strumentali, fu maestro di cappella a Santa Maria Maggiore per cinque anni (1857-1862)"}
{"id": "3827875", "revid": "110157", "url": "https://it.wikipedia.org/wiki?curid=3827875", "title": "La linea alba", "text": "La linea alba \u00e8 un libro di Antonio Santori, edito nell'aprile 2007 per la casa editrice Marsilio di Venezia.\nSi tratta di un poema fantastico, in cui l'Autore compie un viaggio nel mistero dell'universo paragonato a un grembo muliebre. Ultimo dei quattro poemi pubblicati da Antonio Santori, l'uscita dell'opera ha preceduto di pochi mesi la morte dell'Autore, avvenuta il 30 agosto dello stesso anno.\nLa prefazione all'opera \u00e8 firmata da Paolo Ruffilli."}
{"id": "3827878", "revid": "106456", "url": "https://it.wikipedia.org/wiki?curid=3827878", "title": "Santa Aldetrude", "text": ""}
{"id": "3827880", "revid": "767487", "url": "https://it.wikipedia.org/wiki?curid=3827880", "title": "Senza tempo", "text": "Senza tempo \u00e8 un cortometraggio del 2010 diretto da Gabriele Muccino. \u00c8 stato realizzato dall'azienda Birra Peroni e dalla Indiana Production.. Grazie a questa collaborazione le due hanno partecipato all'Accademia del cinema, che promuove il cinema italiano nel Regno Unito. \u00c8 stato girato a Roma ed \u00e8 apparso in tutti i cinema."}
{"id": "3827889", "revid": "582484", "url": "https://it.wikipedia.org/wiki?curid=3827889", "title": "Jules Lefebvre", "text": ""}
{"id": "3827891", "revid": "729019", "url": "https://it.wikipedia.org/wiki?curid=3827891", "title": "M\u00f6ckernbr\u00fccke (metropolitana di Berlino)", "text": "La stazione di M\u00f6ckernbr\u00fccke \u00e8 una stazione della metropolitana di Berlino situata nella parte ovest del quartiere di Kreuzberg, che prende il nome dal ponte che attraversa il \"Landwehrkanal\". \u00c8 servita dalle linee U1, U3 e U7, nelle vicinanze del Deutsches Technikmuseum e a circa milleduecento metri a sud di Potsdamer Platz.\n\u00c8 posta sotto tutela monumentale (\"Denkmalschutz\").\nStoria.\nLa stazione delle linee U1 e U3 \u00e8 situata su un viadotto che costeggia il Landwehrkanal dal lato nord, fu aperta il 15 febbraio 1902, ed \u00e8 parte della prima \"Stammstrecke\", la linea originaria della U-Bahn di Berlino .\nLa stazione originaria fu demolita e ricostruita il 25 marzo del 1937. In seguito ai bombardamenti fu seriamente danneggiata e rimase chiusa dal 30 gennaio 1944 fino al 16 giugno 1947.\nLa linea U7 fu aperta il 28 febbraio 1966 e la stazione fu costruita ad opera dell'architetto Rainer G. R\u00fcmmler. Le due linee sono collegate da una passerella vetrata che attraversa il \"Landwehrkanal\".\n\u00c8 posta sotto tutela monumentale (\"Denkmalschutz\").\nNel 2018 la stazione della linea U7, in considerazione della sua importanza storica e architettonica, venne posta sotto tutela monumentale (\"Denkmalschutz\") insieme ad altre 12 stazioni rappresentative dell'architettura moderna dei decenni post-bellici.\nServizi.\nLa stazione dispone di:"}
{"id": "3827894", "revid": "46291", "url": "https://it.wikipedia.org/wiki?curid=3827894", "title": "Echinochloa esculenta", "text": "Il miglio giapponese (Echinochloa esculenta ) \u00e8 una specie della famiglia delle Poaceae, coltivata in piccola scala in Giappone, Cina e Corea, sia come cibo che come foraggio.\nLe prime notizie della coltivazione di miglio giapponese risalgono al 2000 a.C., durante il periodo J\u014dmon.\nViene coltivato in aree inadatte alla coltivazione di riso, a causa del terreno inadatto o delle temperature troppo fredde. Lo sviluppo di variet\u00e0 di riso resistenti al clima freddo ha portato ad un netto calo di produzione di miglio giapponese, in favore del riso.\nSi ritiene che il miglio giapponese derivi dalla domesticazione della specie \"Echinochloa crus-galli\"."}
{"id": "3827896", "revid": "465169", "url": "https://it.wikipedia.org/wiki?curid=3827896", "title": "Miglio giapponese", "text": ""}
{"id": "3827898", "revid": "767487", "url": "https://it.wikipedia.org/wiki?curid=3827898", "title": "Bernardo de Alderete", "text": "Erudito di immensa cultura, trascorse un breve periodo (1605-1607) a Roma, dove diede alla stampa le sue opere."}
{"id": "3827899", "revid": "254059", "url": "https://it.wikipedia.org/wiki?curid=3827899", "title": "Ca' Zoiosa", "text": "Ca' Zoiosa (Casa Gioiosa) era, agli inizi del XV secolo, un edificio di propriet\u00e0 della famiglia Gonzaga di Mantova.\nStoria.\nSituata a Mantova tra il castello di San Giorgio e la \"Magna Domus\", ma staccata e isolata da essi, era un edificio destinato ai piaceri e alle danze della corte gonzaghesca (la \u201cCasa Giocosa\u201d). Fu commissionata probabilmente da Francesco I Gonzaga, IV capitano del popolo, che agli inizi del Quattrocento effettu\u00f2 rilevanti interventi architettonici e urbanistici nella zona della corte e del vescovado, in cui vennero abbattute alcune antiche chiese come Santa Maria in Capo di Bove e Santa Croce per fare posto al castello di San Giorgio, opera di Bartolino da Novara.\nNel 1423 per volere del marchese Gianfrancesco Gonzaga, vista la sua attenzione per le arti e la cultura, fu messa a disposizione di Vittorino da Feltre, il pi\u00f9 noto pedagogo dell'Umanesimo, che il signore volle a Mantova e che qui fond\u00f2 una scuola-convitto di impostazione umanistica destinata ai rampolli di casa Gonzaga e delle altre casate principesche italiane, ma frequentata anche da allievi selezionati in base al valore, sia mantovani sia stranieri, dalla quale uscirono uomini politici, prelati e umanisti.\nInsegn\u00f2 retorica, matematica, filosofia e chiam\u00f2 a collaborare maestri di canto, di musica, di disegno, di greco e di latino. Accanto all'educazione della mente, consider\u00f2 di grande importanza l'educazione fisica, che fece svolgere con giochi e gare di scherma, corsa, marce, equitazione, nuoto e gioco del pallone.\nVittorino diresse la scuola mantovana, che contava fra i trenta e i quaranta allievi, sino alla morte, avvenuta a Mantova il 2 febbraio 1446. Nella direzione della scuola e nell'educazione dei figli del marchese Ludovico Gonzaga gli successe l'allievo Iacopo da San Cassiano (che eredit\u00f2 anche la biblioteca di Vittorino); nel 1449 a Iacopo subentr\u00f2 Ognibene da Lonigo (detto \"il Leoniceno\")\nDell'edificio non \u00e8 rimasta traccia. Con tutta probabilit\u00e0 fu inglobato in epoche successive nelle costruzioni che portarono alla realizzazione di una delle corti pi\u00f9 grandi d'Europa."}
{"id": "3827908", "revid": "599013", "url": "https://it.wikipedia.org/wiki?curid=3827908", "title": "Jouko Suomalainen", "text": "Carriera.\nNazionale.\nSuomalainen conta 53 presenze e 2 reti per la , oltre a 2 presenze con l'Under-21."}
{"id": "3827909", "revid": "287204", "url": "https://it.wikipedia.org/wiki?curid=3827909", "title": "Dante Alderighi", "text": "Biografia.\nFiglio di Raffaello Alderighi e Maria Cardellicchio. \nNel 1908 si trasfer\u00ec a Roma con la famiglia per proseguire gli studi di pianoforte con il maestro Giuseppe Mancini, gi\u00e0 direttore del Conservatorio di Atene. \nEsord\u00ec il 17 febbraio 1909 all'H\u00f4tel Excelsior di Roma quando non aveva ancora superato i dieci anni, in un concerto a beneficio dei terremotati di Sicilia, riscuotendo grande successo di pubblico e critica. In tale occasione Dante Alderighi esegu\u00ec musiche di Franz Joseph Haydn, Ludwig van Beethoven, Fryderyk Chopin, P\u00ebtr Il'i\u010d \u010cajkovskij, Edvard Grieg e Giovanni Sgambati. A Taranto, sua citt\u00e0 natale, il suo concerto fu fissato il 2 settembre 1909, presso il teatro Politeama Alhambra da poco inaugurato, dove la sua esibizione fu molto apprezzata.\nIn seguito diede concerti ancora a Roma (dove suon\u00f2 dinanzi a Elena del Montenegro e Margherita di Savoia), a Firenze, Napoli, Lucerna, ai Bagni di Casciana e a Taranto, sua citt\u00e0 natale, presso la quale il Comune gli confer\u00ec onorificenze e una medaglia d'oro.\nFu devoto allievo di Giovanni Sgambati, su consiglio del quale si rec\u00f2 al Conservatorio di Lipsia (oggi Universit\u00e0 della musica e del teatro di Lipsia) per perfezionarsi con il maestro Robert Teichm\u00fcller iniziando anche lo studio della composizione con Stephan Krehl. Ricevette lezioni anche da Francesco Bajardi. \nAlderighi che, come detto, aveva iniziato la sua carriera molto presto come \"enfant prodige\", era uno dei pi\u00f9 giovani artisti della Roma degli anni venti. Fu accolto nell'ambiente artistico con benevolenza e partecip\u00f2 attivamente al mondo culturale capitolino e al fermento di quegli anni. Fu cos\u00ec che strinse amicizia con uomini di lettere (quali Massimo Bontempelli, Luigi Pirandello e Corrado Alvaro), pittori (come Felice Carena, Emanuele Cavalli, Onofrio Martinelli, Carlo Socrate, Franco Gentilini e altri artisti appartenenti alla cosiddetta \"Scuola romana di pittura\"), con musicisti (fra i quali Alfredo Casella, Francesco Malipiero (compositore), Francesco Cilea, Umberto Giordano e Ottorino Respighi) suoi contemporanei.\nFra il 1914 e il 1916, sotto la guida di Giacomo Setaccioli, si dedic\u00f2 alla composizione, facendo parlare di s\u00e9 soprattutto con gli \"Omaggi\". Nel 1917 e nel 1918 prosegu\u00ec gli studi con Ernesto Consolo, che sostitu\u00ec al Conservatorio di Firenze nel 1921. L'amicizia con Massimo Bontempelli nacque fra il 1923 e il 1930, e per entrambi fu feconda di arricchimento artistico e culturale e occasione di fitto scambio epistolare. Fu Bontempelli ad avviare Alderighi alla pubblicistica, offrendogli la rubrica di critica musicale sul giornale da lui diretto \"Il Lavoro Fascista\": ci\u00f2 peraltro non fu ben visto da alcuni contemporanei che non condividevano la scelta del Bontempelli per l'amico, che era uno spirito libero, e che non era (n\u00e9 fu mai) iscritto al Partito Nazionale Fascista.\nNel 1935, epoca che segn\u00f2 l'apice dei suoi successi, mentre Alfredo Casella interpretava le sue composizioni, gli venne affidata la Cattedra di Pianoforte al Conservatorio Santa Cecilia, dove rimase ad insegnare fino al 1968. Ci\u00f2 fu possibile grazie a una legge che garantiva l'accesso all'insegnamento o alla direzione del Conservatorio ad artisti di chiara fama, indipendentemente dal possesso del titolo o dal superamento di un concorso. \nNel 1941 si spos\u00f2 con Giovanna Fratini, dalla quale ebbe i figli Massimo (1942) e Maria Letizia (1945).\nDopo la guerra, Luigi Salvatorelli gli affid\u00f2 la pagina musicale de \"La Nuova Europa\", uno dei pi\u00f9 importanti giornali dell'epoca. Collabor\u00f2 anche con le rubriche musicali di Paese Sera e L'Italia Nuova.\nVinse con un Quartetto un premio al concorso bandito dalla Societ\u00e0 Italiana per la Propaganda Musicale, e nel 1937 a San Remo il primo premio con la composizione \"Ouverture Breve\" per orchestra. Ottenne poi ulteriori lusinghieri riconoscimenti, fra i quali il \"Premio Internazionale\" della Radiotelevisione Francese (1951) per \"Le Filastrocche\" superando oltre 200 concorrenti di diciassette nazioni.\nIl suo pianoforte, i quadri donatigli dagli artisti che gli furono amici, il suo archivio e l'abitazione nel quartiere Prati di Roma sono tuttora conservati dagli eredi. \u00c8 sepolto al cimitero di Maccarese, nella tomba di famiglia da lui stesso voluta ed acquistata.\nOpere.\nA ogni composizione segue l'anno in cui fu consegnata alla Societ\u00e0 Italiana degli Autori ed Editori.\nConvinto che le varie forme artistiche dovessero essere strettamente fra loro legate, compose le colonne sonore per una cinquantina di film, tra cui \"Arma bianca\"."}
{"id": "3827917", "revid": "1442080", "url": "https://it.wikipedia.org/wiki?curid=3827917", "title": "Virginia Slims of Pennsylvania 1985 - Singolare", "text": "Il singolare del torneo di tennis Virginia Slims of Pennsylvania 1985, facente parte del Virginia Slims World Championship Series 1985, ha avuto come vincitrice Robin White che ha battuto in finale Anne Minter 6\u20137, 6\u20132, 6\u20132."}
{"id": "3827920", "revid": "92723", "url": "https://it.wikipedia.org/wiki?curid=3827920", "title": "Aldfrith", "text": "Verso il trono.\nAldfrith nacque in data imprecisata da Oswiu di Northumbria e dalla principessa irlandese F\u00edn. Oswiu fu a sua volta re di Northumbria e quando mor\u00ec nel 670 venne succeduto dal figlio Egfrido di Northumbria tanto che Aldfrith venne educato a che intraprendesse una carriera nella chiesa e divenne uno studioso. Il fratello per\u00ec alla battaglia di Dunnichen nel 685 ed Aldfrith venne richiamato dall'isola di Iona e incoronato re. Nei primi anni del regno secondo Beda Aldfrith ripristin\u00f2 le disastrate fortune del regno anche se entro i suoi confini limitati. Durante il suo regno videro la luce lavori riconducibili all'arte insulare come l'evangeliario di Lindisfarne e il codex Amiatinus e il suo regno \u00e8 spesso fatto coincidere con un'et\u00e0 dell'oro per la Northumbria.\nDal 600 circa molta di quella che \u00e8 oggi l'Inghilterra era stata conquistata dagli Angli, dai Sassoni e dagli Juti. La Bernicia e il Regno di Deira, due regni del nord, furono i primi a unirsi sotto un unico sovrano quando nel 605 circa Etelfrido di Bernicia prese sotto i propri domini anche Deira. Durante il VII secolo i due regni vennero quindi governati talvolta da un singolo re e talvolta separatamente e questa combinazione divenne nota come regno di Northumbria toccando l'Humber a sud il Forth a nord. Nel 616 Etelfrido venne succeduto da Edvino di Deira che si premur\u00f2 di bandire i due figli del re defunto, Osvaldo di Northumbria ed Oswiu di Northumbria. I due passarono il loro esilio nel regno di Dalriada che si trovava sia nel nord-est dell'Irlanda che nel sud-ovest della Scozia. Oswiu era solo un bambino quando and\u00f2 in esilio e crebbe quindi in un contesto prettamente irlandese. Col tempo egli impar\u00f2 un irlandese fluente e contrasse matrimonio entro la dinastia degli U\u00ed N\u00e9ill sposando F\u00ecn figlia o nipote di Colm\u00e1n R\u00edmid. Aldfrith nacque da questo matrimonio, ma la data della sua nascita non fu registrata e doveva essere un cugino o un nipote dello studioso irlandese Cenn F\u00e1elad mac Ailella (\u2020 679) e forse anche un nipote di Finan di Lindisfarne. La legge irlandese rendeva i parenti di F\u00ecn riconducibili al \"clan\" di Cen\u00e9l Conaill come responsabili della sua educazione, tuttavia il matrimonio fra Oswiu e F\u00ecn non era considerato valido dalla chiesa di Northumbria di quel tempo e nelle prime fonti Aldfrith \u00e8 descritto come figlio di una concubina.\nOswiu ed il fratello Oswald tornarono in patria nel 633 alla morte di Edwin regnando congiuntamente. Il cronista Beda dice che i due misero insieme un piccolo impero tanto che il dominio di Oswiu si estendeva ai Pitti ai Gaelici di Dalriada ed altre trib\u00f9 oscure e senza nome che vivevano nel nord-ovest dell'Inghilterra e nella Scozia meridionale. Il dominio di Oswiu fin\u00ec nel 658 quando vi fu la rivolta di Wulfhere, ma egli continu\u00f2 a regnare fino alla morte avvenuta nel 670 quando gli succedette il figlio Egfrido nato dal suo secondo matrimonio con Enfleda di Northumbria. Egfrido non riusc\u00ec a recuperare le terre del padre nella Mercia e nella porzione meridionale del regno venendo sconfitto da Aethelred di Mercia nel 679 in una battaglia presso il fiume Trent. Egfrido mand\u00f2 quindi uno dei suoi generali, Beornh\u00e6th, in Irlanda nel 684 dove saccheggi\u00f2 la piana di Brega distruggendo chiese e facendo ostaggi, questo raid potrebbe essere stato motivato a scoraggiare qualsiasi pretesa Aldfrith potesse voler far prevalere sul trono anche se vi sono altri motivi possibili. I due matrimoni di Egfrido, il primo con Eteldreda di Ely e l'altro con Eormenburh non avevano generato eredi, egli aveva due fratelli Alchfrith di Deira, che non viene pi\u00f9 menzionato dopo il 664, ed Aelfwine di Deira che mor\u00ec lungo il Trent nel 679. La successione negli anni precedenti la morte di Egfrido fu quindi incerta, Beda nella sua \"Vita di Cutberto\" riporta una conversazione fra Elfleda di Whitby, figlia di Oswiu e Cutberto di Lindisfarne in cui questo predice la morte di Egfrido e che potrebbe essere suo successore Aldfrith. Cutberto, secondo le genealogie irlandesi, era un secondo cugino di Aldfrith e questo spiegherebbe il perch\u00e9 della sua proposta. Egfrido mor\u00ec combattendo contro il re dei Pitti, e cugino, Bridei III dei Pitti. Beda racconta che Cutberto e la regina Eormenburh erano a Carlisle e che Cutberto aveva avuto la premonizione della sua disfatta in battaglia. La morte di Egfrido rischiava di rompere i domini messi insieme da Etelfrido di Bernicia, ma Aldfrith venne richiamato dai propri studi, incoronato re e la Bernicia e la Deira rimasero unite. Anche se dovevano esservi altri pretendenti di sangue reale non sono stati registrati tentativi di ostacolare la sua ascesa al trono ed \u00e8 stato suggerito che la sua posizione possa essere stata favorita dagli U\u00ed N\u00e9ill, dai Pitti e da tutti coloro che potevano desiderare un re non guerrafondaio come erano stati Oswiu ed Egfrido.\nL'ascesa.\nSotto il regno di Aldfrith la Northumbria non riebbe mai i domini persi nel 679 e nel 685 tuttavia la Northumbria rimase uno dei regni pi\u00f9 potenti in Irlanda e Britannia durante l'epoca vichinga. Aldfrith regn\u00f2 sulla Bernicia e la Deira durante tutto il suo regno, ma le due parti rimasero distinte e lo sarebbero state ancora nel tardo IX secolo per mano dei vichinghi. Il centro della Bernicia si trovava lungo la parte finale del confine anglo-scozzese e Lindisfarne, Hexham, Bamburgh e Yeavering ne erano i pi\u00f9 importanti centri religiosi e politici. Anche dopo la morte di Egfrido la Bernicia aveva terre in quella che \u00e8 oggi la Scozia meridionale ed altri centri religiosi erano Dunbar, Melrose e Coldingham. Del primo medioevo nel nord-est dell'Inghilterra e nella Scozia sud-occidentale si sa molto poco tuttavia paesi come York, Ripon dovevano essere importanti centri della Deira. La frontiera meridionale della Northumbria che coincideva con la Mercia seguiva il corso dell'Humber ad est e quello del Don, dell'Ouse e del Mersey verso ovest. Alcuni scavi archeologici effettuati presso Sheffield mostrano quelli che sembrano essere dei contrafforti difensivi. Anche il fosso di Nico a sud dell'odierna Manchester \u00e8 stato citato nello stesso contesto anche se si \u00e8 argomentato che possa essere un semplice segno di confine senza pretese difensive. Nel profondo nord le prove si fanno ancora meno chiare se non che si evince che la legge era nelle mani di \"sotto-re\", probabilmente britanni nativi del posto, la famiglia del generale Beornh\u00e6th, sopracitato, poteva far parte di questa \u00e9lite.\nIl conflitto con la chiesa.\nInsieme al re, ai nobili e ai membri della famiglia reale la chiesa rivestiva un ruolo preminente nella Northumbria del tempo. Gli uomini di chiesa non erano solo guide spirituali, ma potenti proprietari terrieri che controllavano anche i mercati, che facevano capo a chiese e monasteri, in terre spesso prive di citt\u00e0 e villaggi. Il vescovado di Lindisfarne and\u00f2 nelle mani di Cutberto all'ascesa di Aldfrith e alla morte del primo pass\u00f2 nelle mani di Eadberht di Lindisfarne (\u2020 6 maggio 698) un prelato educato in Irlanda che divenne anche abate di Iona e poi ad Eadfrith di Lindisfarne a cui si deve l'omonimo evangelario. Spesso i vescovi di Lindisfarne detenevano anche il vescovado di Hexham che, durante il regno di Aldfrith era per\u00f2 nelle mani di Giovanni di Beverley pupillo di Teodoro di Canterbury, arcivescovo di Canterbury. Il vescovado di York and\u00f2 a Bosa di York nel 685, venne quindi ceduto a Vilfrido di York che lo tenne fino al 691 quando fu ridato a Bosa. Venne creata anche una diocesi ad Abercorn che ebbe vita breve e che fin\u00ec con la morte di Egfrido. In quel periodo venne creato anche il vescovado di Galloway e il suo primo vescovo conosciuto venne nominato sotto il regno di Ceolwulf di Northumbria. In quegli anni vide la luce anche l'abbazia di Whitby dove le badesse erano, tendenzialmente, membri della famiglia reale di Deira, v'era anche l'Abbazia di Wearmouth-Jarrow di cui Beda fu abate ed un'altra a Ripon.\nAldfrith sembrava godere del supporto degli ecclesiastici in particolare quello della sorellastra Elfleda e di Cutberto, si sa che egli fu cresimato da Aldelmo di Malmesbury, vescovo di Sherborne, nel regno anglosassone del Wessex, anche Aldelmo aveva ricevuto un'educazione di stampo irlandese anche se a Malmesbury. Fra i due vi fu una corrispondenza, che in parte sopravvive, in cui Aldfrith gli sped\u00ec il proprio trattato di numerologia sul 7 noto come \"Epistola ad Acircium\". Secondo Beda Aldfrith possedeva anche un trattato di cosmologia che aveva acquistato dall'abate Ceolfrith di Monkwearmouth-Jarrow in cambio di una propriet\u00e0 valutata in otto \"hide.\" Dal 679 Aldfrith intrattenne un rapporto d'amicizia con Adamnano di Iona ed \u00e8 possibile che avesse studiato con lui. Nel decennio del 680 i due si videro almeno due volte poich\u00e9 Adamnano cerc\u00f2 di trattare il rilascio di quegli ostaggi presi da Beornh\u00e6th nel 684. Questi vennero rilasciati e l'abate present\u00f2 ad Aldfrith una copia del suo De locis sanctis una descrizione dei luoghi da lui visti nel suo viaggio in Terra Santa. Beda descrive Aldfrith come uno studioso e questo lo differenzi\u00f2 dagli altri sovrani anglo-sassoni del tempo pi\u00f9 inclini alla guerra. Fonti irlandesi lo descrivono come \"sapiens\" un termine latino che si riferisce a uno studioso non legato a una particolare chiesa, ma che implicava anche un alto grado di conoscenza e sapere.\nIl rapporto di Aldfrith con la chiesa non fu sempre facile, egli aveva ereditato da Egfrido una turbolenta relazione con Vilfrido una delle pi\u00f9 potenti figure dell'epoca. Vilfrido era vescovo di York quando era stato sollevato per aver convinto la moglie di Egfrido a intraprendere una vita di castit\u00e0. Nel 686 sollecitato da Teodoro Aldfrith aveva permesso a Vilfrido di tornare. La relazione fra i due rimase tempestosa soprattutto per il fatto che Aldfrith restava fedele alla cosiddetta \"chiesa celtica\" retaggio della sua crescita in esilio in Irlanda, un'altra causa di dissenso fu l'opposizione che Vilfrido fece nel 677 quando Teodoro propose di dividere la sua gigantesca diocesi. Quando Vilfrido torn\u00f2 dal proprio esilio non port\u00f2 con s\u00e9 l'appoggio di Aldfrith a che egli riprendesse il controllo dell'intera diocesi del nord. Fra il 691 e il 692 il loro conflitto divenne irreparabile. Vilfrido and\u00f2 in esilio nella Mercia dove trov\u00f2 il fermo appoggio di Aethelred di Mercia. Nel 702 o 703 Aldfrith and\u00f2 a un concilio ad Austerfield presieduto dall'arcivescovo di Canterbury Berhtwald e da altri vescovi, si discusse aspramente circa il ritorno di Vilfrido, ma alla fine si opt\u00f2 per il no. Vilfrido venne susseguentemente scomunicato ed egli si rec\u00f2 a Roma da papa Giovanni VI, il pontefice si schier\u00f2 con lui e redasse un documento dove intimava ad Aldfrith di ridargli il proprio incarico, tuttavia Aldfrith rifiut\u00f2 di obbedire.\nLe arti.\nIl regno di Aldfrith segna l'inizio di quella che viene considerata l'et\u00e0 dell'oro della Northumbria e che continu\u00f2 fino alla fine dell'VIII secolo. Fior\u00ec l'Arte insulare, in questo periodo venne iniziato l'evangelario di Lindisfarne e le missioni dei cristiani anglosassoni partirono alla volta del continente. Si crede che l'evangelario sia stato iniziato nel 698 da Eadfrith di Lindisfarne, vescovo di Lindisfarne, e non esistono altri manoscritti miniati dell'epoca di Aldfrith. Sempre negli anni di Aldrfrith fu attivo lo scriba noto come \"il calligrafo di Durham-Echternach\" cui si deve l'evangelario di Durham e l'evangeliario di Echternach, il codex Amiatinus vide probabilmente la luce una decina di anni dopo la morte di Aldfrith creato per volont\u00e0 di Ceolfrid. Nel 1977 nella cattedrale di Ripon vennero trovati dei gioielli risalenti a quell'epoca e la loro ricchezza fa pensare a un collegamento con Vilfrido, i cui ricchi arredi sono stati registrati. La Croce pettorale di Cutberto venne sepolta con lui e si trova ora presso la cattedrale di Durham. Dell'epoca esistono poche testimonianze monumentali o architettoniche, vi sono ancora la Croce di Bewcastle e quella di Ruthwell, la chiesa di Escomb, databile al VII secolo \u00e8 la chiesa dell'epoca meglio preservata. In Northumbria iniziarono a coniare le monete nel periodo in cui Alfridh regn\u00f2, erano monete d'argento chiamate Sceatta che andarono, apparentemente, a rimpiazzare le monete d'oro note come \"thrysma\".\nMatrimonio e figli.\nAldfrith si spos\u00f2 con Cuthburh (\u2020 718 circa) che poi divenne santa e che era sorella di Ine del Wessex un matrimonio che andava a cementare l'alleanza con uno dei pi\u00f9 potenti re anglo-sassoni. La cronaca anglosassone riporta che i due poi si separarono e che ella si stabil\u00ec presso un convento a Wimborne Minster dove divenne badessa. Aldfrith ebbe diversi figli, ma se la moglie ne fosse o meno la madre non \u00e8 stato registrato. \nSi dice che Aldfrith cadde malato per qualche tempo prima della propria morte che avvenne il 14 dicembre 704 o 705, alla sua morte scoppi\u00f2 una guerra per la successione con Eadwulf di Northumbria da una parte e il giovane Osred dall'altra supportato da Beornh\u00e6th. Il primo regn\u00f2 brevemente prima che Osred venisse messo sul trono."}
{"id": "3827922", "revid": "1442080", "url": "https://it.wikipedia.org/wiki?curid=3827922", "title": "US Indoors 1985 - Singolare", "text": "Il singolare del torneo di tennis US Indoors 1985, facente parte del Virginia Slims World Championship Series 1985, ha avuto come vincitrice Hana Mandl\u00edkov\u00e1 che ha battuto in finale Catarina Lindqvist 6\u20133, 7\u20135."}
{"id": "3827934", "revid": "1442080", "url": "https://it.wikipedia.org/wiki?curid=3827934", "title": "Virginia Slims of Indianapolis marzo 1985 - Singolare", "text": "Il singolare del torneo di tennis Virginia Slims of Indianapolis marzo 1985, facente parte del Virginia Slims World Championship Series 1985, ha avuto come vincitrice Kathy Horvath che ha battuto in finale Elise Burgin 6\u20132, 6\u20134."}
{"id": "3827937", "revid": "599013", "url": "https://it.wikipedia.org/wiki?curid=3827937", "title": "Melissa Comin De Candido", "text": "Con il partner Mirko Pontello ha vinto cinque campionati mondiali (2005 , 2006, 2009, 2010 e 2011, e sei campionati nazionali italiani (2005, 2006, 2007, 2009, 2010, 2011)."}
{"id": "3827938", "revid": "1442080", "url": "https://it.wikipedia.org/wiki?curid=3827938", "title": "Virginia Slims of Dallas 1985 - Singolare", "text": "Il singolare del torneo di tennis Virginia Slims of Dallas 1985, facente parte del Virginia Slims World Championship Series 1985, ha avuto come vincitrice Martina Navr\u00e1tilov\u00e1 che ha battuto in finale Chris Evert-Lloyd 6\u20133, 6\u20134."}
{"id": "3827943", "revid": "1442080", "url": "https://it.wikipedia.org/wiki?curid=3827943", "title": "Brasil Open 1985 - Singolare", "text": "Il singolare del torneo di tennis Brasil Open 1985, facente parte del Virginia Slims World Championship Series 1985, ha avuto come vincitrice Mercedes Paz che ha battuto in finale Laura Arraya 5-7, 6-1, 6-4."}
{"id": "3827944", "revid": "158913", "url": "https://it.wikipedia.org/wiki?curid=3827944", "title": "Gianluigi Gabetti", "text": " \nBiografia.\nNasce a Torino il 29 agosto 1924, figlio di un prefetto di Sassari e di una famiglia originaria di Murazzano nelle Langhe, giovanissimo partigiano proprio nelle Langhe, all'et\u00e0 di 22 anni si laurea \"magna cum laude\" in Giurisprudenza nell'Ateneo torinese.\nInizia cos\u00ec a lavorare all'interno della Banca Commerciale Italiana, diventandone nel 1955 il vicedirettore della sede di Torino, e coprendo quella carica per 10 anni, prima di passare dall'attivit\u00e0 bancaria a quella d'azienda entrando difatti nell'Olivetti, azienda in cui dice di aver incontrato \"persone di uno spessore cos\u00ec elevato e unico, come non gli era mai capitato prima nei suoi contatti di lavoro con altre aziende\".\nNell'autunno del 1971, a New York, avvenne l'incontro con Gianni Agnelli, il finanziere stava concludendo il risanamento della \"Olivetti Corporation of America\", di cui teneva le redini da sei anni. L'Avvocato rimase colpito da quest'uomo discreto e gli offr\u00ec di rientrare in Italia come direttore generale dell'Ifi, la holding finanziaria della famiglia. Gabetti accett\u00f2 e un anno pi\u00f9 tardi era amministratore delegato, carica che avviava il lungo sodalizio con la Fiat, di cui sarebbe stato anche vicepresidente dal 1993 al 1999.\nDal 2003 al 2008 \u00e8 presidente dell'IFIL (poi Exor), e successivamente presidente d'onore della stessa.\nLa sua competenza in ambito finanziario e industriale e il suo impegno etico e sociale, rivolto al miglioramento delle condizioni di vita e di lavoro del paese, rendono possibile la sua nomina a Cavaliere del Lavoro il 4 giugno 1982.\nNel 2007, dopo la morte di Gianni Agnelli e Umberto Agnelli, lavora per assicurare la successione del potere a John Elkann, nipote dell'Avvocato. Dice di lui: \u00abun ragazzo solido [...] mi rendo conto che \u00e8 abbastanza eccezionale, non ci sono molti trentenni come lui [...]\u00bb. Pur precisando che la successione di poltrone non \u00e8 e non dev'essere di carattere ereditario, dice, riguardo alla creazione della classe dirigente: \u00abda noi la struttura familiare pensa sempre meno a educare. I bambini vengono sovente allevati da baby sitter, le famiglie non si occupano della scuola. Invece devono crederci, partecipare, scegliere gli insegnanti, tampinarli, stare accorti che insegnino davvero. Perch\u00e9 da una scuola carente escono studenti carenti. Non una nuova classe dirigente [...] i giovani rampolli, hanno il difetto di essere ricchi gi\u00e0 da giovani. Hanno pi\u00f9 tentazioni, troppi soldi in tasca, spesso sono viziati dall'essere figli di pap\u00e0\u00bb.\nNel corso degli anni ha ricoperto i ruoli di:\nIl 14 maggio 2019 muore a Milano all'et\u00e0 di 94 anni.\nVita privata.\nSi era sposato nel marzo 1961 con Bettina Sichel (1929-2008), una statunitense gi\u00e0 madre di una figlia avuta in un precedente matrimonio, Ann Tuteur. Dal loro matrimonio due figli: Alessandro, sposato con Diomira Mazzolini, figlia del giornalista Rai Salvo Mazzolini, e Cristina, giornalista televisiva che ha lavorato per Mediaset al tg satirico Striscia la notizia e sposata col velista Paolo Martinoni."}
{"id": "3827945", "revid": "767487", "url": "https://it.wikipedia.org/wiki?curid=3827945", "title": "Henry Aldrich", "text": "Biografia.\nDecano di Oxford (1689) fu artista poliedrico.\nFedele anglicano, pubblic\u00f2 opere a difesa dell'anglicanesimo dopo la rivoluzione del 1688.\nCome architetto si inserisce nel Palladianesimo, con osservanza di Christopher Wren. Nel 1707 progett\u00f2 la chiesa di All Saints a Oxford e tre lati del Peckwater Court.\nLa sua opera pi\u00f9 importante fu la facciata della chiesa di Corpus Christi, esemplare per sobriet\u00e0.\nOttenne consensi e fama anche come teorico, grazie alla pubblicazione intitolata \"Elementa architecturae civilis ad Vitruvii veterumque disciplinam\" (1789)."}
{"id": "3827946", "revid": "1442080", "url": "https://it.wikipedia.org/wiki?curid=3827946", "title": "Palm Beach Cup marzo 1985 - Singolare", "text": "Il singolare del torneo di tennis Palm Beach Cup marzo 1985, facente parte del Virginia Slims World Championship Series 1985, ha avuto come vincitrice Kathy Horvath che ha battuto in finale Petra Delhees-Jauch 3\u20136, 6\u20133, 6\u20133."}
{"id": "3827951", "revid": "1442080", "url": "https://it.wikipedia.org/wiki?curid=3827951", "title": "WTA South Carolina 1985 - Singolare", "text": "Il singolare del torneo di tennis WTA South Carolina 1985, facente parte del Virginia Slims World Championship Series 1985, ha avuto come vincitrice Katerina Maleeva che ha battuto in finale Virginia Ruzici 6\u20133, 6\u20133."}
{"id": "3827952", "revid": "697352", "url": "https://it.wikipedia.org/wiki?curid=3827952", "title": "USS Texas (BB-35)", "text": "La USS \"Texas\" (BB-35) \u00e8 una corazzata della United States Navy, la seconda a portare il nome dell'omonimo Stato, seconda delle due navi classe New York. Costruita presso i cantieri navali Newport News Shipbuilding la nave \u00e8 stata varata il 18 maggio 1912 ed \u00e8 entrata in servizio il 12 marzo 1914. Poco dopo la sua entrata in servizio partecip\u00f2 all'Incidente di Tampico. Nel 1916 la USS \"Texas\" divenne la prima corazzata statunitense a ricevere un sistema di armamento antiaereo. Durante la prima guerra mondiale effettu\u00f2 alcune missioni nel Mare del Nord. Quando gli Stati Uniti entrarono ufficialmente nella seconda guerra mondiale nel 1941, la \"Texas\" effettu\u00f2 delle missioni di scorta per convogli militari lungo l'Atlantico. Successivamente venne impiegata contro le potenze dell'Asse nella campagna del Nord Africa e nello sbarco in Normandia prima di essere trasferita nel teatro del Pacifico nel tardo 1944, dove effettu\u00f2 un bombardamento di supporto prima dello sbarco a Iwo Jima e Okinawa. La \"Texas\" \u00e8 stata radiata nel 1948 dopo aver ottenuto un totale di cinque battle-star per i servizi resi durante la guerra. Ora \u00e8 diventata una nave museo vicino a Houston in Texas.\nTra le corazzate ancora esistenti al mondo, la \"Texas\" \u00e8 nota per essere l'unica dreadnought rimasta che ha partecipato alla prima guerra mondiale, anche se non la pi\u00f9 antica a essere sopravvissuta; la \"Mikasa\", una corazzata pre-dreadnought del 1898 della Marina imperiale giapponese, e la \"Victory\" della Royal Navy varata nel 1765, sono entrambe pi\u00f9 vecchie. La \"Texas\" \u00e8 inoltre degna di nota per essere una delle rimanenti sei navi ad aver partecipato a entrambi i conflitti mondiali.\nLa \"Texas\" \u00e8 famosa tra le corazzate della US Navy per il suo alto numero di primati: la prima nave della US Navy a ospitare un contingente permanente di US Marines, la prima corazzata statunitense ad avere armi contraeree, la prima nave statunitense ad avere una direzione di tiro con telemetri, la prima corazzata statunitense a far decollare un velivolo (da una piattaforma sulla torretta 2), una delle prime navi a ricevere la versione CXAM-1 dei radar CXAM della US Navy, la prima nave statunitense a diventare nave museo permanente e la prima corazzata dichiarata National Historic Landmark.\nCostruzione.\nLa \"Texas\" \u00e8 stata la prima delle due corazzate classe \"New York\" autorizzate il 24 giugno 1910. La gara d'appalto per la \"Texas\" fu aperta tra il 27 settembre e il 1\u00ba dicembre e vinse l'appalto il cantiere Newport News Shipbuilding per 5\u00a0830\u00a0000 $, escludendo il prezzo dell'armatura e dell'armamento. Il contratto fu firmato il 17 dicembre e i piani furono consegnati una settimana dopo. La chiglia della \"Texas\" fu posata il 17 aprile 1911 a Newport News, Virginia. Fu varata il 18 maggio 1912, con Claudia Lyon come madrina, figlia del colonnello Cecil Lyon, un membro del comitato nazionale repubblicano del Texas. La nave fu commissionata il 12 marzo 1914 col capitano Albert W. Grant al comando.\nLa batteria principale della \"Texas\" consisteva in dieci cannoni 356/45 Mark 1, che potevano sparare proiettili perforanti da 635\u00a0kg a 21\u00a0km. L'armamento secondario consisteva in ventuno cannoni 127/51. Aveva anche in dotazione quattro tubi lanciasiluri da 533\u00a0mm per i siluri Bliss-Leavitt Mark 8, uno a prua e a poppa a sinistra e a dritta. Il magazzino dei siluri poteva contenere un massimo di 12 siluri pi\u00f9 12 mine navali da difesa. La \"Texas\" e sua sorella, la \"New York\", erano le uniche corazzate a immagazzinare e movimentare le munizioni da 365\u00a0mm in coppe di ghisa con la spoletta all'ingi\u00f9.\nServizio.\nIl 24 marzo 1914, la \"Texas\" part\u00ec Norfolk Navy Yard e fece rotta verso New York, facendo uno stop notturno a Tompkinsville, New York nella notte del 26 marzo. Dopo essere entrata nel New York Navy Yard il giorno successivo, pass\u00f2 tre settimane l\u00ec per l'installazione degli equipaggiamenti antincendio.\nDurante la sosta a New York, il presidente Thomas Woodrow Wilson ordin\u00f2 che un certo numero di navi della Atlantic Fleet fossero mandate in acque messicane in risposta alla tensione creata da alcune truppe messicane che avevano arrestato l'equipaggio di una cannoniera americana a Tampico. Il problema fu risolto localmente in modo veloce ma il retrommiraglio Henry Mayo aggrav\u00f2 la situazione pretendendo scuse ufficiali da parte del regime Huerta e un saluto a 21 salve alla bandiera americana.\nIl presidente Wilson vide nell'incidente l'opportunit\u00e0 di mettere pressione su di un governo che era percepito come antidemocratico. Il 20 aprile Wilson pose la questione di fronte al congresso degli Stati Uniti e mand\u00f2 l'ordine al contrammiraglio Frank Fletcher, comandante della flotta davanti alla costa messicana, di far sbarcare una forza a Veracruz e di assediare gli edifici della dogana come risposta all'\"incidente di Tampico\". L'azione si svolse il 21\u201322 aprile.\nA causa della situazione, la \"Texas\" fu rimessa in acqua il 13 maggio ed entr\u00f2 subito in servizio senza aver effettuato l'usuale crociera di prova e i successivi controlli. Dopo una sosta di cinque giorni a Hampton Roads dal 14 maggio, si un\u00ec alle forze di Fletcher davanti a Veracruz il 26 maggio. Rimase in acque messicane per circa due mesi, supportando le forze terrestri americane. L'8 agosto lasci\u00f2 il Messico dirigendosi su Baia di Nipe a Cuba e da l\u00ec navig\u00f2 fino a New York dove entr\u00f2 nel Navy Yard il 21 agosto.\nLa nave rimase l\u00ec fino al 6 settembre quando si un\u00ec all'Atlantic Fleet per svolgere le normali operazioni di flotta. In ottobre torn\u00f2 davanti alle coste messicane. Nello stesso mese le venne affidato un incarico statico a Tuxpan, fino al 4 novembre quando ripart\u00ec alla volta di Galveston nel Texas. Mentre era ancorata a Galveston, il 7 novembre il governatore del Texas Oscar Colquitt forn\u00ec il servizio d'argento della nave al capitano Grant. I 10\u00a0000 $ per comprare il servizio furono raccolti dalla Young Men's Business League di Waco, nel Texas.\nLa \"Texas\" part\u00ec per Tampico il 14 novembre e si spost\u00f2 poi a Veracruz dove rimase per un mese. La nave lasci\u00f2 nuovamente il Messico alla volta di New York il 20 dicembre. La corazzata entr\u00f2 nel New York Navy Yard il 28 dicembre e rimase l\u00ec per alcune riparazioni fino al 16 febbraio 1915. Il 25 maggio la \"Texas\", insieme alle corazzate \"South Carolina\", \"Louisiana\" e \"Michigan\", soccorse 230 passeggeri dalla nave passeggeri \"Ryndam\" della Holland America Line, che era stata speronata dalla bananiera norvegese \"Joseph J. Cuneo\". Per gratitudine la Holland America Line regal\u00f2 alla \"Texas\" un modello di galeone del XVII secolo, che fino al 2014 \u00e8 stato visibile insieme all'argenteria. Nel 1916 la \"Texas\" divenne la prima nave da battaglia della US Navy equipaggiata con cannoni contraerei con l'aggiunta di due cannoni 76/50 sulle piattaforme sopra le gru delle scialuppe e la prima nave nell'avere il fuoco dei cannoni controllato da una direzione di tiro dotata di telemetri.\nPrima guerra mondiale.\nAl suo ritorno alle operazioni attive con la flotta, la \"Texas\" riprese un programma in cui alternava operazioni di addestramento davanti alle coste del New England e della Virginia con allenamenti tattici e di artiglieria invernali di flotta ai Caraibi. Questa routine dur\u00f2 per circa due anni fino alla crisi di febbraio-marzo 1917 dovuta alla guerra sottomarina indiscriminata che catapult\u00f2 gli Stati Uniti in guerra nell'aprile 1917. Il 6 aprile la dichiarazione di guerra trov\u00f2 la \"Texas\" all'ancora alla foce del fiume York col resto delle corazzate della Flotta dell'Atlantico. Rimase nella zona fino alla met\u00e0 di agosto conducendo esercitazioni e addestrando gli artiglieri della Naval Armed Guard per il servizio su navi mercantili. Alcuni degli uomini addestrati in questo modo furono mandati sul piroscafo Mongolia all'inizio della guerra. Il 19 aprile l'equipaggio del Mongolia avvist\u00f2 un U-boot e i serventi addestrati sulla \"Texas\" aprirono il fuoco, avvisando dell'attacco imminente e sparando i primi colpi americani della Grande Guerra.\nIn agosto navig\u00f2 fino a New York per riparazioni, arrivando al New York Navy Yard il 19 agosto. il 26 settembre le riparazioni furono terminate e salp\u00f2 per Port Jefferson lo stesso giorno. Durante la guardia di mezzo del 27 settembre si aren\u00f2 su Block Island. Il capitano Victor Blue e il suo navigatore, confusi sui segnali luminosi costieri e pi\u00f9 preoccupati per il campo minato all'ingresso dello stretto di Long Island, virarono al momento sbagliato e si arenarono fino a oltre mezza nave. Per tre giorni l'equipaggio cerc\u00f2 di alleggerire la nave fino all'osso. il 30 settembre i rimorchiatori vennero a prestare assistenza e finalmente riusc\u00ec a indietreggiare. I danni allo scafo obbligarono a un ritorno in bacino e gli importanti interventi preclusero la sua partenza per le isole britanniche con la Nona Divisione Corazzate (BatDiv 9) in novembre. L'armamento secondario fu ridotto a 18 pezzi da 127 nell'ottobre 1917. Il capitano Blue, un proteg\u00e9 del segretario della marina Josephus Daniels, non fu mai mandato alla corte marziale e rimase al comando della \"Texas\". Il Dipartimento della marina reput\u00f2 il navigatore l'unico responsabile dell'incidente.\nPer dicembre le riparazioni furono terminate e la nave and\u00f2 verso sud per svolgere delle esercitazioni vicino alla foce del fiume York. A met\u00e0 gennaio 1918 la corazzata torn\u00f2 a New York per prepararsi alla traversata dell'Atlantico che comport\u00f2 lo smantellamento di ulteriori due pezzi da 127\u00a0mm. Salp\u00f2 da New York il 30 gennaio 1918 e arriv\u00f2 a Scapa Flow alle Orcadi l'11 febbraio ricongiungendosi alla BatDiv 9 al tempo ormai conosciuta come Sesta Squadra di Battaglia della Grand Fleet britannica.\nIl servizio della \"Texas\" con la Grand Fleet consistette interamente in missioni di scorta ai convogli e occasionali rinforzi alle operazioni di blocco nel Mare del Nord quando c'era la possibilit\u00e0 dell'incontro con unit\u00e0 pesanti tedesche. La flotta si alternava tra le basi di Scapa Flow e del Firth of Forth in Scozia. La \"Texas\" inizi\u00f2 la sua missione cinque giorni dopo il suo arrivo quando usc\u00ec con l'intera flotta per rinforzare la Quarta Squadra di Battaglia nel Mare del Nord. Ritorn\u00f2 a Scapa Flow il giorno dopo e vi rimase fino all'8 marzo quando salp\u00f2 per una missione come scorta a un convoglio dalla quale torn\u00f2 il 13 marzo. La \"Texas\" e i suoi compagni di divisione entrarono nel Firth of Forth il 12 aprile ma ripartirono il 17 per scortare un altro convoglio tornando alla base il 20 aprile. Quattro giorni dopo la \"Texas\" usc\u00ec di nuovo in mare per supportare la Seconda Squadra di Battaglia, il giorno dopo che la flotta tedesca d'alto mare era uscita dall'estuario del Weser diretta verso la Norvegia per attaccare un convoglio alleato. Le unit\u00e0 avanzate videro il nemico in ritirata il 25 aprile ma a una distanza troppo elevata perch\u00e9 le due flotte potessero ingaggiarsi. I tedeschi tornarono alla loro base quello stesso giorno mentre la Grand Fleet quello dopo.\nLa \"Texas\" e i suoi compagni di divisione passarono relativamente inattivi maggio nel Firth of Forth. Il 9 giugno si trasferirono nuovamente a Scapa Flow, arrivando il giorno seguente. Dal 30 giugno al 2 luglio la \"Texas\" e i suoi colleghi fecero da scorta a i posamine americani che si dirigevano sullo sbarramento minato del Mare del Nord. Dopo una sosta di due giorni a Scapa Flow, La \"Texas\" prese il mare con la Grand Fleet per svolgere due giorni di esercitazioni e giochi di guerra\".\" Alla conclusione di questi allenamenti, l'8 luglio, la flotta rientr\u00f2 nel Firth of Forth. Con la flotta tedesca sempre pi\u00f9 ingabbiata nelle sue basi negli estuari del Weser e dell'Ems, le navi americane e britanniche si ritrovarono con un programma operativo che quasi non contemplava pi\u00f9 l'incontro col nemico. Questo stato di cose dur\u00f2 fino all'armistizio e alla cessazione delle ostilit\u00e0 l'11 novembre 1918. Alle 03:35 del 21 novembre le fu comandato di accompagnare la flotta inglese all'incontro con la flotta tedesca che doveva arrendersi. Le due flotte si incontrarono nel punto stabilito a circa 40\u00a0mn a est dell'isola di May e ritornarono al Firth of Forth. In seguito il contingente americano si spost\u00f2 nel porto inglese di Portland dove arrivarono il 4 dicembre.\nTra le due guerre.\nIl 12 dicembre 1918 la \"Texas\" prese il mare con la BatDiv 9 e 6 per incontrare il presidente Woodrow Wilson imbarcato sulla \"George Washington\" per andare alla conferenza di pace di Parigi. L'incontro fu alle 07:30 del giorno dopo e le divisioni scortarono il presidente a Brest dove la nave arriv\u00f2 alle 12:30 dello stesso pomeriggio. Nel pomeriggio del 14 dicembre le navi americane lasciarono Brest per tornare in America. Le navi arrivarono al faro di Ambrose il giorno di Natale del 1918.\nLa \"Texas\" riprese il servizio nell'Atlantic Fleet nel primo 1919. Il 10 marzo divenne la prima nave da guerra americana a lanciare un aeroplano quando il tenente comandante Edward O. McDonnell fece volare un Sopwith Camel di costruzione inglese dalla corazzata. Successivamente nel 1919 il capitano Nathan C. Twining utilizzo con successo l'aereo per vedere dove cadevano i proiettili durante un'esercitazione di tiro. Il risultato fu che gli avvistamenti dall'aereo furono migliori di quelli fatti dalla nave. Il tenente comandante Kenneth Whiting in una nota al Naval Board attest\u00f2 che il miglioramento del tiro dovuto agli avvistamenti con l'aereo poteva ben essere di circa il 200%. Come risultato di questi primi esperimenti la marina aggiunse idrovolanti su tutte le corazzate e incrociatori pi\u00f9 nuovi. Nel maggio 1919 la \"Texas\" serv\u00ec come supporto e aiuto alla navigazione per il primo volo attraverso l'Atlantico fatto da un Curtiss NC flying boat \"NC-4\" della marina. Il 26 luglio 1919 la \"Texas\" entr\u00f2 nel Pacifico come parte nella nuova Pacific Fleet con cui avrebbe passato i seguenti cinque anni. Il 17 luglio dell'anno seguente fu classificata BB-35 nel nuovo codice alfanumerico di classificazione degli scafi della marina statunitense.\nLa \"Texas\" lasci\u00f2 il Pacifico il 16 gennaio 1924 e ritorn\u00f2 sulla East Coast per un rinnovamento e per partecipare a una crociera di addestramento per i cadetti dell'Accademia Navale. Mentre operava nell'Atlantico affond\u00f2 la corazzata incompleta \"Washington\" in compimento del trattato di limitazione navale del 1922 e in seguito condusse manovre come unit\u00e0 della Scouting Fleet. Il 31 luglio 1925 entr\u00f2 nell'Arsenale Navale di Norfolk per una modernizzazione importante. La revisione fu completata il 23 novembre 1926. Furono rimpiazzati gli alberi a traliccio con alberi a tripode, le quattordici caldaie Babcock &amp; Wilcox a carbone furono rimpiazzate con sei Bureau Express a nafta e la centrale di controllo di tiro fu migliorata. L'armamento contraereo fu migliorato con l'aggiunta di cannoni da 76\u00a0mm e i tubi lanciasiluri furono rimossi. Sei dei cannoni da 127 furono ricollocati in casematte sul ponte.\nDopo il completamento della revisione la \"Texas\" fu designata ammiraglia della flotta degli Stati Uniti e riprese servizio sulla costa est. Rimase a svolgere questo servizio fino alla fine del 1927, quando svolse un breve periodo nel Pacifico tra settembre e dicembre. Nel 1927 la \"Texas\" accumul\u00f2 un altro primato con l'inserimento del cinema sonoro come svago per i marinai. Nel gennaio 1928 trasport\u00f2 il presidente Calvin Coolidge all'Avana per la conferenza panamericana e continu\u00f2 poi attraversando il canale di Panama e risalendo la costa ovest per ricongiungersi con la flotta alle Hawaii.\nAll'inizio del 1929 rientr\u00f2 a New York per un nuovo ciclo di revisioni completato in marzo al termine del quale ritorno brevemente nel Pacifico. In giugno ritorn\u00f2 nell'Atlantico riprendendo il normale ruolo nella Scouting Fleet. Nell'aprile del 1930 scort\u00f2 la \"Leviathan\", che portava i delegati americani di ritorno dalla London Naval Conference. In gennaio 1931 lasci\u00f2 New York come ammiraglia della United States Fleet e si diresse verso San Diego in California passando per Panama e poi a Los Angeles (porto di San Pedro) che divenne la sua base per i seguenti sei anni. Fu temporaneamente dispiegata nell'Atlantico nel 1934 da aprile a ottobre. Durante il periodo nel Pacifico fu prima nave ammiraglia dell'intera flotta e dopo solo della BatDiv 1.\nNell'estate del 1937 fu riassegnata nuovamente alla costa est come ammiraglia del distaccamento di addestramento della US Fleet. Sul finire del 1938 e l'inizio del 1939 la nave divenne l'ammiraglia nell'Atlantic Squadron da poco formatosi costruito attorno alla BatDiv 5. Il suo lavoro era indirizzato soprattutto nel settore dell'addestramento con crociere per cadetti, allenamenti della Naval Reserve e formazione dei membri della Fleet Marine Force. Nel 1937 furono aggiunti otto cannoni contraerei da 28\u00a0mm in due installazioni quadruple per migliorare l'armamento contraereo leggero. Nel dicembre 1938 la \"Texas\" ricevette per testarlo il primo radar navale disegnato dalla RCA per la marina statunitense, il 385MHz CXZ. Nel 1941 la \"Texas\" fu una delle quattordici navi a ottenere il radar RCA CXAM-1.\nSeconda guerra mondiale.\nPrime operazioni.\nSubito dopo lo scoppio della guerra in Europa nel 1939, la \"Texas\" inizi\u00f2 a far parte della Neutrality Patrol, un'idea americana per cercare di tenere la guerra fuori dall'emisfero occidentale. In seguito, quando gli Stati Uniti adottarono una linea apertamente in supporto degli alleati, la nave inizi\u00f2 a scortare le navi dei convogli che trasportavano materiale Lend-Lease verso il Regno Unito. Nel febbraio 1941 la prima divisione dell'US Marine Corp fu imbarcata sulla \"Texas\". Il 1\u00ba febbraio l'ammiraglio Ernest J. King iss\u00f2 la sua insegna di comandante in capo della riformata Atlantic Fleet sulla \"Texas\". Lo stesso anno, mentre era con la Neutrality Patrol nell'Atlantico, la \"Texas\" fu seguita infruttuosamente dal sottomarino tedesco \"U-203\".\nScorta ai convogli.\nDomenica 7 dicembre 1941 la corazzata era a Casco Bay, nel Maine, dove si stava godendo un periodo di pausa dopo aver avuto un incarico di tre mesi alla stazione navale di Argentia, a Terranova. Dopo dieci giorni a Casco Bay ritorn\u00f2 ad Argentina e rimase l\u00ec fino al gennaio 1942, quando fu mandata a scortare un convoglio verso l'Inghilterra. Dopo aver svolto questo compito la nave incroci\u00f2 nelle acque dell'Islanda fino a marzo quando torn\u00f2 a casa. In questo periodo l'armamento secondario le fu ridotto a cinque cannoni da 127 mentre il numero di cannoni contraerei leggeri fu molto aumentato. Le due installazioni quadruple da 27\u00a0mm furono rimpiazzate da sei (poi dieci) installazioni quadruple di Bofors 40mm e 44 Oerlikon da 20\u00a0mm dato che l'attacco di Pearl Harbor aveva dimostrato il loro bisogno. Nei seguenti sei mesi continu\u00f2 le operazioni di scorta a convogli verso varie destinazioni. In un'occasione scort\u00f2 i marines diretti a Guadalcanal fino a Panama. In un'altra la nave scort\u00f2 truppe di servizio dirette a Freetown in Sierra Leone, sulla costa ovest dell'Africa. Pi\u00f9 frequentemente fece viaggi da e per il Regno Unito per scortare sia cargo sia navi da trasporto truppe.\nOperazione Torch.\nIl 23 ottobre 1942 la \"Texas\" s'imbarc\u00f2 nel suo primo vero combattimento quando usc\u00ec col Task Group 34.8 (TG 34.8), il gruppo di attacco a nord dell'Operazione Torch, l'invasione del Nord Africa. L'obbiettivo assegnato al suo gruppo era Port Lyautey nel Marocco francese. La nave arriv\u00f2 davanti alle spiagge di sbarco vicine al villaggio di Mehedia presto al mattino dell'8 novembre e inizi\u00f2 i preparativi per l'invasione. La \"Texas\" trasmise il primo messaggio del generale Dwight D. Eisenhower che chiede ai francesi di non opporsi allo sbarco degli alleati in Africa. Quando le truppe sbarcarono la \"Texas\" non entr\u00f2 subito in azione per supportarli\".\" A quel punto della guerra la dottrina sugli assalti anfibi era ancora embrionica. Molti ufficiali dell'esercito non riconoscevano il valore dei bombardamenti presbarco. Invece, l'esercito insisteva nel cercare di sbarcare a sorpresa. La \"Texas\" entr\u00f2 in battaglia solo nel pomeriggio quando l'esercito le richiese di puntare su un deposito di munizioni dell'armata francese di Vichy vicino a Port Lyautey. Fece ancora fuoco il 10 prima della fine della battaglia l'11. Comunque, diversamente dalle operazioni posteriori, utilizz\u00f2 solo 273 bordate di proiettili da 356\u00a0mm e sei di quelli da 127\u00a0mm. Durante la breve permanenza alcuni uomini dell'equipaggio scesero a terra per aiutare nello smantellamento di alcune navi che erano state affondate nel porto. Il 16 novembre la \"Texas l\"asci\u00f2 il Nord Africa per la costa est degli Stati Uniti in una task force insieme al \"Savannah\", \"Sangamon\", \"Kennebec\", quattro trasporti e sette cacciatorpediniere.\nIl giovane giornalista Walter Cronkite fu a bordo della \"Texas\" dalla partenza a Norfolk, in Virginia, e per tutto il suo servizio lungo le coste dell'Africa. Nel viaggio di ritorno Cronkite fu sbarcato dalla \"Texas\" su un OS2U Kingfisher quando Norfolk fu a distanza di volo. Gli venne permesso di volare fino a Norfolk cos\u00ec avrebbe potuto superare un inviato rivale imbarcato sulla \"Massachusetts\" e poter cos\u00ec per primo pubblicare il resoconto incensurato dell'operazione Torch. L'esperienza di Cronkite a bordo della \"Texas\" lanci\u00f2 la sua carriera di corrispondente di guerra.\nOperazione Overlord.\nNel 1943 la \"Texas\" svolse il ruolo familiare di scorta ai convogli. Con New York come base fece numerose traversate transatlantiche per posti come Casablanca e Gibilterra ma anche frequenti visite a porti nelle isole britanniche. Questa routine continu\u00f2 nel 1944 ma termin\u00f2 il 22 aprile quando, al termine di una di queste missioni, rimase nell'estuario del fiume Clyde in Scozia e inizi\u00f2 l'addestramento per l'invasione della Normandia.\nProve.\nNei dodici giorni seguenti la \"Texas\" svolse molti esercizi con i cannoni da 365 mm con le corazzate inglesi HMS \"Ramillies\" e \"Rodney\". Il fuoco veniva aperto in congiunzione con gli aerei della Royal Air Force che tracciavano i bersagli. Il 29 aprile la \"Texas\", \"Nevada\" e \"Arkansas\" si spostarono nel Belfast Lough, in Irlanda del Nord. L\u00ec vennero fatte le ultime preparazioni, incluse la rimozione delle catapulte per aerei e i OS2U Kingfisher da osservazione. I tre piloti della \"Texas\" vennero temporaneamente trasferiti in un nuovo squadrone, il VOS-7, che era composto da piloti di ricognizione degli incrociatori \"Augusta\", \"Quincy\" e \"Tuscaloosa\" e delle corazzate \"Arkansas\", \"Nevada\", e \"Texas\". Il VOS-7 ricevette un addestramento in tecniche di combattimento difensivo, acrobazie, navigazione, volo in formazione e procedure di puntamento del bersaglio con Spitfire della RAF. Utilizzarono questo aereo per il pericolo dei caccia tedeschi. I piloti del VOS-7 volarono in missioni di puntamento per le navi da guerra statunitensi davanti alle spiagge Omaha e Utah durante il D-day. In questo tempo vennero aggiunti equipaggiamenti radio aggiuntivi compreso uno strumento per scoprire e schivare i missili a guida radio. Le esercitazioni finali furono svolte a sud di Dundrum Bay e del Belfast Lough. Durante gli ultimi approntamenti il generale Eisenhower and\u00f2 a bordo per parlare all'equipaggio il 19 maggio. Il 31 dello stesso mese la nave fu tenuta nascosta e ci fu una riunione con tutto l'equipaggio per spiegare il piano d'invasione. Per l'invasione la \"Texas\" fu designata come ammiraglia della forza di bombardamento per Omaha Beach, nella Taskforce ovest. La sua area di fuoco era la met\u00e0 occidentale della spiaggia, a supporto della 29\u00aa Divisione di Fanteria e del 5\u00ba Battaglione Ranger a Pointe du Hoc, che era stato dirottato sulla parte ovest di Omaha per dare supporto alle truppe a Pointe du Hoc.\nLa Squadra di Bombardamento di Omaha Beach consisteva in due sezioni con la \"Texas\" e l'incrociatore leggero britannico HMS \"Glasgow\" responsabili per la met\u00e0 occidentale della spiaggia e l\"'Arkansas\" e gli incrociatori leggeri francesi \"Georges Leygues\" e \"Montcalm\" responsabili per la parte orientale. Furono assegnati a Omaha Beach anche i cacciatorpediniere americani \"Frankford\", \"McCook\", \"Carmick\", \"Doyle\", \"Emmons\", \"Baldwin\", \"Harding\", \"Satterlee\", \"Thompson\" e i britannici HMS \"Tanatside\", \"Talybont\" e \"Melbreak\".\nAlle 02:09 del 3 giugno la \"Texas\" e il resto della taskforce occidentale lasciarono il Belfast Lough puntando verso la Normandia. A vista, su una rotta parallela, c'era un gruppo di navi britanniche incluse le corazzate \"Warspite\" e \"Ramillies\". Alle 07:10 del 4 giugno la taskforce dovette tornare indietro a causa del cattivo tempo sulle coste della Normandia. In seguito quella stessa sera, davanti all'isola di Lundy, la taskforce cambi\u00f2 nuovamente rotta per unirsi alla flotta d'invasione che si stava raccogliendo nell'area Z. La flotta d'invasione fece allora rotta verso sud in direzione della Normandia e navig\u00f2 all'interno dei campi minati tedeschi, attraverso i quali i avevano creato delle rotte sicure. Neppure una singola nave della squadra fu persa.\nD-Day.\nAlle 03:00 del 6 giugno 1944 la \"Texas\" e l'incrociatore britannico \"Glasgow\" entrarono nella linea di fuoco di supporto per la sezione occidentale di Omaha Beach fino alla sua posizione iniziale di fuoco a circa 11\u00a0000\u00a0m dalla costa vicino a Pointe du Hoc in cui arriv\u00f2 alle 04:41. La flotta americana combinata totale era di 702 navi, incluse sette corazzate e cinque incrociatori pesanti. Il bombardamento preventivo inizi\u00f2 alle 05:50 contro la batteria da sei pezzi da 150 mm sopra Pointe du Hoc. Quando la \"Texas\" cess\u00f2 il fuoco alle 06:24, aveva sparato 255 proiettili da 356 mm in 34 minuti con una media di 7,5 proiettili al minuto. Questo fu il periodo pi\u00f9 lungo di fuoco continuo della \"Texas\" durante la seconda guerra mondiale. Mentre i cannoni della batteria principale tenevano sotto tiro Pointe du Hoc, i cannoni da 127 mm sparavano sull'area di uscita D-1, la strada verso l'entroterra dalla parte occidentale di Omaha Beach. Alle 06:26 la \"Texas\" spost\u00f2 il tiro della batteria principale sull'orlo occidentale di Omaha Beach, vicino alla cittadina di Vierville. Nello stesso momento, la sua batteria secondaria cambi\u00f2 obiettivo puntando su una gravina piena di buoni punti di difesa che bloccava la strada d'uscita dalla spiaggia. In seguito, con il supporto dei ricognitori imbarcati, mosse i suoi calibri principali verso l'interno per bloccare i rinforzi nemici e distruggere batterie o altri capisaldi pi\u00f9 all'interno. \nA mezzogiorno l'attacco su Omaha Beach era in pericolo di fallimento per la rapida e risoluta resistenza tedesca e per l'inabilit\u00e0 degli alleati di portare artiglieria e trovare ripari sulla spiaggia. Con lo scopo di aiutare la fanteria, alcuni cacciatorpediniere fornirono fuoco di supporto molto vicino a riva, quasi spiaggiandosi per sparare sui tedeschi. Anche la \"Texas\" si avvicin\u00f2 alla costa e alle 12:23 arriv\u00f2 a soli 2,7\u00a0km dalla battigia per sparare con i suoi cannoni con l'elevazione minima per spazzare l'area D-1, davanti a Vierville. Tra altre cose spar\u00f2 su cecchini e nidi di mitragliatrice nascosti, in posizione defilata rispetto alla spiaggia. Alla fine della missione la corazzata attacc\u00f2 una batteria contraerea collocata a ovest di Vierville.\nIl 7 giugno la corazzata ricevette la notizia che un battaglione di rangers a Pointe du Hoc era ancora isolato dal resto dell'invasione, con poche munizioni rimaste e sempre pi\u00f9 vittime. In risposta, la \"Texas\" ottenne e riemp\u00ec due mezzi da sbarco di provviste e munizioni per i rangers. Al loro ritorno i mezzi riportarono indietro trentacinque rangers feriti perch\u00e9 fossero medicati; tra questi uno mor\u00ec sul tavolo operatorio. Insieme ai rangers furono imbarcati anche un marinaio morto della Guadia Costiera e ventisette prigionieri (venti tedeschi, quattro italiani e tre francesi). I prigionieri furono rifocillati, rinchiusi e non formalmente interrogati sulla \"Texas;\" in seguito furono trasferiti in Inghilterra. Pi\u00f9 tardi lo stesso giorno la sua batteria principale spar\u00f2 sulle cittadine ancora in mano nemica di Formigny e Tr\u00e9vi\u00e8res per cercare di disperdere le truppe tedesche. Quella sera bombard\u00f2 una batteria di mortai che continuava a colpire la spiaggia. Non molto dopo mezzanotte gli aerei tedeschi iniziarono l'attacco contro le navi alleate in mare e uno di questi sorvol\u00f2 molto basso la fiancata di dritta della \"Texas.\" I suoi cannoni antiaerei subito aprirono il fuoco ma non riuscirono ad abbattere il nemico. Il mattino dell'8 giugno i suoi cannoni bombardarono Isigny, poi una batteria costiera e, infine, ancora Tr\u00e9vi\u00e8res.\nDopo l'azione la corazzata si ritir\u00f2 a Plymouth per essere riarmata per poi tornare sulle coste francesi l'11 giugno. Fino al 15 giugno support\u00f2 le truppe alleate nella loro avanzata in Normandia. Il 15 giugno le truppe raggiunsero il limite della gittata dei cannoni della \"Texas.\" La sua ultima azione di bombardamento fu cos\u00ec all'interno che per avere un tiro abbastanza lungo il doppio scafo antisiluro di dritta fu allagato per guadagnare due gradi di sbandata per poter avere abbastanza elevazione per poter sparare cos\u00ec lontano\".\" Essendo ormai fuori raggio d'azione a partire dal 16 giugno, la \"Texas\" lasci\u00f2 la Normandia il 18 per tornare in Inghilterra.\nLa battaglia di Cherbourg.\nIl mattino del 25 giugno la \"Texas\", in compagnia di \"Arkansas\", \"Nevada\", quattro incrociatori e undici cacciatorpediniere, si avvicin\u00f2 all'importante porto di Cherbourg per eliminarne le fortificazioni e batterie mentre il VII Corpo della US Army attaccava la citt\u00e0 da dietro. Mentre era in rotta per Cherbourg il piano del bombardamento fu cambiato e al Task Group 129.2 (TG 129.2), costruito attorno all\"'Arkansas\" e alla \"Texas\", fu ordinato di muoversi a 9,7 km a est di Cherbourg e di ingaggiare i cannoni della batteria Hamburg, una grossa batteria costiera composta di quattro cannoni da 240 mm. Alle 12:08 l\u2019\"Arkansas\" fu la prima a sparare sulla posizione tedesca mentre i tedeschi aspettarono prima che le due navi fossero bene a portata dei loro cannoni per rispondere al fuoco. Alle 12:33 la \"Texas\" fu colpita da tre proiettili tedeschi; cinque minuti dopo la nave rincominci\u00f2 a sparare ininterrotte bordate doppie. La corazzata continu\u00f2 a sparare anche con le colonne d'acqua alzate dai proiettili nemici vicino a lei e alla cortina di fumo che si era creata rendendo difficile mirare alla batteria. Comunque, anche gli artiglieri nemici erano ugualmente esperti e cocciuti. Alle 13:16 un proietto tedesco da 240 mm scivol\u00f2 sulla torre di comando e tranci\u00f2 la cima del periscopio del controllo di tiro (i resti del periscopio caddero dentro la torre ferendo l'ufficiale di tiro e altri tre), colp\u00ec la colonna principale del ponte di navigazione ed esplose. L'esplosione caus\u00f2 il movimento verso l'alto del pavimento del ponte di comando di circa 1,2 m distruggendolo e fer\u00ec sette persone. Tra gli undici feriti totali solo uno mor\u00ec per le ferite riportate, il timoniere di turno Christen Christensen. L'ufficiale in comando della \"Texas\", il capitano Baker, usc\u00ec illeso dall'episodio e rapidamente fece ripristinare il ponte per l'utilizzo. La nave continu\u00f2 a sparare colpi da 356 in bordate doppie e alle 13:35, anche se a costo di danneggiamento e vittime, spar\u00f2 un colpo che penetr\u00f2 una delle postazioni rinforzate dei cannoni, distruggendone uno.\nAlle 14:47 un colpo inesploso da 240 mm fu trovato a bordo. Il proiettile era entrato attraverso la prua a sinistra direttamente sotto il quadrato ufficiali ed entrato nella cabina del Warrant Officer M.A. Clark senza esplodere. Fu in seguito disarmato da un artificiere della Marina a Portsmouth ed \u00e8 ancora ora a bordo della nave. Durante il combattimento che dur\u00f2 tre ore i tedeschi mancarono di poco o scavalcarono la \"Texas\" pi\u00f9 di 65 volte ma la nave continu\u00f2 la missione sparando in tutto 206 colpi da 356 contro la batteria Hamburg fino alle 15:01, quando si ritir\u00f2.\nOperazione Dragoon.\nDopo che la \"Texas\" fu sottoposta a riparazioni a Plymouth per i danni subiti a Cherbourg, la nave si allen\u00f2 in preparazione dell'invasione del sud della Francia. il 16 luglio lasci\u00f2 il Belfast Lough alla volta del Mediterraneo. Dopo essersi fermata a Gibilterra e a Orano, in Algeria, la nave arriv\u00f2 a Taranto, in Italia, il 27 luglio. Lasci\u00f2 Taranto l'11 agosto, si incontr\u00f2 con tre cacciatorpediniere francesi davanti a Biserta, in Tunisia, e fece rotta per la Costa Azzurra. Arriv\u00f2 davanti a Saint-Tropez nella notte tra il 14 e il 15 agosto. Al mattino si unirono anche la corazzata \"Nevada\" e l'incrociatore \"Philadelphia\". Alle 04:44 del 15 agosto si mosse in posizione per il bombardamento presbarco e alle 06:51 apr\u00ec il fuoco sul suo primo obiettivo, una batteria da cinque cannoni da 150\u00a0mm. Le spiagge erano state fortificate e ci si aspettava una resistenza molto consistente. A causa della scarsa visibilit\u00e0 quel mattino, la \"Texas\" utilizz\u00f2 il suo radar SG per determinare posizione e rotta sia per la navigazione sia per il bombardamento. Non fu visibile alcun punto cospicuo durante tutto il mattino e gran parte del pomeriggio.\nLa pesante opposizione che ci si era aspettati non si materializz\u00f2 mai, cos\u00ec le forze di sbarco si spostarono rapidamente verso l'entroterra. Dal momento che i cannoni della \"Texas\" non erano pi\u00f9 richiesti, la nave lasci\u00f2 la costa sud della Francia la mattina del 17 agosto. Dopo uno stop a Palermo, in Sicilia, lasci\u00f2 il Mediterraneo e fece rotta per New York dove arriv\u00f2 il 14 settembre 1944.\nOperazioni Detachment e Iceberg.\nA New York, la \"Texas\" fu sottoposta a un periodo do riparazioni che dur\u00f2 36 giorni nel quale gli affusti dei cannoni delle sue batterie principali furono rimpiazzati. Dopo una rapida crociera di rinfresco, part\u00ec dal Maine in novembre e tracci\u00f2 una rotta, attraverso il canale di Panama, per il Pacifico. La nave si ferm\u00f2 a Long Beach in California e poi continu\u00f2 verso Oahu. Pass\u00f2 il Natale a Pearl Harbor e poi condusse manovre tra le Hawaii per circa un mese al termine del quale salp\u00f2 alla volta dell'atollo di Ulithi. Lasci\u00f2 l'atollo il 10 febbraio 1945, si ferm\u00f2 nelle Isole Marianne per due giorni per le prove d'invasione e poi fece rotta per Iwo Jima. Arriv\u00f2 davanti a Iwo Jima il 16 febbraio, tre giorni prima dello sbarco anfibio. Pass\u00f2 tre giorni a colpire le difese giapponesi sull'isola in preparazione allo sbarco dei marines. Dopo che i marines sbarcarono sulle le spiagge il 19 febbraio, la \"Texas\" inizi\u00f2 a fornire fuoco di supporto allo sbarco. Il \"fuoco su richiesta\" su specifica richiesta di unit\u00e0 dei marines continu\u00f2 fino al 21 febbraio. \nAnche se l'isola di Iwo Jima non fu dichiarata catturata fino al 16 marzo, la \"Texas\" part\u00ec alla volta della isole Vulcano il 7 marzo e torn\u00f2 all'atollo di Ulithi per preparare l'invasione di Okinawa (operazione Iceberg). Part\u00ec da Ulithi con la Task Force 54, l'unit\u00e0 per il fuoco di supporto, il 21 marzo e arriv\u00f2 alle Isole Ryukyu il 26. La \"Texas\" si avvicin\u00f2 a Okinawa e inizi\u00f2 il bombardamento presbarco lo stesso giorno. Per i sei giorni successivi spar\u00f2 bordate multiple dalla batteria principale per preparare l'area per le varie divisioni di Marines e fanteria che sbarcarono il 1\u00ba aprile.\nOgni sera la \"Texas\" si ritirava dalla posizione di bombardamento ma ritornava la mattina seguente per continuare la sua missione. I nemici sull'isola, presi dalla preparazione di una difesa in profondit\u00e0 come a Iwo Jima, non risposero mai al fuoco. Solo le unit\u00e0 aeree risposero, dato che vari attacchi kamikaze furono lanciati contro la squadra di bombardamento. La \"Texas\" scamp\u00f2 tutti questi attacchi. Il 1\u00ba aprile, dopo sei giorni di bombardamento aereo e navale, le truppe terrestri furono sbarcate e per quasi due mesi la \"Texas\" rimase nelle acque di Okinawa per provvedere al fuoco di supporto alle truppe e per stroncare gli attacchi aerei nemici. Svolgendo questo ultimo compito abbatt\u00e9 un kamikaze e aiut\u00f2 nell'abbattimento di almeno altri tre. Il 14 maggio lasci\u00f2 Okinawa per le Filippine.\nFine della guerra.\nIl 17 maggio la \"Texas\" arriv\u00f2 a Leyte nelle Filippine e rimase l\u00ec fino alla capitolazione giapponese del 15 agosto. Ritorn\u00f2 a Okinawa verso la fine di agosto e rimase nelle Isole Ryukyu fino al 23 settembre. Quel giorno fece rotta verso gli Stati uniti con a bordo truppe dirette a casa come parte dell'operazione Tappeto Volante. La corazzata sbarc\u00f2 i suoi ospiti a San Pedro in California il 15 ottobre e celebr\u00f2 l\u00ec il giorno della Marina il 27 ottobre prima di riprendere la sua missione di riportare le truppe americane a casa. Fece due viaggi circolari tra la California e Oahu in novembre e un terzo verso la fine di dicembre. Il 21 gennaio 1946 la \"Texas\" lasci\u00f2 San Pedro e torn\u00f2, via canale di Panama, a Norfolk dove arriv\u00f2 il 13 febbraio e presto inizi\u00f2 i preparativi per il suo decommissionamento. Il 18 giugno fu ufficialmente messa in riserva nel porto di Baltimora, nel Maryland.\nNave Museo.\nIl 17 aprile 1947 la Commissione per la Corazzata \"Texas\" fu creata dalla legislatura del Texas per prendersi cura della nave. Trovare i 225\u00a0000 $ necessari per pagare il suo rimorchio fino a San Jacinto fu il primo compito della commissione. Il 17 marzo 1948 la \"Texas\" inizi\u00f2 il suo viaggio verso il suo nuovo ancoraggio lungo il frequentato Houston Ship Channel vicino al Monumento di San Jacinto, presso il Parco Statale di San Jacinto, arrivando il 20 aprile, dove fu ceduta il giorno dopo allo Stato del Texas per servire come Memoriale permanente. La data del 21 aprile \u00e8 importante perch\u00e9 fu la data della decisiva battaglia di San Jacinto del 1836 che fece terminare la guerra d'indipendenza del Texas che port\u00f2 alla creazione della Repubblica del Texas che si un\u00ec come Stato all'unione nel 1845. Il nome della nave fu depennato dal Registro Navale della Marina il 30 aprile 1948. La \"Texas\" fu la prima corazzata a diventare un museo permanente negli Stati Uniti. La USS \"Oregon\" (BB-3) fu esposta come nave museo a Portland in Oregon dal 1925 al 1941 ma fu poi demolita nel 1956. Quando la corazzata fu presentata allo Stato del Texas fu commissionata come ammiraglia della Texas Navy."}
{"id": "3827954", "revid": "81195", "url": "https://it.wikipedia.org/wiki?curid=3827954", "title": "Sonny William Williams", "text": ""}
{"id": "3827956", "revid": "615138", "url": "https://it.wikipedia.org/wiki?curid=3827956", "title": "Luigi Aldrovandi Marescotti", "text": "Biografia.\nConsegu\u00ec la laurea in Giurisprudenza nel 1897 all\u2019Universit\u00e0 di Bologna ed entr\u00f2 nella carriera consolare, in seguito a concorso, nel 1900. Collaboratore del primo ministro Sidney Sonnino e incaricato alla Conferenza di Parigi. Fu Inviato straordinario e Ministro Plenipotenziario a l'Aja (febbraio 1920), a Sofia (1920 - 1923) e a Il Cairo (marzo 1923). Dal novembre 1923 fu ambasciatore a Buenos Aires e dal marzo 1926 al dicembre 1929 a Berlino. \nNel 1939 fu nominato senatore del Regno d'Italia. Decade dalla carica di Senatore il 21 ottobre 1944 in seguito all'ordinanza dell'Alta Corte di giustizia per le sanzioni contro il fascismo.\nScrisse due libri autobiografici, contenenti vari spezzoni di diario, riguardanti la prima guerra mondiale ed i relativi trattati di pace visti da lui che, come segretario, fu spettatore di molti convegni e colloqui."}
{"id": "3827958", "revid": "91450785", "url": "https://it.wikipedia.org/wiki?curid=3827958", "title": "Cresta di Brouillard", "text": "La Cresta di Brouillard (\"Ar\u00eate du Brouillard\" in francese) \u00e8 un insieme di cime situate nella parte meridionale italiana del Massiccio del Monte Bianco.\nToponimo.\nSebbene \"Brouillard\" in francese significhi \"nebbia\", l'abb\u00e9 Joseph-Marie Henry svela che il toponimo \u00e8 frutto di una storpiatura del termine francoprovenzale \"breuil\", che in patois valdostano indica un ripiano lacustre e paludoso di alta montagna, come per il Breuil. Il termine \"broill\u00e0\", da cui deriva il nostro \"Brouillard\" indica quindi un monte con molti \"breuils\".\nDelimitazioni.\nRuotando in senso orario il gruppo \u00e8 limitato da: Col \u00c9mile Rey (4.027\u00a0m), Ghiacciaio del Brouillard, Val Veny, Ghiacciaio del Miage, Ghiacciaio del Monte Bianco.\nClassificazione.\nSecondo la SOIUSA la Cresta di Brouillard \u00e8 un settore di sottogruppo ed ha la seguente classificazione:\nCime principali.\nLe montagne principali della cresta sono:\nAlpinismo.\nUna grande classica di salita al monte Bianco \u00e8 l'integrale della Cresta di Brouillard che partendo da Plan Veny (1.565\u00a0m) conduce fino in vetta al tetto d'Europa."}
{"id": "3827960", "revid": "1442080", "url": "https://it.wikipedia.org/wiki?curid=3827960", "title": "United Airlines Tournament of Champions 1985 - Singolare", "text": "Il singolare del torneo di tennis United Airlines Tournament of Champions 1985, facente parte del Virginia Slims World Championship Series 1985, ha avuto come vincitrice Martina Navr\u00e1tilov\u00e1 che ha battuto in finale Katerina Maleeva 6\u20131, 6\u20130."}
{"id": "3827965", "revid": "2730", "url": "https://it.wikipedia.org/wiki?curid=3827965", "title": "San Diego Open 1985 - Singolare", "text": "Il singolare del torneo di tennis San Diego Open 1985, facente parte del Virginia Slims World Championship Series 1985, ha avuto come vincitrice Annabel Croft che ha battuto in finale Wendy Turnbull 6\u20130, 7\u20136 (7\u20135)."}
{"id": "3827968", "revid": "1442080", "url": "https://it.wikipedia.org/wiki?curid=3827968", "title": "Virginia Slims of Houston 1985 - Singolare", "text": "Il singolare del torneo di tennis Virginia Slims of Houston 1985, facente parte del Virginia Slims World Championship Series 1985, ha avuto come vincitrice Martina Navr\u00e1tilov\u00e1 che ha battuto in finale Elise Burgin 6\u20134, 6\u20131."}
{"id": "3827970", "revid": "287204", "url": "https://it.wikipedia.org/wiki?curid=3827970", "title": "Anton Graff", "text": "Biografia.\nAnton Graff fu un ritrattista svizzero, senza dubbio il maggiore del '700.\nFiglio di Ulrich Graff, si ribell\u00f2 al padre che voleva che diventasse notaio.\nFu chiamato il Tintoretto svizzero. Ritrasse Gluck, Federico il Grande, von Kleist, Herder e Weisse.\nUno dei suoi pi\u00f9 famosi ritratti \u00e8 per\u00f2 quello di Konrad Ekhof."}
{"id": "3827973", "revid": "767487", "url": "https://it.wikipedia.org/wiki?curid=3827973", "title": "Russian Snark", "text": "Russian Snark \u00e8 un film del 2010 diretto da Stephen Sinclair.\nDistribuzione.\nIl film \u00e8 stato presentato al New Zealand International Film Festival il 20 luglio 2010, in seguito \u00e8 stato presentato anche a Mosca e nel 2011 in varie parti della Nuova Zelanda. \u00c8 stato nominato, sia il film che i suoi attori, 6 volte ai The Qantas Film and Television Awards 2010. Nell'aprile del 2010 ha vinto nella categoria \"Best International Film Award\" ai Garden State Film Festival, invece 3 nomination ai Maverick Movie Awards"}
{"id": "3827979", "revid": "1442080", "url": "https://it.wikipedia.org/wiki?curid=3827979", "title": "Australian Indoors 1985 - Singolare", "text": "Il singolare del torneo di tennis Australian Indoors 1985, facente parte del Virginia Slims World Championship Series 1985, ha avuto come vincitrice Pam Shriver che ha battuto in finale Dianne Balestrat 6-3, 6-3."}
{"id": "3827981", "revid": "729019", "url": "https://it.wikipedia.org/wiki?curid=3827981", "title": "Prinzenstra\u00dfe (metropolitana di Berlino)", "text": "La stazione di Prinzenstra\u00dfe \u00e8 una stazione della metropolitana di Berlino, posta sulla tratta comune alle linee U1 e U3. \u00c8 posta sotto tutela monumentale (\"Denkmalschutz\")."}
{"id": "3827984", "revid": "729019", "url": "https://it.wikipedia.org/wiki?curid=3827984", "title": "G\u00f6rlitzer Bahnhof (metropolitana di Berlino)", "text": "La stazione di G\u00f6rlitzer Bahnhof \u00e8 una stazione della metropolitana di Berlino, posta sulla tratta comune alle linee U1 e U3. \u00c8 posta sotto tutela monumentale (\"Denkmalschutz\")."}
{"id": "3827986", "revid": "709565", "url": "https://it.wikipedia.org/wiki?curid=3827986", "title": "Oranienstra\u00dfe (metropolitana di Berlino)", "text": ""}
{"id": "3827987", "revid": "709565", "url": "https://it.wikipedia.org/wiki?curid=3827987", "title": "G\u00f6rlitzer Bahnhof (Oranienstra\u00dfe) (metropolitana di Berlino)", "text": ""}
{"id": "3827988", "revid": "300067", "url": "https://it.wikipedia.org/wiki?curid=3827988", "title": "Neboj\u0161a Popovi\u0107", "text": "Carriera.\n\u00c8 stato Segretario del Comitato Olimpico Jugoslavo, Presidente della Commissione per le Competizioni Internazionali FIBA, Presidente della Federazione cestistica della Serbia (1982-1983) e della Federazione cestistica della Jugoslavia (1985-1987).\nPer oltre 40 anni \u00e8 stato corrispondente della Gazzetta dello Sport."}
{"id": "3827991", "revid": "1543377", "url": "https://it.wikipedia.org/wiki?curid=3827991", "title": "Distretto di Colcabamba (Ancash)", "text": "Il distretto di Colcabamba \u00e8 un distretto del Per\u00f9 nella provincia di Huaraz (regione di Ancash) con 653 abitanti al censimento 2007 dei quali 359 urbani e 294 rurali.\n\u00c8 stato istituito il 31 ottobre 1941."}
{"id": "3827994", "revid": "729019", "url": "https://it.wikipedia.org/wiki?curid=3827994", "title": "Warschauer Stra\u00dfe (metropolitana di Berlino)", "text": "La stazione di Warschauer Stra\u00dfe \u00e8 una stazione della metropolitana di Berlino, capolinea orientale delle linee U1 e U3. \u00c8 posta sotto tutela monumentale (\"Denkmalschutz\").\nCostituisce un interscambio con l'omonima stazione della S-Bahn.\nSotto la stazione si trova il Matrix Club, una discoteca molto apprezzata dai giovani, berlinesi e non.\nNelle immediate vicinanze inizia la East Side Gallery, il \"museo a cielo aperto\" dove artisti di tutto il mondo si sono espressi su restanti pezzi del famoso muro di Berlino.\nNei pressi si trova anche l'O2 World, il principale palazzetto dello sport di Berlino."}
{"id": "3827996", "revid": "709565", "url": "https://it.wikipedia.org/wiki?curid=3827996", "title": "Warschauer Br\u00fccke (metropolitana di Berlino)", "text": ""}
{"id": "3827998", "revid": "1573940", "url": "https://it.wikipedia.org/wiki?curid=3827998", "title": "Luisa Enrichetta Francesca di Lorena", "text": " Fu l'ultima moglie di Emmanuel Th\u00e9odose de La Tour d'Auvergne (1668\u20131730).\nBiografia.\nLa maggiore di quattro figli, l'altra sorella sopravvissuta Maria Elisabetta Sofia di Lorena fu la moglie di Louis Fran\u00e7ois Armand de Vignerot du Plessis de Richelieu. Prima del suo matrimonio, era denominata \"Mademoiselle de Guise\".\nMembro del \"Casato di Guisa\" fondato da Claudio, Duca di Guisa, fu una \"Principessa di Lorena\" in quanto discendente patrilineare di Renato II, Duca di Lorena. A corte, lei, come la sua famiglia Lorena, detenevano il rango di \"Prince \u00e9tranger\", un rango che era immediatamente inferiore a quello della Famiglia Reale ed i Principe del sangue. Ci\u00f2 le dava anche diritto all'appellativo di \"Sua Altezza\".\nRelazioni familiari comprendevano Emanuele Maurizio, Duca d'Elbeuf, secondo cugino di suo marito attraverso la madre di Emanuele Maurizio, \u00c9lisabeth de La Tour d'Auvergne. Altri includono la Badessa di Remiremont, la Principessa di Epinoy ed una Regina consorte di Sardegna.\nFu descritta \"very pretty; rather tall than short; neither stout nor slender; an oval face; a broad forehead; black eyes and eyebrows; brown hair; very wide mouth and very red lips\"\nSi spos\u00f2 il 21 marzo 1725, la coppia non ebbe un figlio fino a quattro anni dopo. Ebbero una femmina chiamata Marie Sophie Charlotte che \u00e8 un'antenata dell'attuale Duca de Mouchy, n ramo \"cadetto\" del Casato di Noailles. Suo marito mor\u00ec nel 1730, lasciando Luisa Enrichetta Francesca vedova all'et\u00e0 di 23 anni.\nDivent\u00f2 in seguito amante del figliastro, Charles Godefroy de La Tour d'Auvergne, che era pi\u00f9 grande di lei di un anno. Un altro amante fu il Conte di Clermont, un nipote di Luigi XIV e Madame de Montespan.\nLuisa Enrichetta Francesca stessa mor\u00ec nel marzo 1737 all'et\u00e0 di circa 30.\nSuo cugino Gastone spos\u00f2 Marie Louise de Rohan, sorella di Charles, Prince of Soubise. Charles a sua volta era marito della sua figliastra Anne Marie Louise."}
{"id": "3828004", "revid": "91450775", "url": "https://it.wikipedia.org/wiki?curid=3828004", "title": "Cresta dell'Innominata", "text": "La Cresta dell'Innominata (\"Ar\u00eate de l'innom\u00e9e\" in francese) \u00e8 un insieme di cime situate nella parte meridionale italiana del Massiccio del Monte Bianco.\nDelimitazioni.\nRuotando in senso orario il gruppo \u00e8 limitato da: Col Eccles (4.021\u00a0m), Ghiacciaio del Freney, Val Veny, Ghiacciaio del Brouillard, Col Eccles.\nClassificazione.\nSecondo la SOIUSA la Cresta dell'Innominata \u00e8 un settore di sottogruppo ed ha la seguente classificazione:\nCime principali.\nLe montagne principali della cresta sono:"}
{"id": "3828005", "revid": "1543377", "url": "https://it.wikipedia.org/wiki?curid=3828005", "title": "Distretto di Huanchay", "text": "Il distretto di Huanchay \u00e8 un distretto del Per\u00f9 nella provincia di Huaraz (regione di Ancash) con 2.517 abitanti al censimento 2007 dei quali 398 urbani e 2.119 rurali.\n\u00c8 stato istituito il 16 ottobre 1933."}
{"id": "3828006", "revid": "599013", "url": "https://it.wikipedia.org/wiki?curid=3828006", "title": "Ermelindo Magugliani", "text": "Carriera.\nGioc\u00f2 a pi\u00f9 riprese con la Pro Patria, collezionando due presenze in Serie A. Milit\u00f2 anche nel SIAI Marchetti fino al 1939 e nell'Alfa Romeo, fino al 1942."}
{"id": "3828012", "revid": "228587", "url": "https://it.wikipedia.org/wiki?curid=3828012", "title": "Autonomisti Democratici Progressisti", "text": "Autonomisti Democratici Progressisti (in lingua francese Autonomistes D\u00e9mocrates Progressistes) \u00e8 stato un partito politico di orientamento regionalista e cristiano-sociale attivo in Valle d'Aosta dal 1984 al 1998. I suoi principali esponenti sono stati Cesare Dujany, Maurizio Martin, Angelo Pollicini, Ilario Lanivi, Giuseppe Maquignaz e Claudio Lavoyer.\nStoria.\nIl movimento si \u00e8 formato nel 1984 dalla fusione dell'Union Vald\u00f4taine Progressiste e dei Democratici Popolari.\nAlle elezioni regionali del 1988 il movimento ha raggiunto il suo miglior risultato elettorale con l'11,0% dei voti e quattro consiglieri regionali eletti. Dopo la scissione degli Autonomisti Indipendenti guidati da Ilario Lanivi nel 1991, il partito si \u00e8 presentato alle elezioni regionali del 1993 in coalizione con il Partito Repubblicano Italiano, ottenendo il 6,5% dei voti e due consiglieri regionali. Nel 1998, la maggior parte del movimento, guidato da Lavoyer, conflu\u00ec insieme all'Alleanza Popolare Autonomista nella F\u00e9d\u00e9ration Autonomiste. \nDal 1983 al 1994 l'ADP \u00e8 stato rappresentato al Senato della Repubblica da Cesare Dujany, che \u00e8 stato rieletto fino al 1996 con la lista Pour la Vall\u00e9e d'Aoste."}
{"id": "3828013", "revid": "729019", "url": "https://it.wikipedia.org/wiki?curid=3828013", "title": "Kottbusser Tor (metropolitana di Berlino)", "text": "La stazione di Kottbusser Tor \u00e8 una stazione della metropolitana di Berlino, posta all'incrocio fra il tronco comune alle linee U1 e U3 e la linea U8.\n\u00c8 posta sotto tutela monumentale (\"Denkmalschutz\"). Si trova nel centro del quartiere di Kreuzberg."}
{"id": "3828014", "revid": "17654", "url": "https://it.wikipedia.org/wiki?curid=3828014", "title": "Teatro S. Mois\u00e8", "text": ""}
{"id": "3828020", "revid": "729019", "url": "https://it.wikipedia.org/wiki?curid=3828020", "title": "Schillingstra\u00dfe (metropolitana di Berlino)", "text": "Schillingstra\u00dfe \u00e8 una stazione della metropolitana di Berlino, sulla linea U5."}
{"id": "3828023", "revid": "36426", "url": "https://it.wikipedia.org/wiki?curid=3828023", "title": "Museo Civico di Paleontologia di Empoli", "text": ""}
{"id": "3828024", "revid": "125896280", "url": "https://it.wikipedia.org/wiki?curid=3828024", "title": "Amedeo Balbi", "text": "Biografia.\nFormazione e attivit\u00e0 di ricerca.\nLaureato in Fisica e dottore di ricerca in Astronomia, \u00e8 professore associato presso l'Universit\u00e0 degli Studi di Roma \"Tor Vergata\". \nSi occupa principalmente di cosmologia, in particolare dello studio della radiazione cosmica di fondo, della fisica dell'universo primordiale e del problema della materia oscura e dell'energia oscura, collaborando all'esperimento MAXIMA, uno dei primi a produrre una immagine ad alta risoluzione delle anisotropie della radiazione cosmica di fondo, che evidenzi\u00f2 come l'universo abbia una curvatura trascurabile su grande scala.\n\u00c8 autore di oltre novanta articoli su riviste scientifiche internazionali.\nAttivit\u00e0 di divulgazione scientifica.\nScritti.\n\u00c8 autore di diversi libri divulgativi e di numerosi articoli per quotidiani e periodici. Ha scritto, tra gli altri, per \"Le Scienze\", \"La Stampa\", per le pagine culturali de \"la Repubblica\" e de \"Il manifesto\", per l'inserto culturale \"Saturno\" de \"Il fatto Quotidiano\" e per l\"'Almanacco della Scienza\" di \"Micromega\". Dal 2010, collabora al \"Libro dell'Anno\" Treccani. Da agosto 2013 a giugno 2015, ha tenuto una rubrica per l'edizione italiana del mensile Wired, dal titolo \"Guida galattica\". Dal numero di agosto 2014 tiene la rubrica \"La finestra di Keplero\" per il mensile Le Scienze. Nel 2019 ha pubblicato il suo ultimo libro intitolato \"L'ultimo orizzonte\" nel quale racconta la storia del progresso scientifico nel campo della cosmologia. \nTV e radio.\nHa partecipato come inviato alle trasmissioni di divulgazione scientifica di Raitre \"Cosmo\" (2012) e \"Metropoli\" (2013), oltre a intervenire frequentemente come esperto scientifico a trasmissioni radiofoniche e televisive come \"C' \u00e8 Spazio\" (TV2000).\nHa partecipato, in qualit\u00e0 di esperto scientifico, alle selezioni dei concorrenti dell'edizione 2016 della trasmissione Rischiatutto.\nIl 5 giugno 2020 \u00e8 ospite in collegamento tramite videochiamata nella trasmissione Propaganda Live, in risposta alle critiche mosse da certuni dopo il suo invito, via Twitter, ad installare la app \"Immuni\", funzionale alla protezione dei cittadini dal coronavirus. \nWeb.\nCura dal 2006 il blog scientifico \"Keplero\". Scrive per il quotidiano online \"Il Post\". Dal 2019 pubblica video divulgativi su un canale YouTube a suo nome.\nAltro.\nInsieme allo scrittore Antonio Pascale, ha scritto e interpretato la conferenza/spettacolo \"Dal Big Bang alla civilt\u00e0 in sei immagini\", andata in scena per la prima volta all'Auditorium di Roma in occasione del Festival delle Scienze 2013."}
{"id": "3828028", "revid": "1493316", "url": "https://it.wikipedia.org/wiki?curid=3828028", "title": "Santi fallici", "text": "I santi fallici erano dei santi o divinit\u00e0 locali che erano invocati per la fertilit\u00e0. Pi\u00f9 di rappresentazioni volgari del fallo, questi santi erano simboli benevoli di prolificit\u00e0 e fecondit\u00e0 riproduttiva, e oggetti di venerazione e di culto in particolare tra le donne sterili e giovani ragazze. Sir William Hamilton ha riferito che, tra le rappresentazioni in cera di parti del corpo presentati come offerte ai santi Cosma e Damiano ad Isernia, nel loro giorno di festa (Festa dei Santi Cosma e Damiano di Isernia), quelli del pene erano i pi\u00f9 comuni. Le osservazioni di Hamilton hanno portato Richard Payne Knight a scrivere l\"'Account of the Remains of the Worship of Priapus\", in cui sono riportati degli esempi di queste effigi."}
{"id": "3828029", "revid": "228587", "url": "https://it.wikipedia.org/wiki?curid=3828029", "title": "Ospedale San Giuseppe di Empoli", "text": ""}
{"id": "3828031", "revid": "599013", "url": "https://it.wikipedia.org/wiki?curid=3828031", "title": "Ari Heikkinen", "text": "Carriera.\nNazionale.\nHa giocato 51 partite in nazionale, segnando 1 goal."}
{"id": "3828032", "revid": "592844", "url": "https://it.wikipedia.org/wiki?curid=3828032", "title": "Autonomistes D\u00e9mocrates Progressistes", "text": ""}
{"id": "3828037", "revid": "122907787", "url": "https://it.wikipedia.org/wiki?curid=3828037", "title": "Christian Joseph Lidarti", "text": "Biografia.\nMolto della sua vita si sa grazie alla sua autobiografia, intitolata \"Aneddoti musicali\" e conservata nel Museo internazionale e biblioteca della musica di Bologna. Nacque a Vienna da genitori italiani. Gi\u00e0 nella prima infanzia gli furono impartite lezioni di violino e canto, poi di clavicembalo e arpa durante la sua educazione cistercense a Klagenfurt. Nel periodo del seminario gesuita a Leoben continu\u00f2 a studiare musica da autodidatta, arrivando anche a comporre sonate e concerti per arpa. Si avvi\u00f2 allo studio della filosofia e della giurisprudenza a Vienna, ma continu\u00f2 a comporre da dilettante, e riusc\u00ec a far eseguire una sua messa, il cui successo lo convinse a lasciare gli studi universitari e a dedicarsi completamente alla musica. Suo zio era il Kappellmeister viennese Giuseppe Bonno, che lo convinse a prendere seri studi musicali per superare le sue deficienze da autodidatta, e a tal proposito lo indirizz\u00f2 in Italia: la sua presenza \u00e8 attestata nel 1751 a Venezia, Firenze e Cortona, dove insegn\u00f2 composizione per cinque anni. A Venezia conobbe Florian Leopold Gassmann, che divenne il suo pi\u00f9 importante modello musicale e amico fedele per tutta la vita. \nNel 1757 si rec\u00f2 a Roma per studiare con Niccol\u00f2 Jommelli. Il grande maestro, pur limitandosi a offrire pochi consigli sulla tecnica del contrappunto, ridimension\u00f2 le ambizioni di Lidarti, che comprese le sue lacune e abbandon\u00f2 i suoi grandiosi progetti operistici. Dopo l'esperienza con Jommelli (con il quale mantenne duraturi e stimati contatti), Lidarti si accontent\u00f2 di lavorare come semplice musico per i Cavalieri di Santo Stefano di Pisa, incarico che mantenne dal 1757 fino alla morte, nel 1795. Per i Cavalieri, Lidarti fu contrabbassista, organista e violoncellista, e con loro suon\u00f2 molte volte a Bologna, dove entr\u00f2 in contatto con Giovanni Battista Martini e con l'Accademia Filarmonica, della quale fu membro effettivo dal 1761. \nCon Martini inizi\u00f2 un carteggio, oggi conservato nel Museo della musica e nel Conservatorio di Bologna. Charles Burney parl\u00f2 molto positivamente di Lidarti, incontrato a Pisa, nel suo \"Viaggio musicale in Italia\". Forse in conseguenza della cordialit\u00e0 di Burney, Lidarti avvi\u00f2 alcune trattative editoriali con l'Inghilterra negli anni '80 del Settecento, per tramite di Giuseppe Soderini, culminati con le stampe di tre opere da camera a Londra, presso la tipografia Welcker. La sua ultima composizione risale al 1793.\nOpere e stile.\nCi sono pervenute circa 200 composizioni, in cui \u00e8 evidente una naturale disposizione melodica, e una strutturazione semplice e piana. Il suo strumento preferito \u00e8 senz'altro il violoncello, che nei suoi quartetti ha una preminenza maggiore rispetto alla produzione europea coeva. Nella sua musica sacra spiccano le composizioni su testo ebraico, delle quali la pi\u00f9 famosa \u00e8 l'oratorio \"Esther\".\nFonti.\nSi conservano poco pi\u00f9 di un centinaio di copie manoscritte di sue composizioni in tutto il mondo. Le collezioni pi\u00f9 cospicue sono a:\nAltre citt\u00e0 che possiedono in varia misura copie manoscritte di opere di Lidarti sono Firenze (Conservatorio Luigi Cherubini, istituzione che conserva un autografo incerto di Lidarti, digitalizzato su \"Internet Culturale\"), Mantova (Fondo Greggiati di Ostiglia), Milano (Fondo Noseda del Conservatorio Giuseppe Verdi) e Parma (Biblioteca Palatina).\nUn suo autografo \u00e8 presente all'Accademia Filarmonica di Bologna.\nIl Centro Documentazione Musicale della Toscana ha individuato suoi manoscritti nell'Archivio Storico Musicale dell'Opera della Primaziale Pisana; due sue opere, di cui un autografo, nell'Archivio Musicale dell'Ordine dei Cavalieri di Santo Stefano; e due copie di parti di musica strumentale per archi (violini e violoncelli) nel Fondo Rospigliosi dell'Archivio Capitolare di Pistoia."}
{"id": "3828040", "revid": "125800679", "url": "https://it.wikipedia.org/wiki?curid=3828040", "title": "Ljudmyla D\u017eyhalova", "text": "In carriera \u00e8 stata campionessa sia olimpica che mondiale della staffetta 4\u00d7400 metri."}
{"id": "3828054", "revid": "521302", "url": "https://it.wikipedia.org/wiki?curid=3828054", "title": "Tat\u02b9jana Firova", "text": ""}
{"id": "3828063", "revid": "287204", "url": "https://it.wikipedia.org/wiki?curid=3828063", "title": "Union Vald\u00f4taine Progressiste", "text": ""}
{"id": "3828064", "revid": "298229", "url": "https://it.wikipedia.org/wiki?curid=3828064", "title": "Lyudmila Dzhigalova", "text": ""}
{"id": "3828065", "revid": "298229", "url": "https://it.wikipedia.org/wiki?curid=3828065", "title": "Lyudmyla Dzhygalova", "text": ""}
{"id": "3828068", "revid": "729019", "url": "https://it.wikipedia.org/wiki?curid=3828068", "title": "H\u00f6now (metropolitana di Berlino)", "text": "La stazione di H\u00f6now \u00e8 una stazione della metropolitana di Berlino, sulla linea U5.\nStoria.\nLa stazione di H\u00f6now fu progettata come capolinea orientale del prolungamento della linea E (oggi U5) dall'allora capolinea di Elsterwerdaer Platz; tale tratta venne aperta all'esercizio il 1\u00ba luglio 1989.\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3828069", "revid": "599013", "url": "https://it.wikipedia.org/wiki?curid=3828069", "title": "Ignacio Achucarro", "text": "Carriera.\nPrese parte a tutte e tre le partite disputate dalla Nazionale paraguayana ai Mondiali del 1958 e l\u00ec si fece notare dal Siviglia, che lo acquist\u00f2 al termine della competizione. Gioc\u00f2 in totale 280 partite e segn\u00f2 11 reti fra tutte le competizioni per il club andaluso"}
{"id": "3828080", "revid": "729019", "url": "https://it.wikipedia.org/wiki?curid=3828080", "title": "Louis-Lewin-Stra\u00dfe (metropolitana di Berlino)", "text": "La stazione di Louis-Lewin-Stra\u00dfe \u00e8 una stazione della metropolitana di Berlino, sulla linea U5.\nStoria.\nLa stazione, in origine denominata \"Paul-Verner-Stra\u00dfe\", fu progettata come parte del prolungamento della linea E (oggi U5) dall'allora capolinea di Elsterwerdaer Platz a H\u00f6now; tale tratta venne aperta all'esercizio il 1\u00ba luglio 1989.\nIl 3 ottobre 1991 la stazione assunse la nuova denominazione di \"Louis-Lewin-Stra\u00dfe\".\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3828081", "revid": "46098416", "url": "https://it.wikipedia.org/wiki?curid=3828081", "title": "Paul-Verner-Stra\u00dfe (metropolitana di Berlino)", "text": ""}
{"id": "3828082", "revid": "712828", "url": "https://it.wikipedia.org/wiki?curid=3828082", "title": "Charlotte Linlin", "text": ""}
{"id": "3828084", "revid": "729019", "url": "https://it.wikipedia.org/wiki?curid=3828084", "title": "Hellersdorf (metropolitana di Berlino)", "text": "La stazione di Hellersdorf \u00e8 una stazione della metropolitana di Berlino, sulla linea U5.\nStoria.\nLa stazione di Hellersdorf fu progettata come parte del prolungamento della linea E (oggi U5) dall'allora capolinea di Elsterwerdaer Platz a H\u00f6now; tale tratta venne aperta all'esercizio il 1\u00ba luglio 1989.\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3828087", "revid": "1573940", "url": "https://it.wikipedia.org/wiki?curid=3828087", "title": "Dicymbium", "text": "Dicymbium \u00e8 un genere di ragni appartenente alla famiglia Linyphiidae.\nDistribuzione.\nLe 8 specie oggi attribuite a questo genere sono diffuse in varie zone della regione olartica: l'areale principale \u00e8 costituito da Russia, Cina e Giappone.\nLa Dicymbium nigrum \u00e8 stata rinvenuta in alcune localit\u00e0 dell'intera penisola italiana, mentre la relativa sottospecie nel solo settentrione.\nTassonomia.\nA maggio 2011, si compone di 8 specie e 1 sottospecie secondo Platnick e 9 specie secondo Tanasevitch:"}
{"id": "3828089", "revid": "729019", "url": "https://it.wikipedia.org/wiki?curid=3828089", "title": "Cottbusser Platz (metropolitana di Berlino)", "text": "La stazione di Cottbusser Platz \u00e8 una stazione della metropolitana di Berlino, sulla linea U5.\nStoria.\nLa stazione di Cottbusser Platz fu progettata come parte del prolungamento della linea E (oggi U5) dall'allora capolinea di Elsterwerdaer Platz a H\u00f6now; tale tratta venne aperta all'esercizio il 1\u00ba luglio 1989.\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3828090", "revid": "682087", "url": "https://it.wikipedia.org/wiki?curid=3828090", "title": "Salvatore De Renzi", "text": "Biografia.\nI primi passi.\nSalvatore De Renzi nasce a Paternopoli (Avellino) il 19 gennaio 1800 da Donato e Maria Rosaria del Grosso.\nA causa di difficolt\u00e0 economiche, interrompe gli studi ma, grazie all'aiuto di uno zio arciprete, Giuseppe De Renzi, si reca a Napoli per studiare medicina all'Universit\u00e0 degli studi di Napoli Federico II (sino al 1987 semplicemente \"Universit\u00e0 degli studi di Napoli\"), mostrando una prontezza, una capacit\u00e0 ed un particolare interesse per questa scienza.\nNel gennaio del 1821, vincendo il concorso per ufficiale sanitario di terra, presta servizio nelle ambulanze di Guglielmo Pepe.\nDopo la laurea partecipa al concorso per il posto di aiuto della clinica medica dell'Universit\u00e0 degli Studi di Napoli Federico II, arrivando primo, ma, a causa di una denuncia per aver preso parte ai movimenti politici del 1820, viene destituito da tale incarico.\n\u00c8 costretto cos\u00ec, fino al 1830, ad una vita, ancora una volta, piena di sacrifici e di amarezze.\nInizia quindi l'attivit\u00e0 professionale presso l'Ospedale S. Giuseppe e S. Lucia, dove nel 1824 viene nominato \"istruttore dei ciechi\", modesto incarico che gli d\u00e0, per\u00f2, l'occasione per pubblicare due importanti scritti di carattere psicologico: \"Sull'indole morale dei ciechi\" e \"Lettera al dott. Guilli\u00e8 sull'indole morale dei ciechi\"\nGli anni dello studio e della ricerca.\nPer superare questo stato di inopia, Salvatore De Renzi si dedica con passione agli studi e ad un intenso esercizio professionale, prodigandosi in ogni circostanza verso coloro che soffrivano la miseria e l'abbandono e mostrando subito uno spiccato senso di altruismo.\nAlla base della sua arte clinica \u00e8 sempre stato presente un forte senso di caritatevole amore verso gli infermi.\nLa premessa delle sue azioni si basa sulla convinzione che tutti gli uomini sono per natura buoni, anche se, come spesso ha ripetuto:\nA questa sua grande ricchezza umana, il De Renzi unisce una tenace capacit\u00e0 di studio e una rara profondit\u00e0 critica. Infatti oltre ai suoi impegni professionali, all'assistenza negli ospedali e all'insegnamento pubblico e privato, egli trova anche modo di rendersi un abile scrittore, producendo una notevole quantit\u00e0 di lavori scientifici.\nRicercatore appassionato, fa trasparire in questi suoi scritti, oltre ad una seria e meticolosa critica, anche una cosciente modestia, con la quale rifugge da conclusioni poco convincenti.\nNon soltanto nel campo della scienza brilla il suo pensiero chiaro e preciso, ma anche in quello storico-politico: il tocco della sua penna ha tratteggiato gli aspetti dei pi\u00f9 grandi avvenimenti ed i profili dei personaggi di rilievo.\nLe sue idee politiche, espresse tra l'altro nel breve romanzo \"\"I martiri americani\", ostacolano per\u00f2 la sua carriera, che per tutti gli anni venti conosce solo scarsi progressi. In questo periodo, tuttavia, comincia a interessarsi dei problemi pi\u00f9 rilevanti per la politica sanitaria (malattie epidemiche-infettive, statistica sanitaria, vaccinazione antivaiolosa, topografia medica), creandosi competenze ritenute molto importanti anche dal governo borbonico.\nInfatti nella sua opera \"Miasmi paludosi e luoghi del Regno di Napoli dove si sviluppano\"\", egli tratta non solo la malaria, ma anche il colera e le altre affezioni epidemiche e, anche se non fornisce nuove ipotesi sulla etiologia di queste, egli delinea con pi\u00f9 chiarezza e in maniera pi\u00f9 analitica, il concetto di miasma e sviluppa l'idea di virus quale base di altre forme epidemiche.\nI primi impieghi e il contributo alla \"Storia della Medicina Italiana\".\nNel 1824 Salvatore De Renzi pubblica un lavoro che gli procura molta notoriet\u00e0, su \"\"L'istinto considerato sotto il triplice aspetto ideologico, igienico e patologico\".\nDal 1831 al 1841 in poi dirige un giornale di scienze mediche di fama europea \"Filiatre Sebezio\"\" alla cui redazione rivolge molto studio e cura, soprattutto per la parte che riguarda la storia della medicina.\nInoltre regala alla scienza i suoi Pensieri di Patologia e collabora al periodico di Statistica Medica, con il quale mette in luce le evoluzioni ed i progressi della scienza medica in Europa per 40 anni.\nI suoi studi di Patologia, relativi al colera, al tifo, alla malaria e ad altre malattie infettive, che il De Renzi ha definito \"popolari\", lo portano a distinguersi per il suo impegno nelle campagne di vaccinazione, che gli procurano l'elogio di varie societ\u00e0 scientifiche,tra cui la Jenner's Society di Londra e l'Acad\u00e8mie des sciences di Parigi.\nA lui si deve inoltre l'introduzione della pratica della vaccinazione anche negli Stati della Chiesa, merito che gli viene ufficialmente riconosciuto nel 1842 da Papa Gregorio XVI con il conferimento di una medaglia d'oro.\nDal 1826 al 1845 d\u00e0 alle stampe altre numerose ed interessanti pubblicazioni.\nNel 1834 viene nominato primo medico maggiore dell'Ospedale S.Maria di Loreto in Napoli, dirigendo per molti anni il reparto clinico e promuovendo con grande impegno l'ampliamento della biblioteca annessa.\nDal 1836 in poi, dopo aver propugnato la diffusione dell'innesto vaccinico, diviene assiduo compilatore della \"Biblioteca vaccinica\", opera periodica iniziata nel 1808 e continuata per parecchi decenni, con l'edizione di due volumi ogni anno.\nCi\u00f2 che per\u00f2 offre a S. De Renzi la possibilit\u00e0 di raggiungere le pi\u00f9 alte vette della gloria letteraria \u00e8 la pubblicazione della \"\"Storia della Medicina Italiana\", che abbraccia in 5 volumi l'evoluzione della medicina in Italia a partire dall'epoca etrusca fino alla fine del secolo XVIII. Il De Renzi qui inserisce l'evoluzione della medicina, ponendola alla base del progresso civile e politico. Alla trattazione dei primi 4 volumi egli conferisce un'impostazione marcatamente politica che sar\u00e0 ancora pi\u00f9 esplicita nel quinto volume.Quest'opera \u00e8 tutt'oggi considerata un'esemplare fonte di ricerche per gli studiosi, grazie alla profondit\u00e0, all'esatezza e alla chiarezza con le quali il geniale autore napoletano traccia i limiti dei periodi storici, offrendo cos\u00ec importantissime notizie e affermando la grandezza della storia della medicina italiana.\nGli anni della consolidata fama.\nTra il 1852 e il 1859 Salvatore De Renzi crea un monumento di gloria alla celebre scuola di Salerno con la sua grande opera \"Collectio Salernitana\"\", togliendola cos\u00ec dall'indegno anonimato delle biblioteche e degli archivi della dotta Europa.\nDiversi incarichi ricopre nel corso della sua vita scientifica. \u00c8 stato infatti: socio ordinario dell'Accademia degli aspiranti naturalisti;presidente onorario della Societ\u00e0 Medica di Bologna; socio ordinario delle Accademie Mediche di Parigi, di Strasburgo, di Rio de Janeiro; membro e segretario perpetuo del Reale Istituto Centrale Vaccinico; membro della Commissione di Statistica;Segretario del Supremo Magistero di salute; componente del Consiglio di pubblica istruzione e delegato delle province napoletane.\nOttiene la cattedra di storia della medicina all'Universit\u00e0 degli studi di Napoli ma deve lasciare l'insegnamento nel 1869 per la salute ormai logorata dalle ricerche e dagli studi, ottenendo cos\u00ec l'onorariato.\nLa sua ultima grande fatica \u00e8 la presidenza del congresso internazionale di medicina, tenutosi a Firenze nel settembre del 1869.\nGli ultimi anni.\nL'amarezza del declino, causato da una salute cagionevole e da continui incidenti cardiovascolari, \u00e8 confortata dalla forte consapevolezza di aver educato alle discipline della sua scuola schiere di giovani medici degni di diventare grandi \nQuale e quanta sia stata la sua operosit\u00e0, lo si pu\u00f2 ricavare dal giudizio che il tedesco Haeser esprime nei suoi confronti: \nQuesta preziosa esistenza, onore dell'Italia e dell'Irpinia, si spegne a Napoli il 26 febbraio 1872."}
{"id": "3828091", "revid": "123695508", "url": "https://it.wikipedia.org/wiki?curid=3828091", "title": "Danza verticale", "text": "La danza verticale \u00e8 una pratica artistica ibrida eseguita su diversi tipi di superfici verticali e rappresenta un insieme di danza e tecniche d'arrampicata su roccia. In questa danza i movimenti si relazionano con la forza di gravit\u00e0 e la dimensione perpendicolare del corpo rispetto al piano di appoggio verticale.\nLa danza verticale \u00e8 praticata utilizzando un'attrezzatura d'arrampicata: un'imbragatura bassa di tipo sportivo e una corda con cui i danzatori vengono assicurati dall'alto con i dovuti dispositivi.\nDescrizione.\nLa danza si svolge al di sopra del suolo, sui muri e pareti di edifici o su pareti rocciose in localit\u00e0 rurali, dove i danzatori sono sospesi tramite le corde. Le superfici verticali divengono il \"piano\" sul quale danzare, modificando cos\u00ec i parametri del normale assetto corporeo e creando differenti modalit\u00e0 di movimento. Anche la forma della struttura architettonica stessa offre di volta in volta differenti soluzioni di movimento. Il pubblico di solito, ma non sempre, assiste alla performance dal basso.\nAffine alla danza verticale \u00e8 la danza aerea: la differenza \u00e8 che mentre la danza verticale \u00e8 eseguita con imbragatura e piedi in appoggio perpendicolarmente a un piano verticale, la danza aerea si svolge sospesi in aria con un sistema di imbrago oppure di trapezio e contrappeso.\nStoria.\nLe prime esperienze di questa pratica fanno capo alla coreografa americana Trisha Brown\n che nel 1970 fa discendere un danzatore con imbragatura e sorretto da una corda lungo le pareti di un edificio di Manhattan, in seguito la Brown far\u00e0 muovere i suoi danzatori sulle pareti delle gallerie d'arte, nei musei, nelle stazioni ferroviarie, sui tronchi degli alberi nei parchi, cercando l'integrazione tra danza e spazio, mettendo in relazione il movimento con l'architettura e l'ambiente. L'architettura diventa cos\u00ec scenografia e le coreografie di danza verticale trasformano lo spazio urbano quotidiano sperimentando nuove relazioni con le linee, i piani, i volumi, le forme di un luogo.\nParallelamente si sviluppano sperimentazioni di danza verticale e aerea in tutto il mondo. In Francia, negli anni ottanta, alcuni arrampicatori di punta come Patrick Berhault, Patrick Edlinger e Antoine Le Menestrel uniscono danza e arrampicata in esibizioni dette anche di \"danse-escalade\". Le Menestrel in particolare svilupper\u00e0 in seguito la sua personale poetica portando in parete una pratica mimica e teatrale unica e fondando la Compagnia Lezards Bleus.\nLa danza verticale si diffonde Italia a partire dagli anni novanta per opera della coreografa Wanda Moretti che nel 1994 insieme al musicista Marco Castelli fonda la Compagnia Il Posto Danza Verticale.. Nel 2006 Andrea e Luca Piallini fondano eVenti Verticali, pi\u00f9 orientata sull'aspetto teatrale della sospensione aerea, con performance di danza verticale su edifici (torri, musei...), strutture (dighe, campanili, ...), siti naturali e strutture aeree sospese ad autogr\u00f9.\nCol tempo questa tecnica di danza \u00e8 divenuta una pratica artistica consolidata, con lo sviluppo di compagnie professionale nel panorama mondiale. Dal 2000 esistono corsi universitari specialistici associati ai dipartimenti di danza delle universit\u00e0 di Bangor (UK), University of Wyoming (USA), Washington and Lee University (USA), University of Edge (UK)."}
{"id": "3828093", "revid": "729019", "url": "https://it.wikipedia.org/wiki?curid=3828093", "title": "Kienberg (G\u00e4rten der Welt) (metropolitana di Berlino)", "text": "La stazione di Kienberg (G\u00e4rten der Welt) \u00e8 una stazione della metropolitana di Berlino, sulla linea U5.\nStoria.\nLa stazione, in origine denominata \"Heinz-Hoffmann-Stra\u00dfe\", fu progettata come parte del prolungamento della linea E (oggi U5) dall'allora capolinea di Elsterwerdaer Platz a H\u00f6now; tale tratta venne aperta all'esercizio il 1\u00ba luglio 1989.\nIl 3 ottobre 1991 la stazione assunse la nuova denominazione di \"Grottkauer Stra\u00dfe\"."}
{"id": "3828094", "revid": "339392", "url": "https://it.wikipedia.org/wiki?curid=3828094", "title": "Grottkauer Stra\u00dfe (metropolitana di Berlino)", "text": ""}
{"id": "3828096", "revid": "339392", "url": "https://it.wikipedia.org/wiki?curid=3828096", "title": "Heinz-Hoffmann-Stra\u00dfe (metropolitana di Berlino)", "text": ""}
{"id": "3828103", "revid": "729019", "url": "https://it.wikipedia.org/wiki?curid=3828103", "title": "Kaulsdorf-Nord (metropolitana di Berlino)", "text": "La stazione di Kaulsdorf-Nord \u00e8 una stazione della metropolitana di Berlino, sulla linea U5.\nStoria.\nLa stazione, in origine denominata \"Albert-Norden-Stra\u00dfe\", fu progettata come parte del prolungamento della linea E (oggi U5) dall'allora capolinea di Elsterwerdaer Platz a H\u00f6now; tale tratta venne aperta all'esercizio il 1\u00ba luglio 1989.\nIl 3 ottobre 1991 la stazione assunse la nuova denominazione di \"Kaulsdorf-Nord\".\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3828105", "revid": "46098747", "url": "https://it.wikipedia.org/wiki?curid=3828105", "title": "Albert-Norden-Stra\u00dfe (metropolitana di Berlino)", "text": ""}
{"id": "3828107", "revid": "767487", "url": "https://it.wikipedia.org/wiki?curid=3828107", "title": "Lin Yu Chun", "text": "Lin \u00e8 divenuto popolare grazie alla sua partecipazione al talent show \"One Million Star\" (\u8d85\u7d1a\u661f\u5149\u5927\u9053) cantando \"I Will Always Love You\".\nBench\u00e9 eliminato dal programma, la sua performance pubblicata su YouTube ha riscosso grande successo raggiungendo 10.000.000 di visioni, identificandolo come la Susan Boyle taiwanese e trasformandolo in un successo della rete.\nBiografia.\nDa sempre appassionato di canto, Lin partecipa nel 2010 al talent show taiwanese \"One Million Star\" eseguendo il brano \"I Will Always Love You\" (originariamente eseguito da Dolly Parton, ma da lui interpretata similmente alla versione di Whitney Houston).\nLin non vince il talent show, ma l'upload della sua performance canora su YouTube gli concede uno strabiliante successo in rete (10.000.000 di visioni), dove molti lo identificano come la Susan Boyle di Taiwan.\nIn una intervista Lin ha spiegato che la scelta della canzone da lui eseguita era un ringraziamento verso sua nonna per essersi presa cura di lui durante gli anni.\nNell'aprile 2010 Lin Yu Chun ha preso parte a un tour negli Stati Uniti eseguendo \"I Will Always Love You\" e \"Amazing Grace\" all\"'Ellen DeGeneres Show\". Ha eseguito anche \"Saving all my love for you\" (sempre di Whitney Houston) e \"Total Eclipse of The Heart\" in duetto con William Shatner.\nA una conferenza tenutasi il 13 maggio 2010 a Shanghai la Sony Music Taiwan ha annunciato che Lin Yu Chun ha sottoscritto con la loro casa discografica un contratto."}
{"id": "3828108", "revid": "481349", "url": "https://it.wikipedia.org/wiki?curid=3828108", "title": "Medaglia della Sudetenland", "text": "La medaglia della Sudetenland o medaglia in memoria del 1\u00ba ottobre 1938, fu una medaglia commemorativa della Germania nazista.\nDescrizione.\nIstituita il 18 ottobre 1938, la medaglia commemorava l'annessione della Sudetenland alla Germania. Ancora una volta l'abile diplomazia di Hitler era riuscita nell'intento di portare la Sudetenland sotto il controllo tedesco, preparando il terreno all'occupazione della Cecoslovacchia.\nLa medaglia venne concessa a tutti gli ufficiali tedeschi e sudeti membri della Wehrmacht e delle SS presenti nell'occupazione della Sudetenland. Successivamente la medaglia venne concessa anche a quanti presero parte all'occupazione del rimanente della Cecoslovacchia il 15 marzo 1939.\nL'ultima concessione della medaglia venne siglata il 1\u00ba dicembre 1939. In totale la medaglia venne concessa in 1.162.617 esemplari di cui 134.563 con la barretta del castello di Praga.\nInsegne.\nLa medaglia si presenta in forme simili alla medaglia dell'Anschluss, differente difatti per la data. Essa venne disegnata dal professor Richard Klein.\nIl diritto della medaglia rappresentava simbolicamente l'annessione dell'Austria alla Germania: un uomo che porta la bandiera nazista viene raggiunto da un secondo uomo che ha le catene spezzate ai polsi, simbolo dell'Austria simbolicamente liberata dalla Germania. Sul retro si trovava l'iscrizione \"1. Oktober 1938\" (1\u00ba ottobre 1938), data dell'annessione della Sudetenland; la data \u00e8 circondata dalla scritta \"Ein Volk, Ein Reich, Ein F\u00fchrer\" (\"Un popolo, un reich, un capo\").\nIl nastro \u00e8 nero con una fascia rossa al centro e una bianca laterale per parte, i colori appunto della Sudetenland.\nBarretta del Castello di Praga.\nPer quanti avessero partecipato sia all'occupazione della Sudetenland sia all'annessione di Boemia e Moravia il 15 marzo 1939, venne prevista una barretta bronzea da apporre sul nastro (\"Spange Prager Burg\" in tedesco) approvata il 1\u00ba maggio 1939. Questa barretta raffigurava il Castello di Praga."}
{"id": "3828109", "revid": "124822567", "url": "https://it.wikipedia.org/wiki?curid=3828109", "title": "Le avventure di Chuck &amp; Friends", "text": "Le avventure di Chuck &amp; Friends (\"The Adventures of Chuck and Friends\") \u00e8 un cartone animato statunitense-canadese del canale TV (digitale terrestre) Cartoonito dedicato ai pi\u00f9 piccoli.\nTrama.\nChuck \u00e8 un camioncino rosso che vive con sua madre e con suo padre, nell'officina di famiglia. Talvolta torna a casa anche il fratello maggiore Rally, campione di corsa su pista e su sterrato, che insegna a Chuck come si corre. In alcuni episodi vengono degli esperti per valutare Chuck nelle corse e Rally torna a casa per esercitarsi con il fratellino.\nChuck \u00e8 un tipo molto imprevedibile, avventuroso e con i suoi amici si diverte a fare tante marachelle. Negli episodi \u00e8 presente anche il cuginetto di Chuck. Gli amici si aiutano a vicenda e a Natale si offrono i regali, ma c'\u00e8 qualcuno che li fa arrivare perch\u00e9 spazza la neve che ostacolava i camion di consegna. Certe volte litigano ma poi ben presto tra loro ritorna la pace. Ogni giorno Chuck incontra nuovi camion e sogna di fare il loro lavoro, infatti in ogni episodio Chuck osserva il lavoro di chi incontra, dice \"Uau!\" e nella nuvoletta (pensa) si vede Chuck che fa il mestiere dei camion. Da l\u00ec nascono tante idee da realizzare con i suoi amici.\nTematiche.\nSecondo Chuck \u00e8 il cartone preferito di molti bambini anche perch\u00e9 i suoi cartoni sono molto educativi, trasmettono valori importanti come l'amicizia e sono anche \"portatori\" di importanti morali come l'aiuto e il sostegno reciproco.\nGli episodi trattano molto l'argomento del riciclaggio: Chuck e i suoi amici vanno a giocare ogni mattina in una discarica. I suoi rifiuti sono usati per costruire divertimenti e certe volte proprio le montagne di rifiuti creano uno scivolo per i giocherelloni."}
{"id": "3828110", "revid": "1226", "url": "https://it.wikipedia.org/wiki?curid=3828110", "title": "Flash Fiction", "text": ""}
{"id": "3828111", "revid": "4252", "url": "https://it.wikipedia.org/wiki?curid=3828111", "title": "Libert\u00e0 gallicane", "text": ""}
{"id": "3828112", "revid": "1272592", "url": "https://it.wikipedia.org/wiki?curid=3828112", "title": "Giusy Versace", "text": "Biografia.\nNata a Reggio Calabria il 20 maggio 1977, si trasferisce a Londra per quasi un anno e dal 1999 vive e lavora a Milano. Figlia di Alfredo Versace, cugino dei noti fratelli Donatella, Santo e Gianni Versace, si occupa di moda fino a quando, il 22 agosto 2005, all'et\u00e0 di 28 anni, \u00e8 vittima di un grave incidente stradale sull'autostrada Salerno-Reggio Calabria, nel quale perde entrambe le gambe.\nNel 2007 torna a guidare. Nel 2010 inizia a correre con un paio di protesi in fibra di carbonio, diventando cos\u00ec la prima atleta donna italiana della storia a correre con doppia amputazione agli arti inferiori. Nel 2011 fonda l'associazione \"Disabili No Limits Onlus\" per aiutare altri ragazzi ad avvicinarsi allo sport.\nNel 2016 entra nel Gruppo Sportivo Fiamme Azzurre, uno stimolo per allenarsi al meglio in vista di Rio 2016. In precedenza era tesserata per la Handy Sport Ragusa. Per la FIDAL \u00e8 invece tesserata per l'Atletica Vigevano. Si allena proprio allo stadio \"Dante Merlo\" di Vigevano, seguita da Andrea Giannini.\nNel giugno 2011 a Valencia, in Spagna, Giusy centra il minimo richiesto sui 100 m per le Paralimpiadi di Londra 2012 e il 12 maggio 2012, ai campionati italiani di Torino, corre i 100 m in 15\"50, tempo che per poco sar\u00e0 anche record europeo, ma che a sorpresa non le varr\u00e0 la convocazione per le Paralimpiadi di Londra 2012. Nonostante questo, Giusy continua ad allenarsi e migliorare, fino a portare i suoi record a 14\"44 sui 100 m (Grosseto, 30 maggio 2014) e 27\"95 sui 200 m (Nembro, 30 aprile 2016). Il 9 aprile 2016, sempre a Grosseto, fa inoltre il suo esordio nei 400 m, ottenendo un nuovo record italiano con 1'04\"21, tempo migliorato poi l'8 maggio successivo a Pavia, quando in una gara FIDAL corre in 1'02\"61. Con 9\"67 detiene inoltre il record italiano sui 60 m indoor della sua categoria. Su tutte queste distanze ha vinto 11 titoli italiani.\nNel 2013 scrive la sua prima autobiografia, \"Con la testa e con il cuore si va ovunque\", edita da Mondadori.\nDa settembre 2014 \u00e8 fra i concorrenti della decima edizione del programma tv \"Ballando con le stelle\", in onda su Rai 1, che vince col 56% dei voti da parte del pubblico con Raimondo Todaro, contro il 44% di Sara Di Vaira e Andrew Howe. Il 28 maggio 2015 debutta nella conduzione del programma televisivo di Rete 4 \"Alive - La forza della vita\" al fianco del biologo e naturalista Vincenzo Venuto. Dal 23 agosto 2015 fino alla fine della stagione calcistica, ha condotto per ogni domenica con Alessandro Antinelli su Rai 2 in seconda serata \"La Domenica Sportiva\".\nNell'ottobre 2015 gareggia ai campionati mondiali paralimpici a Doha, in Qatar. Nei 200 m, dopo essersi qualificata per la finale con 28\"31 (vento + 2,5\u00a0m/s, quindi non omologabile come record italiano), \u00e8 giunta all'8\u00ba posto con 28\"77 (vento +2,4\u00a0m/s). Nei 100 m, invece, non \u00e8 riuscita a raggiungere la finale arrivando al sesto posto in batteria con il tempo di 15\"16 (vento -1,5\u00a0m/s).\nAi campionati europei paralimpici di Grosseto del 2016 ottiene la medaglia d'argento nei 200 m (28\"07) ed il bronzo nei 400 m (1'05\"31). Grazie a questi risultati viene convocata per i Giochi paralimpici di Rio de Janeiro, dove riesce ad accedere alla finale dei 200 m, conclusa all'ottavo posto in 28\"90, mentre nella finale dei 400 m viene squalificata per invasione di corsia.\nNel 2017 la Versace \u00e8 protagonista a teatro al fianco del ballerino Raimondo Todaro e del musicista e cantante Daniele Stefani, portando in scena uno spettacolo di prosa, musica e danza tratto dalla sua autobiografia \"Con la testa e con il cuore si va ovunque\". Parte dell'incasso della tourn\u00e9e teatrale, \u00e8 stato devoluto a \"Disabili No Limits Onlus\".\nNel gennaio 2018 annuncia la propria candidatura nelle liste di Forza Italia per le elezioni politiche del 4 marzo 2018. Viene eletta nel collegio uninominale di Varese e, attualmente, lavora nella commissione Affari Sociali di Montecitorio con delega del gruppo alle pari opportunit\u00e0 e disabilit\u00e0. \u00c8 anche membro della commissione bicamerale d'infanzia e adolescenza. Nello stesso anno a Giusy viene conferito anche il titolo di \"Ambasciatore per la Calabria 2018\". Si candida poi alle elezioni europee del 2019 nella Circoscrizione Italia nord-occidentale: raccoglie 7.156 preferenze ma, arrivando sesta, non viene eletta. Il 29 maggio 2021 viene nominata nuovo responsabile del dipartimento Sport, Disabilit\u00e0 e Pari Opportunit\u00e0 di Forza Italia."}
{"id": "3828115", "revid": "116944", "url": "https://it.wikipedia.org/wiki?curid=3828115", "title": "Fontanellette", "text": "Fontanellette \u00e8 una frazione del comune italiano di Fontanelle, in provincia di Treviso.\nGeografia fisica.\nSi trova a sudovest di Fontanelle, alla destra del fiume Monticano. \u00c8 lambita dal modesto rio Piavesella.\nMonumenti e luoghi d'interesse.\nChiesa parrocchiale.\nLa parrocchia di Fontanellette fu istituita il 15 maggio 1942 dal vescovo di Vittorio Veneto Eugenio Beccegato. Nel passato il paese ha sempre dipeso dalla parrocchia di Fontanelle, dapprima come mansionaria, poi come cappellania e infine come curazia.\nDopo questo evento si ritenne necessaria l'erezione di una nuova chiesa. Progettata dall'architetto Luigi Candiani, fu iniziata il 9 maggio 1953 e aperta al culto gi\u00e0 il 30 ottobre successivo con la consacrazione del vescovo Giuseppe Zaffonato.\nChiesa di Santa Maria degli Scarsi.\nFu il principale luogo di culto del paese sino all'erezione della parrocchiale e deve il suo nome alla famiglia che vi aveva eretto un beneficio. Successivamente divenne giuspatronato dei Battuti di Fontanelle, per cui fu anche detta Santa Maria dei Battuti."}
{"id": "3828116", "revid": "1543377", "url": "https://it.wikipedia.org/wiki?curid=3828116", "title": "Pascal M\u00fcller", "text": "Carriera.\nClub.\nPascal M\u00fcller inizi\u00f2 a militare nelle giovanili dei SCL Tigers, dal 1997 al 1999, collezionando ben 24 punti in 26 partite disputate. Nel frattempo nella stagione 1997-1998 con il Langnau riusc\u00ec a conquistare la promozione in Lega Nazionale A a discapito delle concorrenti SC Herisau e HC La Chaux-de-Fonds. Rimase a Langnau fino alla primavera del 2001, dopo aver ottenuto 21 punti in 187 incontri disputati.\nPer il finale della stagione 2000-2001 M\u00fcller fu ingaggiato dall'EV Zug, con cui rimase fino al 2006, formazione con cui in 245 presenze forn\u00ec 19 assist e mise a segno 8 reti. In vista della stagione 2006-2007 fu ceduto all'HC Davos, con cui conquist\u00f2 il primo titolo nazionale della sua carriera. Nel mese di dicembre sempre col Davos conquist\u00f2 la Coppa Spengler. Rimase nei Grigioni per tre anni, giocando 144 partite con 13 punti.\nNel 2009 and\u00f2 ai ZSC Lions di Zurigo; in quella stagione conquist\u00f2 la Victoria Cup grazie al successo contro i Chicago Blackhawks, squadra della National Hockey League. Dopo due anni e 113 apparizioni in campionato M\u00fcller lasci\u00f2 Zurigo per l'HC Ambr\u00ec-Piotta, squadra con cui sottoscrisse un contratto valido fino al 2014. Nel novembre del 2012 rescisse consensualmente il proprio contratto con l'HC Ambr\u00ec-Piotta.\nDopo aver giocato la stagione 2012-13 con i Kloten Flyers M\u00fcller si ritir\u00f2 dall'attivit\u00e0 agonistica, entrando a far parte della dirigenza con il ruolo di scout.\nNazionale.\nDal 1996 al 1999 M\u00fcller fece parte delle rappresentative nazionali U18 e U20 in occasione dei campionati mondiali di categoria, disputando in totale dodici partite.\nStatistiche.\n\"Statistiche aggiornate a luglio 2011.\""}
{"id": "3828123", "revid": "729019", "url": "https://it.wikipedia.org/wiki?curid=3828123", "title": "Tierpark (metropolitana di Berlino)", "text": "La stazione di Tierpark \u00e8 una stazione della metropolitana di Berlino, sulla linea U5.\nStoria.\nLa stazione di Tierpark venne aperta all'esercizio il 25 giugno 1973, grazie al prolungamento dell'allora linea E dal vecchio capolinea di Friedrichsfelde. Rimase capolinea fino al 1\u00ba luglio 1988, quando la linea venne ulteriormente prolungata fino al nuovo capolinea di Elsterwerdaer Platz.\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3828124", "revid": "110157", "url": "https://it.wikipedia.org/wiki?curid=3828124", "title": "Tecnol\u00f3gico de Antioquia", "text": "L'Instituto Tecnol\u00f3gico de Antioquia (in spagnolo \"Tecnol\u00f3gico de Antioquia\", abbreviato in TdeA, noto anche come \"Tecnol\u00f3gico de Antioquia - Istituto Universitario\" \u00e8 un'istituzione di insegnamento superiore in Colombia, che si trova nel dipartimento di Antioquia, che offre programmi di formazione tecnica, tecnologica e professionale. La sua sede \u00e8 a Robledo, nella citt\u00e0 di Medell\u00edn."}
{"id": "3828125", "revid": "31886", "url": "https://it.wikipedia.org/wiki?curid=3828125", "title": "Fontana di Ercole (Asola)", "text": "La fontana di Ercole \u00e8 una fontana ornamentale del XVI secolo, situata ad Asola in piazza XX Settembre.\nStoria.\nCostruita in marmo di Botticino, sorge in corrispondenza di un antico pozzo per l\u2019approvvigionamento pubblico dell\u2019acqua. L'intera opera venne commissionata tra il 1593 e il 1595 dal Consiglio con l'intento di abbellire il centro cittadino. \u00c8 sempre stata un vero orgoglio cittadino fin dalla sua realizzazione.\nLe ricerche attribuiscono il disegno dell'opera al pittore e architetto Pietro Maria Bagnadore, attivo alla corte di Alfonso Gonzaga a Novellara. \nLa fontana fu realizzata da diversi scultori mentre la statua raffigurante Ercole che schiaccia l'Idra \u00e8 opera dello scultore Antonio Carra (detto \"il Brambilla\"). Lo stesso artista lo ritroviamo anche nella realizzazione della fontana della Torre della Pallata a Brescia.\nNell'autunno del 1946 alcuni giovani nel tentativo di girare la statua portarono alla sua quasi totale distruzione.\nLa copia attuale della statua venne eseguita pochi anni dopo da Mario Salazzari (1904-1993), ricordato come uno dei maggiori esponenti della vita artistica di Verona nel Novecento. Nel suo studio i frammenti originali dell'opera rimasero per quasi vent'anni fino al restauro del 1985 curato dal marmista asolano \"Franco Terreni\". La copia originale restaurata fu deposta prima accanto allo scalone d\u2019ingresso del municipio e poi trasportata nell'androne del Museo Civico Goffredo Bellini, dove si trova attualmente.\nNel 2016 la fontana \u00e8 stata oggetto di importanti lavori di pulitura e di restauro, grazie anche alle numerose donazioni da parte dei cittadini.\nControversie.\nLo storico e letterato Carlo Gozzi (Castel Goffredo 1780 - Castel Goffredo 1846), nella \"Raccolta di documenti per la storia patria od Effemeridi storiche patrie. Tomo II\", afferm\u00f2 che il complesso marmoreo, composto da vasca e statua, era da secoli collocato nella piazza Mazzini a Castel Goffredo e fu donato, con atto notarile, agli Asolani dal marchese Alfonso Gonzaga in segno di gratitudine per avergli concesso un prestito di trecento fiorini d'oro. \nIl 12 ottobre 1830, durante alcuni scavi nella piazza, vennero alla luce due tubi in cotto, che portavano l'acqua alla fontana, dalla zona Cavallara-Silvello a nord del paese.\nDescrizione.\nOtto colonnelle in marmo delimitano il confine della vasca quadrilobata, mentre quattro cavalli marini alternati a delfini sorreggono un secondo bacino formato da quattro conchiglie su cui poggia il piedistallo, che regge il gruppo scultoreo dell\u2019Ercole che schiaccia l\u2019Idra.\nLa scelta del tema dell'Ercole nell'atto di schiacciare l'Idra \u00e8 legata al mito fondativo che Brescia adotta sotto Pandolfo III Malatesta, signore della citt\u00e0 dal 1406 al 1421. In questo periodo sulla scia degli impulsi umanistici, si avverte la necessit\u00e0 di inventarsi un'ascendenza che si rifaccia all'antico: viene cos\u00ec scelto Ercole, l'eroe per eccellenza simbolo di forza, virt\u00f9, altruismo e giustizia.\nNel fondo del bacino sono identificabili quattro scudi: due corrispondenti agli stemmi del provveditore e del podest\u00e0, uno del Comune e l\u2019altro con un\u2019iscrizione che ricorda alcuni lavori di restauro eseguiti nel 1826."}
{"id": "3828136", "revid": "144796", "url": "https://it.wikipedia.org/wiki?curid=3828136", "title": "Medaglia a ricordo del 1 ottobre 1938", "text": ""}
{"id": "3828137", "revid": "767487", "url": "https://it.wikipedia.org/wiki?curid=3828137", "title": "Face the Truth (Green Arrows)", "text": "Face the Truth \u00e8 il quarto album del gruppo hardcore Green Arrows. Venne pubblicato nel 2012 dalla Black Shirts Records.\nRistampa 2018.\n Nel 2018 l'album viene ripubblicato dalla Rebel Records con una veste grafica completamente rinnovata."}
{"id": "3828148", "revid": "118148762", "url": "https://it.wikipedia.org/wiki?curid=3828148", "title": "Askeran", "text": "Askeran (in armeno \u0531\u057d\u056f\u0565\u0580\u0561\u0576) \u00e8 una comunit\u00e0 urbana, capoluogo della omonima regione, nella repubblica del Nagorno Karabakh.\nConta abitanti e sorge a 18 chilometri di distanza dalla capitale Step'anakert. Negli ultimi anni \u00e8 stata interessata a progetti di riqualificazione urbanistica post bellica che hanno visto, tra l'altro, la costruzione di nuovi edifici pubblici, della cattedrale, dello stadio e di moderni insediamenti abitativi in periferia.\nNei pressi dell'abitato sorge una fortezza costruita nel X secolo e successivamente ampliata, oggetto di recenti restauri.\nNel 1988 la citt\u00e0 fu teatro di violenti scontri interetnici tra armeni e azeri che segnarono il prologo della guerra del Nagorno Karabakh."}
{"id": "3828150", "revid": "1305772", "url": "https://it.wikipedia.org/wiki?curid=3828150", "title": "Diego \u00c1lvarez", "text": ""}
{"id": "3828152", "revid": "287204", "url": "https://it.wikipedia.org/wiki?curid=3828152", "title": "Diego Alvarez", "text": ""}
{"id": "3828153", "revid": "363629", "url": "https://it.wikipedia.org/wiki?curid=3828153", "title": "Medaglia di Memel", "text": "La medaglia di Memel o medaglia in memoria del 22 marzo 1939, fu una medaglia commemorativa della Germania nazista.\nDescrizione.\nDurante l'ultima campagna militare di annessione, la Germania annett\u00e9 la regione di Klaip\u0117da (detta anche territorio di Memel) dalla Lituania il 22 marzo 1939 dopo un ultimatum orale. Il 23 marzo una pacifica occupazione della citt\u00e0 e del distretto ebbe luogo ad opera di un contingente tedesco giunto via mare. Quest'area della Prussia orientale, con 160.000 abitanti, era passata alla Lituania a seguito della Prima guerra mondiale, dopo la Rivolta di Klaip\u0117da e la firma della Convenzione di Klaip\u0117da del 1924. Per commemorare quest'azione, il governo nazista cre\u00f2 la \"Medaglia di Memel\" dal 1\u00ba maggio 1939 e venne concessa sino al 1\u00ba dicembre 1940. Venne concessa in un totale di 31.322 esemplari.\nInsegne.\nLa medaglia si presenta in forme simili alle altre due medaglie di occupazione coniate precedentemente per l'Austria e la Cecoslovacchia. Essa venne disegnata come le altre dal professor Richard Klein.\nIl diritto della medaglia rappresentava simbolicamente l'annessione dell'Austria alla Germania: un uomo porta la bandiera nazista che viene raggiunto da un secondo uomo che ha le catene spezzate ai polsi, simbolo dell'Austria simbolicamente liberata dalla Germania. Sul retro si trovava l'iscrizione \"Zur Erinnerung an die Heimkerhr des Memellandes 22. M\u00e4rz 1939\" (per commemorare la restituzione della Memelland il 22 marzo 1939).\nIl nastro \u00e8 bianco-rosso-bianco-verde-bianco-rosso-bianco, i colori storici della regione di Memel."}
{"id": "3828154", "revid": "125269690", "url": "https://it.wikipedia.org/wiki?curid=3828154", "title": "Red velvet", "text": "La torta red velvet (\"velluto rosso\") \u00e8 una torta di tipo \"cake\" molto in voga negli Stati Uniti. Il colore rosso, da cui deriva il nome, pu\u00f2 variare tra rosso scuro, rosso vivo e rosso marrone. Normalmente viene preparata come base per una torta a strati, poi guarnita con crema di vaniglia, crema al burro o crema di formaggio. Si usa una crema chiara per aumentare il contrasto con il rosso della torta.\nIn origine il colore rosso scuro della torta era dato dalla reazione chimica tra il cacao in polvere con gli ingredienti acidi, quali il latte acido o latticello. Ora la colorazione viene data con l'aggiunta di un colorante alimentare.\nTenendo presente il variare delle ricette, gli ingredienti pi\u00f9 usati sono farina, burro, zucchero, latticello, cacao e coloranti alimentari. Come guarnizione la crema di formaggio \u00e8 la pi\u00f9 comune ed \u00e8 associata nell'immaginario collettivo americano a questo tipo di torta.\nPur essendo una torta tipica della cucina del Sud degli Stati Uniti, la sua popolarit\u00e0 \u00e8 molto aumentata negli ultimi anni. Ora la si pu\u00f2 comunemente trovare nelle pasticcerie di tutto il mondo."}
{"id": "3828155", "revid": "834", "url": "https://it.wikipedia.org/wiki?curid=3828155", "title": "All in White", "text": ""}
{"id": "3828156", "revid": "6923", "url": "https://it.wikipedia.org/wiki?curid=3828156", "title": "Elisabetta Sofia di Lorena", "text": "Biografia.\nNacque nel 1710 e fu la secondogenita di Giuseppe di Lorena, conte di Harcourt e di sua moglie Marie Louise Jeannin de Castille. Sua sorella maggiore Luisa Enrichetta Francesca spos\u00f2 il Duca di Bouillon nel 1725.\nMembro del \"Casato di Guisa\" fondato da Claudio, Duca di Guisa, fu una \"Principessa di Lorena\" in quanto discendente patrilineare di Renato II, Duca di Lorena. A corte, lei, come la sua famiglia Lorena, detenevano il rango di \"Prince \u00e9tranger\", un rango che era immediatamente inferiore a quello della Famiglia Reale ed i Principe del sangue. Ci\u00f2 le dava anche diritto all'appellativo di \"Sua Altezza\".\nRelazioni familiari comprendevano Emanuele Maurizio, Duca d'Elbeuf. Altri includono la Badessa di Remiremont, la Principessa di Epinoy ed una Regina consortr di Sardegna.\nFu proposta come sposa per Paul II Anton Esterh\u00e1zy, un principe del Casato di Esterh\u00e1zy, a distinto soldato e patrono della musica. Il matrimonio non si materializz\u00f2.\nAlla fine, con l'aiuto di Voltaire, il Duxa di Richelieu spos\u00f2 Elisabetta Sofia. Poich\u00e9 era una Principessa di Lorena, Richelieu dov\u00e9 chiedere il permesso all'allora Duca di Lorena Francesco III Stefano. Il Duca di Lorena accett\u00f2 ed Elisabetta Sofia spos\u00f2 Armand de Vignerot du Plessis, \"duc de Richelieu\" il 7 aprile 1734.\nRichelieu era stato sposato in precedenza con Anne Catherine de Noailles e non aveva avuto figli. Elisabetta Sofia tuttavia, gli diede due figli incluso il successivo duca di Richelieu.\nLa corte disse che Elisabetta Sofia aveva una \"determinata\" and a \"heart capable of great affection and gratitude\". Era elogiata per le sue virt\u00f9, natura passionale e moglie devota di uno dei pi\u00f9 famigerati donnaioli del periodo.\nMor\u00ec di scorbuto fra le braccia di suo marito il 2 agosto 1740 all'et\u00e0 di circa 30 anni e solo cinque mesi dopo la nascita di sua figlia. Fu sepolta nella Chapelle de la Sorbonne of the il 20 agosto 1740. Nel 1780, suo marito si spos\u00f2 ancora con Jeanne Catherine Jos\u00e8phe de Lavaulx; non ci furono figli da questo matrimonio."}
{"id": "3828163", "revid": "834", "url": "https://it.wikipedia.org/wiki?curid=3828163", "title": "Blood Bank EP", "text": ""}
{"id": "3828175", "revid": "1793900", "url": "https://it.wikipedia.org/wiki?curid=3828175", "title": "Architettura coloniale", "text": "Il termine generico stile coloniale o architettura coloniale sta a indicare gli stili architettonici adottati dai popoli europei che avevano colonizzato terre straniere, in genere situate in altri continenti; pur trovando la sua essenziale espressione nell'architettura, si parla di stile coloniale anche in riferimento ad arredamento e decorazioni.\nOrigine.\nLo stile coloniale nasce, a partire dal Seicento, come conseguenza del colonialismo e dell'imperialismo. Per citare solo alcuni degli esempi pi\u00f9 diffusi, si ricordano la dominazione inglese e francese nel continente nordamericano e in Africa, quella olandese in Indonesia e Africa del Sud, la colonizzazione portoghese in Brasile e quella spagnola nel resto dell'America Latina.\nA volte i popoli colonizzatori hanno conservato inalterati, emigrando, gli stili della madrepatria; pi\u00f9 spesso, per\u00f2, essi hanno assimilato degli elementi tipici della nuova terra o addirittura di paesi terzi (\u00e8 questo il caso, per esempio, dello stile sudafricano detto \"Cape Dutch\"). Quindi, le costruzioni coloniali hanno frequentemente introdotto degli elementi autonomi, ideando soluzioni originali e strettamente legate alla speciale situazione sociale e geografica del posto. Forme e materiali possono variare, rispetto al paese di origine dei coloni, a causa della reperibilit\u00e0 di materie prime e del clima. Il legno pu\u00f2 ad esempio sostituire il marmo nella costruzione di colonne e capitelli, mentre le finestre possono variare notevolmente di dimensioni date le differenze climatiche.\nAlcuni esempi.\nIl continente americano \u00e8 famoso per i suoi numerosi esempi di architettura generatasi in seguito all'epoca del colonialismo. Per quanto riguarda la colonizzazione degli Stati Uniti, l'edilizia di questo tipo ebbe la maggiore espansione tra il diciassettesimo ed il diciannovesimo secolo, ricorrendo ad esempio agli schemi dell'architettura rurale delle Isole Britanniche (esempio: \"Corvin House\", vedi immagine) oppure, per edifici pi\u00f9 rappresentativi, a quelli del neoclassicismo. Resta inoltre il fatto che anche altri popoli emigrati come gli olandesi e i francesi svilupparono dei propri stili nel territorio nordamericano.\nIn America Latina, il colonialismo degli spagnoli e dei portoghesi esport\u00f2 dall'Europa lo stile barocco, il quale avrebbe lasciato tracce nell'architettura locale fino all'Ottocento come ad esempio nel caso della Cattedrale di Citt\u00e0 del Messico). Citt\u00e0 che conservano lo stile coloniale spagnolo sono Cartagena in Colombia, Quito, in Ecuador, Trinidad, a Cuba.\nPer quanto riguarda la successiva epoca storica dell'espansione politica degli europei, quella dell'imperialismo ottocentesco, si ricorda per esempio l'architettura britannica in India, che risente di forti influenze della madrepatria; ne \u00e8 un noto esempio la stazione ferroviaria Chhatrapati Shivaji di Bombay, ricca di elementi inglesi di fattura prevalentemente neogotica. \nIn Cina, un esempio di caratteristica architettura coloniale tedesco pu\u00f2 essere ritrovato a Qingdao, dove numerosi sono gli edifici in stile bavarese ancora ben conservati.\nSi possono trovare esempi di architettura coloniale italiana nelle ex-colonie italiane di Libia, Eritrea, Somalia ed Etiopia, nonch\u00e9 nel Dodecaneso e nella concessione italiana di Tientsin in Cina.\nTramonto degli stili coloniali.\nAl pi\u00f9 tardi nella prima parte del ventesimo secolo, finita l'epoca dell'imperialismo, tramonta l'epoca degli stili coloniali, sia per gli sviluppi politici delle ex-colonie, che seguono percorsi autonomi, sia per ragioni artistiche. Con il declino dei tradizionali neostili, in genere fondamentali per l'architettura coloniale, e con i nuovi impulsi di standardizzazione internazionale introdotti dal movimento moderno, le architetture dei vari continenti iniziano infatti a somigliarsi: in questo modo, le varie particolarit\u00e0 etniche, storiche e geografiche che avevano determinato lo sviluppo dei diversi stili perdono in fretta gran parte della loro importanza."}
{"id": "3828176", "revid": "110157", "url": "https://it.wikipedia.org/wiki?curid=3828176", "title": "Altuf'evskij", "text": "Il quartiere Altuf'evskij () \u00e8 un quartiere di Mosca sito nel Distretto Nord-orientale.\nCreato nel 1991 per unione dei microquartieri Beskudnikovo-2 (scorporato dal quartiere Timirjazevskij) e Bibirevo-10 (scorporato dal quartiere Kirovskij), prende il nome dalla principale via che lo attraversa, la Altuf'evskoe \u0160osse. Il nome non risulta avere relazioni dirette con il villaggio di Altuf'evo che si trovava nell'area dell'attuale quartiere Lianozovo.\nDalla fine del XVI secolo all'inizio del XX secolo l'area oggi occupata dal quartiere ospitava gli abitati di Bibirevo, Slobodka e Vorob\u00ebvo. Nel 1779 Slobodka contava 64 abitanti, 153 nel 1862.\nIl territorio del quartiere \u00e8 confluito nel comune di Mosca nel 1960."}
{"id": "3828178", "revid": "729019", "url": "https://it.wikipedia.org/wiki?curid=3828178", "title": "Stazione di Rush e Lusk", "text": "La stazione di Rush e Lusk \u00e8 una stazione ferroviaria che fornisce servizio a Rush e Lusk, contea di Dublino, Irlanda. Fu aperta il 25 maggio 1844. Attualmente l'unica linea che vi passa \u00e8 il Northern Commuter della Dublin Suburban Rail, e dal 2015 vi transiteranno anche i treni della Dublin Area Rapid Transit, Linea2. Si trova a 2 miglia dal centro di Rush e a un miglio da quello di Lusk.\nLa stazione fu uno dei luoghi delle riprese del film Michael Collins."}
{"id": "3828183", "revid": "419471", "url": "https://it.wikipedia.org/wiki?curid=3828183", "title": "Jimmie Lee Hunter", "text": ""}
{"id": "3828186", "revid": "599013", "url": "https://it.wikipedia.org/wiki?curid=3828186", "title": "Tintilia del Molise Rosso riserva", "text": "Il Tintilia del Molise Rosso riserva \u00e8 un vino DOC la cui produzione \u00e8 consentita nelle province di Campobasso e Isernia.\nStoria.\nLa Tintilia \u00e8 un vitigno autoctono del Molise, per secoli considerato dalla popolazione locale il vitigno di eccellenza qualitativa. Se ne \u00e8 rischiata la scomparsa in seguito all'introduzione di vitigni pi\u00f9 produttivi, ma una recente campagna di recupero l'ha salvato.\nPer molto tempo \u00e8 stato considerato un parente del Bovale Grande oppure un vitigno di origine spagnola (l'etimo \u00e8 di chiara origine spagnola, dove tinto indica il rosso intenso dell'uva e del vino che ne deriva). Oggi invece si escludono tali parentele affibbiate in modo semplicistico, dopo una ricerca dell'Universit\u00e0 del Molise che non ha potuto rintracciare strette parentele con altri vitigni .\nAbbinamenti consigliati.\nVino adatto a piatti molto sapidi, formaggi stagionati, agnello, cacciagione, carni arrosto.\nProduzione.\n\"Provincia, stagione, volume in ettolitri\""}
{"id": "3828187", "revid": "1782831", "url": "https://it.wikipedia.org/wiki?curid=3828187", "title": "Kenneth Baker", "text": "Kenneth Baker \u00e8 un personaggio immaginario del videogioco \"Metal Gear Solid\" ideato da Hideo Kojima.\nStoria.\nKenneth Baker \u00e8 stato il presidente della ArmsTech, una delle societ\u00e0 di maggior successo nel campo delle armi.\nNei primi anni 2000, la sua societ\u00e0 avvi\u00f2, assieme alla DARPA, lo sviluppo dell'arma chiamata Metal Gear REX al fine di recuperare le perdite finanziarie che l'avevano colpita per la perdita di alcuni contratti in favore delle societ\u00e0 rivali. Riusc\u00ec a convincere, o per meglio dire a corrompere, Donald Anderson, allora capo della DARPA, a partecipare allo sviluppo dell'arma, classificandolo come Progetto Nero e conservando tutti i dati sullo sviluppo del REX nei suoi file personali.\nIn \"Metal Gear Solid\", Solid Snake (il protagonista) \u00e8 inviato a salvare Baker. Egli risulta infatti essere prigioniero di un gruppo di terroristi capeggiato dal nemico e fratello di Solid, cio\u00e8 Liquid Snake. In principio, quando Snake lo trova, \u00e8 legato tra quattro pilastri, in una stanza piena di esplosivo al plastico di tipo C-4, incapace di muoversi. Il C-4 infatti \u00e8 collegato alle funi che lo avvolgono come in una ragnatela, perci\u00f2 muovendosi potrebbe far saltare le cariche e rimetterci la vita.\n\u00c8 vittima di torture da parte di Revolver Ocelot, in quanto in presunto possesso di un codice di lancio nucleare molto importante per i terroristi.\nTutto ci\u00f2 finisce quando Snake lo trova, e con l'inaspettato acrobatico aiuto di Gray Fox (fino a quel momento non ancora identificato) Baker \u00e8 finalmente libero e ignaro del suo destino.\nPurtroppo infatti muore pochi minuti dopo colpito da FOXDIE (un virus creato in laboratorio), durante un'importante discussione con Snake.\nBaker ricompare in ' per Nintendo GameCube e in ' per PlayStation Portable.\nIn \"\", dopo il ritorno a Shadow Moses, \u00e8 possibile fotografare il fantasma di Baker, proprio come quello di altri vecchi personaggi della serie."}
{"id": "3828188", "revid": "6923", "url": "https://it.wikipedia.org/wiki?curid=3828188", "title": "Muhammad ibn Abi Hudhayfa", "text": "Qui nacque appunto il fanciullo e, quando suo padre fu ucciso da \"shah\u012bd\" nella battaglia di 'Aqraba', in Yamama, fu allevato come un figlio da \u02bfUthm\u0101n b. \u02bfAff\u0101n.\nAmbizioso, ma deluso dal fatto che il padre adottivo (peraltro noto per il suo nepotismo una volta diventato califfo) non gli avesse affidato una carica pi\u00f9 importante di quella di aiutante del \"Wal\u012b\" d'Egitto (e suo conquistatore) 'Amr ibn al-'As, Muhammad svolse un ruolo importante nel complotto che port\u00f2 all'assedio della \"D\u0101r al-Im\u0101ra\" (la residenza califfale) a Medina e alla selvaggia uccisione di \u02bfUthm\u0101n nel 656."}
{"id": "3828189", "revid": "38120", "url": "https://it.wikipedia.org/wiki?curid=3828189", "title": "How Old Are You? (album Robin Gibb)", "text": "How Old Are You? \u00e8 il secondo album studio del cantautore mannese Robin Gibb.\nPubblicato nel luglio del 1983, il disco comprende i brani \"Juliet\" e \"Kathy's Gone\" che ebbero un buon successo anche in Italia."}
{"id": "3828196", "revid": "363629", "url": "https://it.wikipedia.org/wiki?curid=3828196", "title": "Medaglia del vallo occidentale", "text": "La medaglia del vallo occidentale (in tedesco \"Deutsche Schutzwall-Ehrenzeichen\", ma chiamata anche \"Westwall Medaille\"), fu un'onorificenza della Germania nazista.\nDescrizione.\nLa medaglia venne istituita il 2 agosto 1939 e venne consegnata a quanti contribuirono a disegnare ed a costruire le fortificazioni sul fronte occidentale tedesco, conosciuto col nome di Linea Siegfried, ed alle truppe che qui servirono prima del maggio del 1940. Nel 1944, dal momento che i tedeschi attendevano un'invasione degli Alleati, essa venne concessa a tutti coloro che avessero preso parte alle ulteriori migliorie apportate sempre sul fonte occidentale. La medaglia venne concessa in un totale di 622.064 esemplari sino alla fine della guerra.\nInsegne.\nLa medaglia \u00e8 realizzata in ottone bronzato. Di caratteristica forma ovale, al recto rappresenta un bunker, una spada incrociata ad un badile e l'aquila tedesca. Al verso si trova l'iscrizione in lettere capitali latine \"F\u00dcR ARBEIT ZUM SCHUTZE DEUTSCHLANDS\" (Per il lavoro a difesa della Germania). La medaglia venne disegnata dal professor Richard Klein, di Monaco di Baviera.\nIl nastro \u00e8 color marrone-oro con una striscia bianca per parte.\nLa seconda produzione della medaglia.\nNel 1944 venne avviata una seconda produzione della medaglia, volta a ricompensare i lavoratori ed il personale militare impegnato nel rafforzare la Linea Siegfried. Questa versione della medaglia \u00e8 conosciuta comunemente come \"medaglia della difesa della Germania\" per distinguerla dalla versione del 1939 e venne realizzata in zinco bronzato. Venne autorizzata anche una barretta con la data \"1944\" per quanti gi\u00e0 avessero ottenuto la versione del 1939 e nel 1944 stessero ancora collaborando alla realizzazione delle fortificazioni."}
{"id": "3828198", "revid": "11959", "url": "https://it.wikipedia.org/wiki?curid=3828198", "title": "Muhammad ibn Hudhayfa", "text": ""}
{"id": "3828199", "revid": "834", "url": "https://it.wikipedia.org/wiki?curid=3828199", "title": "Soleado (singolo Daniel Sentacruz Ensemble)", "text": ""}
{"id": "3828209", "revid": "599013", "url": "https://it.wikipedia.org/wiki?curid=3828209", "title": "Tintilia del Molise Rosso", "text": "Il Tintilia del Molise Rosso \u00e8 un vino DOC la cui produzione \u00e8 consentita nelle province di Campobasso e Isernia.\nStoria.\nLa Tintilia \u00e8 un vitigno autoctono del Molise, per secoli considerato dalla popolazione locale il vitigno di eccellenza qualitativa. Se ne \u00e8 rischiata la scomparsa in seguito all'introduzione di vitigni pi\u00f9 produttivi, ma \u00e8 stato salvato da una recente campagna di recupero condotta dall'agronomo Giuseppe Mogavero (1937-2015). \nPer molto tempo \u00e8 stato considerato un parente del Bovale Grande oppure un vitigno di origine spagnola (l'etimo \u00e8 di chiara origine spagnola, dove tinto indica il rosso intenso dell'uva e del vino che ne deriva). Oggi invece si escludono tali parentele affibbiate in modo semplicistico, dopo una ricerca dell'Universit\u00e0 del Molise che non ha potuto rintracciare strette parentele con altri vitigni.\nAbbinamenti consigliati.\nCucina tradizionale regionale. Castrato, capretto.\nProduzione.\n\"Provincia, stagione, volume in ettolitri\""}
{"id": "3828215", "revid": "599013", "url": "https://it.wikipedia.org/wiki?curid=3828215", "title": "Tintilia del Molise Rosato", "text": "Il Tintilia del Molise Rosato \u00e8 un vino DOC la cui produzione \u00e8 consentita nelle province di Campobasso e Isernia.\nStoria.\nLa Tintilia \u00e8 un vitigno autoctono del Molise, per secoli considerato dalla popolazione locale il vitigno di eccellenza qualitativa. Se ne \u00e8 rischiata la scomparsa in seguito all'introduzione di vitigni pi\u00f9 produttivi, ma una recente campagna di recupero l'ha salvato.\nPer molto tempo \u00e8 stato considerato un parente del Bovale Grande oppure un vitigno di origine spagnola (l'etimo \u00e8 di chiara origine spagnola, dove tinto indica il rosso intenso dell'uva e del vino che ne deriva). Oggi invece si escludono tali parentele affibbiate in modo semplicistico, dopo una ricerca dell'Universit\u00e0 del Molise che non ha potuto rintracciare strette parentele con altri vitigni .\nProduzione.\n\"Provincia, stagione, volume in ettolitri\""}
{"id": "3828218", "revid": "1305772", "url": "https://it.wikipedia.org/wiki?curid=3828218", "title": "I'll Get You for This", "text": ""}
{"id": "3828220", "revid": "125194406", "url": "https://it.wikipedia.org/wiki?curid=3828220", "title": "Babu\u0161kinskij", "text": "Il quartiere Babu\u0161kinskij () \u00e8 un quartiere di Mosca sito nel Distretto Nord-orientale.\nNel 1960, con la costruzione dell'MKAD, il comune di Babu\u0161kinskij viene incluso nel territorio di Mosca. Il quartiere cos\u00ec nato ha subito una frammentazione con la riforma del 1991, che ha scorporato gli attuali quartieri di Jaroslavskij (a est), Sviblovo (a sud) e Losinoostrovskij (a nord). Nei decenni tra il 1970 e il 1990 si \u00e8 assistito ad una consistente urbanizzazione dell'area.\nLa storia del quartiere \u00e8 legata anche alla vita dell'Eroe dell'Unione Sovietica Evgenija Maksimonva Rudneva; le \u00e8 dedicata una via del quartiere in cui vi \u00e8 un monumento agli aviatori.\nStoria.\nSimboli.\nLa bandiera, approvata il 9 marzo 2004, \u00e8 di forma rettangolare con un rapporto di 2:3.\nAl centro di uno sfondo blu si trova una fascia formata da foglie di quercia e alloro dorate divergenti dal centro.\nNella parte superiore della bandiera c'\u00e8 l'immagine di un aereo anfibio Shavrov Sh-2 bianco, mentre nella parte inferiore \u00e8 rappresentato un cippo di confine di colore rosso e verde. Su di esso si trova un martello, rivolto verso il basso e una spada, entrambi bianchi e posti in decusse.\nL'aereo ricorda l'aviatore Mikhail Babushkin (1893\u20131938)\u00a0da cui la localit\u00e0 prende il nome. Babushkin prese parte alle ricerche della spedizione Nobile nel 1928, e il 21 maggio 1937 effettu\u00f2 per la prima volta al mondo un atterraggio aereo al\u00a0Polo Nord.\nIl segnale di confine simboleggia l'Istituto militare di Mosca della Guardia di frontiera della Federazione russa.\nLa spada simboleggia le unit\u00e0 militari, le istituzioni scientifiche militari ed educative, inclusa la\u00a0Scuola militare \"Suvorov\" di Mosca. Il martello ricorda la presenza sul territorio di una serie di grandi attivit\u00e0 industriali.\nLe foglie di quercia e alloro simboleggiano il valore militare e del lavoro."}
{"id": "3828223", "revid": "4252", "url": "https://it.wikipedia.org/wiki?curid=3828223", "title": "Magno da Trani", "text": ""}
{"id": "3828224", "revid": "729019", "url": "https://it.wikipedia.org/wiki?curid=3828224", "title": "Stazione di Hazelhatch e Celbridge", "text": "La stazione di Hazelhatch e Celbridge \u00e8 una stazione ferroviaria che fornisce servizio a Hazelhatch e Celbridge, contea di Kildare, Irlanda. Fu aperta il 4 agosto 1846. Attualmente le linee che vi passano sono il South West Commuter della Dublin Suburban Rail, la linea2 della Dublin Area Rapid Transit e l'InterCity che collega Dublino e Galway. Fu chiusa nel 9 giugno del 1947 per il trasporto di merci. A causa della distanza relativamente elevata da alcune localit\u00e0 di Celbridge c'\u00e8 un bus specifico che porta direttamente alla stazione. Sono in corso lavori per aumentare di molto l'efficienza della stazione.\nLa stazione vinse un premio nel 2009, patrocinato dal London Underground, per il geniale adattamento di una struttura d'epoca alla funzione desiderata, ovvero proprio quella di stazione ferroviaria."}
{"id": "3828229", "revid": "339392", "url": "https://it.wikipedia.org/wiki?curid=3828229", "title": "Ice (film)", "text": ""}
{"id": "3828230", "revid": "4252", "url": "https://it.wikipedia.org/wiki?curid=3828230", "title": "Arcidiocesi di Trani-Barletta-Bisceglie e Nazaret", "text": ""}
{"id": "3828232", "revid": "1305772", "url": "https://it.wikipedia.org/wiki?curid=3828232", "title": "La figlia del capitano (disambigua)", "text": ""}
{"id": "3828234", "revid": "46100333", "url": "https://it.wikipedia.org/wiki?curid=3828234", "title": "San Senan di Iniscathay", "text": ""}
{"id": "3828235", "revid": "599013", "url": "https://it.wikipedia.org/wiki?curid=3828235", "title": "Vini del Molise", "text": ""}
{"id": "3828245", "revid": "46100504", "url": "https://it.wikipedia.org/wiki?curid=3828245", "title": "San Canizio di Aghaboe", "text": ""}
{"id": "3828246", "revid": "71433", "url": "https://it.wikipedia.org/wiki?curid=3828246", "title": "Un a\u00f1o de amor", "text": ""}
{"id": "3828247", "revid": "729019", "url": "https://it.wikipedia.org/wiki?curid=3828247", "title": "Stazione di Adamstown", "text": "La stazione di Adamstown \u00e8 una stazione ferroviaria che fornisce servizio a Hazelhatch e Adamstown, contea di Dublino, Irlanda. Fu aperta il 10 aprile 2007. Attualmente le linee che vi passano sono il South West Commuter della Dublin Suburban Rail, la linea2 della Dublin Area Rapid Transit e l'InterCity che collega Dublino e Galway. Si trova poco a sud della vecchia stazione di Lucan South, chiusa nel 1947 per il trasporto di merci.\nNella stazione sono presenti tre banchine da cui \u00e8 possibile accedere a 5 binari in uso. \u00c8 la prima stazione sulla linea del Commuter (insieme alla Heuston station) ad avere pi\u00f9 di due binari in uso.\nLa stazione \u00e8 una delle due in tempi recenti, in Irlanda, ad essere stata costruita grazie a investimenti privati piuttosto che pubblici. L'altra stazione \u00e8 quella di Phoenix Park."}
{"id": "3828254", "revid": "767487", "url": "https://it.wikipedia.org/wiki?curid=3828254", "title": "Ronde van Noord-Holland 2005", "text": "Il Ronde van Noord-Holland 2005, sessantesima edizione della corsa e valida come evento dell'UCI Europe Tour 2005 categoria 1.1, si svolse il 24 aprile 2005 su un percorso totale di 200\u00a0km. Fu vinto dall'olandese Paul van Schalen che termin\u00f2 la gara in 4h37'38\", alla media di 43,222 \u00a0km/h.\nAll'arrivo 33 ciclisti portarono a termine il percorso."}
{"id": "3828260", "revid": "729019", "url": "https://it.wikipedia.org/wiki?curid=3828260", "title": "Stazione di Kishoge", "text": "La stazione di Kishoge sar\u00e0 una stazione ferroviaria che fornir\u00e0 servizio a Kis, contea di Dublino, Irlanda. Verr\u00e0 aperta nel 2013 e le linee che vi passeranno saranno il South West Commuter della Dublin Suburban Rail, la linea2 della Dublin Area Rapid Transit e l'InterCity che collega Dublino e Galway. Far\u00e0 parte del progetto Kildare. La sua costruzione si \u00e8 resa necessaria vista la costruzione dell'area residenziale di Kishoge. Sebbene la struttura sia gi\u00e0 pronta, non c'\u00e8 stata ancora l'apertura a causa della mancanza di sviluppo economico nella zona stessa, oltre che per la presenza di un numero ancora insufficiente di cittadini."}
{"id": "3828261", "revid": "767487", "url": "https://it.wikipedia.org/wiki?curid=3828261", "title": "Sandy &amp; Junior", "text": "Sandy &amp; Junior era un duo musicale pop brasiliano composto da due fratelli: Sandy Leah Lima (nata il 28 gennaio 1983) e Durval de Lima Junior (nato l'11 aprile 1984), in attivit\u00e0 dal 1991 al 2007. Talvolta si sono cimentati anche come attori.\nCarriera.\nSandy &amp; Junior cominciano la loro carriera interpretando canzoni per bambini nel loro paese. Il loro primo singolo si intitola \"Maria Chiquinha\". Nel corso del tempo, si avvicinarono al genere pop. Il cambiamento radicale di stile avvenne nel 1997. Sono stati gli interpreti pop a riscontrare pi\u00f9 successo in Brasile con circa 15 milioni di dischi venduti. Hanno inoltre lavorato insieme a grandi personaggi della musica come: Michael Jackson, C\u00e9line Dion, Andrea Bocelli, Mariah Carey, Laura Pausini ed Enrique Iglesias. Alcuni loro pezzi sono presenti nelle colonne sonore dei film \"Mulan\" e \"Johnny English\". Hanno anche ricevuto numerosi riconoscimenti da parte di Mtv. In Italia sono noti soprattutto per la cover in lingua portoghese del brano \"Incancellabile\" di Laura Pausini, e per il loro brano \"Love never fails\" (contenuto nell'album \"Internacional\" del 2002), presente in alcuni episodi del famoso telefilm \"Paso adelante\". Nel 2003 hanno recitato come protagonisti nel film \"Acquaria\" della regista brasiliana Flavia Moraes."}
{"id": "3828264", "revid": "682087", "url": "https://it.wikipedia.org/wiki?curid=3828264", "title": "Linfoistiocitosi emofagocitica", "text": ""}
{"id": "3828271", "revid": "22475", "url": "https://it.wikipedia.org/wiki?curid=3828271", "title": "Madonna del Pilone (Torino)", "text": "Madonna del Pilone (\"Mad\u00f2na d\u00ebl Pilon\" in piemontese) \u00e8 un quartiere pre-collinare e collinare (colline del Po o colline torinesi) della VII Circoscrizione di Torino, al confine nord-orientale della citt\u00e0.\nPrende il nome dall'omonima chiesa di Corso Casale, 195, eretta dopo il miracolo del 29 aprile 1644.\nAll'epoca, era presente soltanto un piccolo mulino sul fiume Po, detto \"delle catene\", una cappella e un piccolo pilone votivo dedicato alla Vergine Annunziata. Una bambina, di nome Margherita Molar, entr\u00f2 imprudentemente nel mulino, cadendo cos\u00ec nelle acque impetuose del fiume Po. La madre, disperata, invoc\u00f2 quindi l'aiuto della Vergine del pilone, e la piccola fu miracolosamente sollevata dai vortici delle acque, quindi tratta in salvo da una barca. Grazie all'aiuto dell'allora reggente Maria Cristina di Francia, l'anno dopo fu eretto qui un primitivo santuario, con facciata di scuola barocca castellamontiana, per poi essere ampliato ancora nel 1779 e nel 1807. Vi fu poi un rifacimento nel 1817 e una importante ristrutturazione dopo l'esondazione del Po del 1994.\nTerritorio.\nConfina a nord col quartiere di Borgata Sassi (Strada Fenestrelle), a sud coi quartieri Borgo Po e Cavoretto (Corso Gabetti - Strada Val San Martino), a est con le frazioni \"Reaglie\", \"Mongreno\" e \"Tetti Bertoglio\" di Torino (fino ai confini con il Parco Naturale della Collina di Superga e con Pino Torinese) e a ovest con il fiume Po, che lo delimita con i quartieri Vanchiglia-Vanchiglietta, attraverso il Ponte Sassi e la passerella ciclopedonale \"Chiaves\".\nStoria.\nDal XVI secolo la storia del quartiere resta indissolubilmente legata alla chiesa della Madonna del Pilone. Precedentemente, tutta questa zona, di carattere prettamente boschivo e selvaggio, era distinta semplicemente in \"Valle San Martino\" (attuali Piazza Borromini-Corso Gabetti-Piazza Hermada), \"Valpiana\", via via in collina fino a Mongreno e Superga. Nei secoli successivi, la zona collinare fu gradualmente popolata da ville, case residenziali e piccole strutture religiose. Ancor oggi, percorrendo le tortuose Strada Valpiana e Strada Val San Martino, si possono ammirare le residenze di pregio, ad esempio, di villa \"Galligaris\", \"Salviati\", \"Musy\", \"Maria-Carignano\", \"Cossavella\", \"Paradiso\", \"Berne\", \"Mossetto\".\nA met\u00e0 del XIX secolo, la cinta daziaria torinese era delimitata dalla cosiddetta \"Barriera di Casale\", ovvero l'attuale Piazzetta Francesco Borromini, che dava accesso al vicino quartiere Borgo Po. \u00c8 di questo periodo anche la costruzione del ponte sul fiume come collegamento con Vanchiglietta (Corso Regina Margherita), poi interamente rifatto in cemento armato nel 1972. \nVerso la fine dello stesso secolo, in questo quartiere, cos\u00ec come in molti altri, furono costruiti alcuni edifici in elegante Liberty torinese, uno per tutti la graziosa torretta all'angolo con Corso Gabetti.\nNel 1920 poi, su progetto di Vittorio Ballatore di Rosana (lo stesso architetto dell'antico \"Stadium\" in quartiere Crocetta) fu eretto, in Corso Casale, 144, un piccolo stadio. La struttura per\u00f2, fu ritenuta non idonea per delle grandi manifestazioni, pertanto, nel 1938, fu ceduta all'Unione Velocipedistica, da cui il successivo nome di \"motovelodromo\". Nel 1990, fu rinominato Motovelodromo Fausto Coppi, per il trentennale della morte del noto ciclista. Da allora, \u00e8 diventato sede di sporadiche esposizioni o di aree mercatali; in occasione dei Giochi olimpici invernali 2006 fu anche sede temporanea degli atleti tedeschi (\"Casa Turingia\") "}
{"id": "3828272", "revid": "729019", "url": "https://it.wikipedia.org/wiki?curid=3828272", "title": "Stazione di Clondalkin", "text": "La stazione di Clondalkin \u00e8 una stazione ferroviaria che fornisce servizio a Clondalkin, contea di Dublino, Irlanda. Fu aperta il 13 ottobre 2007. Attualmente le linee che vi passano sono il South West Commuter della Dublin Suburban Rail, la linea2 della Dublin Area Rapid Transit. Ha 4 binari anche se di solito solo due sono in uso, gli saranno completamente agibili quando verr\u00e0 completato il Kildare Route Project, un piano per migliorare la linea Sud-Est del Commuter. Quando verr\u00e0 ultimata la Metropolitana di Dublino, la ferrovia far\u00e0 da scambio con la stazione della metropolitana che prender\u00e0 il nome di Fonthill."}
{"id": "3828273", "revid": "682087", "url": "https://it.wikipedia.org/wiki?curid=3828273", "title": "Sindrome da attivazione macrofagica", "text": ""}
{"id": "3828275", "revid": "1718925", "url": "https://it.wikipedia.org/wiki?curid=3828275", "title": "33\u00ba Reggimento fanteria &quot;Livorno&quot;", "text": "Il 33\u00ba Reggimento fanteria \"Livorno\" \u00e8 stata un'unit\u00e0 militare del Regio Esercito Italiano e, con la denominazione 33\u00ba Battaglione Fanteria d'Arresto \"Ardenza\", dell'Esercito Italiano.\nStoria.\nLe origini.\nTrae le sue origini dal 5\u00ba reggimento di linea del Governo provvisorio della Toscana, costituito il 5 maggio 1859, con l'unione del II e IV battaglione di linea dell'esercito granducale. Assunse la denominazione 33\u00ba reggimento fanteria il 30 dicembre 1859 ed il 25 marzo 1860 entr\u00f2 a far parte dell'esercito sardo. Prese parte alla seconda guerra d'indipendenza.\nIl 33\u00ba battaglione fanteria arresto \"Ardenza\" (1976-1991).\nIl 1\u00ba ottobre 1976 a seguito dello scioglimento dei reggimenti, sulla base dei quadri del III battaglione del 53\u00ba Reggimento fanteria di arresto \"Umbria\", venne costituito il 33\u00ba battaglione fanteria arresto \"Ardenza\", che ha ereditato dal 33\u00ba fanteria \"Livorno\" la Bandiera, le tradizioni, il motto, le mostrine ma non il nome, gi\u00e0 attribuito ad altra Unit\u00e0 in vita (28\u00b0 gr. a.camp.).\nIl nome \"Ardenza\", localit\u00e0 di Livorno, venne scelto per ricordarne le origini toscane e la continuit\u00e0 storica con la brigata \"Livorno\".\nLa sede viene stabilita a Fogliano Redipuglia (caserma \"De Colle\"), con un distaccamento a Perteole, frazione di Ruda (caserma \"Jesi\") e viene inquadrato nella Brigata Meccanizzata \"Gorizia\" (con sede a Gorizia) facente parte della Divisione \"Folgore\".\nIl 1\u00ba ottobre 1986 a seguito dello scioglimento delle Divisioni, viene inquadrato nella Brigata \"Vittorio Veneto\". In seguito alla soppressione della brigata, avvenuta il 31 luglio 1991, anche il battaglione il 30 novembre 1991 venne sciolto e la sua bandiera consegnata al sacrario delle bandiere del Vittoriano a Roma.\nLo stemma del 33\u00ba Battaglione fanteria d'Arresto \"Ardenza\" er\u00e0 cos\u00ec blasonato:\nScudo Inquartato in croce di S. Andrea. Nel primo di azzurro, un'aquila d'oro. Nel secondo d'argento un leone rampante d'azzurro. Nel terzo, d'azzurro, uno scaglione d'oro. Nel quarto, d'argento, due sciabole d'azzurro incrociate - una lama ricurva austriaca e una lama diritta italiana.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"COL SACRIFICIO LA GLORIA\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:"}
{"id": "3828281", "revid": "729019", "url": "https://it.wikipedia.org/wiki?curid=3828281", "title": "B\u00fcssing A5P", "text": "La B\u00fcssing A5P \u00e8 stata un'autoblindo prodotta in piccolo numero dalla Germania durante la prima guerra mondiale.\nStoria.\nLa compagnia automobilistica B\u00fcssing ricevette i suoi primi ordini di veicoli militari nel 1910, producendo trattori d'artiglieria e rimorchi. Nel novembre 1914 alla B\u00fcssing fu richiesto di sviluppare un'autoblindo a trazione integrale, chiamata poi A5P, la cui produzione cominci\u00f2 nel 1916. Essa aveva un grande corpo corazzato in acciaio e un equipaggio di 10 uomini: sei della squadra operavano in tre mitragliatrici da 7,92\u00a0mm, di solito MG 08 o MG 15 aN; alcuni veicoli ricevettero invece due cannoni Becker da 20 mm.\nL'A5P fu in servizio fino al 1917 sul fronte orientale; il suo numero di produzione fu limitato."}
{"id": "3828282", "revid": "6923", "url": "https://it.wikipedia.org/wiki?curid=3828282", "title": "5pb.", "text": " \u00e8 un'azienda produttrice di videogiochi e una casa discografica per videogiochi e musiche di anime. 5pb. \u00e8 stata creata il 6 aprile 2005 e il suo nome deriva dalla frase \"The Five powered &amp; basics.\". La compagnia \u00e8 divisa in due parti: 5pb. Games come sviluppatrice di videogiochi e 5pb. Records come casa discografica."}
{"id": "3828284", "revid": "71433", "url": "https://it.wikipedia.org/wiki?curid=3828284", "title": "Gia", "text": ""}
{"id": "3828289", "revid": "729019", "url": "https://it.wikipedia.org/wiki?curid=3828289", "title": "Stazione di Cherry Orchard e Parkwest", "text": "La stazione di Cherry Orchard e Parkwest \u00e8 una stazione ferroviaria che fornisce servizio a Bellyfermot, contea di Dublino, Irlanda. Fu aperta il 28 luglio 2008. Attualmente le linee che vi passano sono il South West Commuter della Dublin Suburban Rail, la linea 2 della Dublin Area Rapid Transit e la ferrovia Dublino\u2013Cork.\nVecchia stazione di Cherry Orchard.\nQuesta stazione fu chiusa anche a causa del vandalismo di massa cui fu soggetta. C'erano molti buchi nella staccionata e in molti vi passavano, creando disagi. Tutto questo avvenne perch\u00e9 l'ente ferroviario gestente non costru\u00ec un ponte pedonale che passasse al di sopra della ferrovia."}
{"id": "3828290", "revid": "241195", "url": "https://it.wikipedia.org/wiki?curid=3828290", "title": "Giuseppina Versace", "text": ""}
{"id": "3828291", "revid": "248115", "url": "https://it.wikipedia.org/wiki?curid=3828291", "title": "Fondazione Centro San Raffaele Monte Tabor", "text": ""}
{"id": "3828293", "revid": "287204", "url": "https://it.wikipedia.org/wiki?curid=3828293", "title": "Punta Innominata", "text": "La Punta Innominata (\"Pointe innom\u00e9e\" in francese) (3.732 ) \u00e8 una montagna del massiccio del Monte Bianco sul versante italiano del medesino. Si trova lungo la Cresta dell'Innominata.\nCaratteristiche.\nElevazione pi\u00f9 significativa della Cresta dell'Innominata. Dalla vetta si gode di una visione ampia sul versante italiano del Monte Bianco.\nSalita alla vetta.\nSi pu\u00f2 salire sulla vetta partendo dal Rifugio Monzino. La via normale risale la cresta sud-est ed \u00e8 valutata AD."}
{"id": "3828296", "revid": "4175", "url": "https://it.wikipedia.org/wiki?curid=3828296", "title": "Professor Z\u00fcndapp", "text": ""}
{"id": "3828298", "revid": "767487", "url": "https://it.wikipedia.org/wiki?curid=3828298", "title": "Transmorphers", "text": "Transmorphers \u00e8 un B-movie, uscito direttamente per home video negli Usa il 26 giugno 2007 prodotto dalla The Asylum, una casa di produzione specializzata nella creazione di film a basso costo, con un budget stimato in 300.000$\nTrama.\nNel 2009, un gruppo di scienziati, che sta esplorando una galassia lontana, scopre un pianeta abitato da esseri viventi che stanno attaccando la terra. Gli alieni si scopriranno essere dei robot giganti, che seminano distruzione sulla terra e riescono facilmente a conquistarla. L'umanit\u00e0 trova riparo sottoterra all'interno di gallerie sotterranee, tecnologicamente avanzate. Passano 300 anni, e gli umani scoprono finalmente come sconfiggere i robot: essi sono controllati da un'unit\u00e0 centrale, posta all'interno di una torre, ed \u00e8 sufficiente distruggerla per disattivare tutte le macchine sul pianeta. Il gruppo che viene inviato a disattivare i meccanismi della torre (Van Ryberg, Kareen Nadir e Xandrina Lux) verr\u00e0 ostacolata dai robot che ora popolano la terra, che cercheranno di fermarli.\nI robot sembrano anche essere riusciti a oscurare il cielo e cambiare il clima terrestre. Il gruppo durante la missione riesce a sconfiggere un robot e a portare i suoi resti nelle gallerie sotterranee. Il dr. Alextzavic, esaminando i resti della macchina, scopre al suo interno il dispositivo che gli permette di essere riconosciuto dalla torre, e quindi di entrarvi senza essere considerato ostile. Una volta capito come entrare nella torre, tutte le pattuglie militari della zona vi si dirigono, combattendo contro i robot che la difendono. Mitchel, una donna robot costruita dal dr. Alextzavic, si sacrifica per fermare i robot e permettere a Van Ryder e Kareen di distruggere la torre. Con la sconfitta dei robot il sole torna a splendere sulla Terra."}
{"id": "3828303", "revid": "729019", "url": "https://it.wikipedia.org/wiki?curid=3828303", "title": "Stazione di Inchicore", "text": "La stazione di Inchore sar\u00e0 una stazione ferroviaria che fornisce servizio a Inchicore, contea di Dublino, Irlanda. Sar\u00e0 aperta nel 2015 e la linea che vi passer\u00e0 sar\u00e0 la linea 2 della Dublin Area Rapid Transit.\nFar\u00e0 parte del progetto \"DART interconnector\", una linea ferroviaria che attraverser\u00e0 parte della capitale Dublino sottoterra. La stazione di Inchicore si trover\u00e0 poco dopo l'uscita della galleria, che inizialmente era stata pianificata poco fuori dalla stazione di Heuston. Tuttavia ci\u00f2 avrebbe portato a cambiamenti troppo radicali per una delle stazioni pi\u00f9 importanti del paese e per questo si opt\u00f2 per realizzare un'ulteriore stazione, all'imbocco del tunnel che fu spostato a Inchicore. Non meno importante \u00e8 la funzione strategica della stazione, che pu\u00f2 garantire diretto accesso dal sobborgo al centro di Dublino."}
{"id": "3828310", "revid": "110157", "url": "https://it.wikipedia.org/wiki?curid=3828310", "title": "Safira de Wit", "text": "Biografia.\nSafira De Wit ha gareggiato come una delle nove finaliste del concorso di bellezza Miss Universo Cura\u00e7ao 2010, svolto a Willemstad il 21 novembre 2010, dove ha ottenuto i titoli di \"Miss Press\" e \"Miss Beautiful Body &amp; Face\", ed ha infine vinto la corona della vincitrice ed il diritto di rappresentare Cura\u00e7ao in occasione di Miss Universo 2010.\nIn qualit\u00e0 di rappresentante ufficiale di Cura\u00e7ao a Miss Universo, trasmesso dal vivo da Las Vegas il 23 agosto 2010 Safira De Wit ha partecipato come una delle 83 delegate nazionali. Alla fine del concorso la vincitrice \u00e8 risultata essere la messicana Ximena Navarrete."}
{"id": "3828313", "revid": "105168077", "url": "https://it.wikipedia.org/wiki?curid=3828313", "title": "Jen\u0151 Jand\u00f3", "text": "Biografia.\nJen\u0151 Jand\u00f3 riceve le sue prime lezioni di pianoforte all'et\u00e0 di 7 anni dalla madre. In seguito studia alla Accademia Franz Liszt di Budapest con Katalin Nemes e P\u00e1l Kadosa, istituto dove riveste ancora oggi il ruolo di docente di pianoforte principale.\nLa carriera \u00e8 segnata dalle affermazioni in importanti concorsi pianistici, tra cui spiccano il Concorso Beethoven a Budapest nel 1970 (3\u00ba premio), il Concorso Cziffra a Versailles nel 1972, il Concorso della Radio Ungherese nel 1973, il Premio Dino Ciani a Milano nel 1975 e il Concorso internazionale di Sydney nel 1977 nella categoria musica da camera.\nJand\u00f3 padroneggia un repertorio molto ampio, che comprende tra l'altro l'integrale delle Sonate per pianoforte di Ludwig van Beethoven, tutti i Concerti e le Sonate per pianoforte di Wolfgang Amadeus Mozart, l'intera raccolta del Clavicembalo ben temperato di Johann Sebastian Bach, le Sonate per pianoforte di Franz Joseph Haydn, i Concerti e le Sonate per pianoforte di B\u00e9la Bart\u00f3k e la maggior parte delle sonate per pianoforte di Franz Schubert.\nCome camerista, Jand\u00f3 h,a collaborato con la violinista giapponese Takako Nishizaki nella registrazione delle Sonate per violino e pianoforte di Franck, Grieg, Schubert e Mozart. In duo con la violoncellista tedesca Maria Kliegel ha inciso le sonate di Kod\u00e1ly e Dohn\u00e1nyi.\nDiscografia.\nParticolarmente prolifica \u00e8 l'attivit\u00e0 di Jand\u00f3 in ambito discografico: ha inciso infatti oltre 130 album discografici. Pubblica in esclusiva per Naxos Records."}
{"id": "3828314", "revid": "1305772", "url": "https://it.wikipedia.org/wiki?curid=3828314", "title": "Sami Bentil", "text": "Biografia.\nSami Bentil \u00e8 un artista ghanese. Da ragazzo studia alla prestigiosa ed elitaria scuola di Achimota ad Accra (Ghana). Durante i suoi studi incontra Kofi Antubam, punto di riferimento per molti altri artisti ghanesi.\nIn questo periodo Sami apprende che l'arte pu\u00f2 essere uno strumento per portare l'armonia alla gente del mondo, e da allora adotta questa filosofia e la impiega nella sua pratica artistica.\nCome figlio di un diplomatico delle Nazioni Unite, Sami ha il privilegio di visitare gli Stati Uniti, cos\u00ec riuscendo a visitare citt\u00e0 come New York e altri importanti metropoli americane. Durante questo periodo ha modo di aggiornare e affinare la sua conoscenza dell'arte contemporanea.\nTornato in patria Sami finisce i suoi studi presso l'Universit\u00e0 della Scienza e della tecnologia in Ghana, dove ottiene la laurea di Bachelor of Arts poco prima del colpo di Stato del 1981 da parte del dittatore militare Jerry Rawlings.\nDa quel momento l'artista diventa testimone della lotta per l'indipendenza ghanese.\nPratica artistica.\nSami vive il dramma delle lotte per l'indipendenza e fa di questa esperienza il punto di forza del suo lavoro. Sami utilizza toni vividi per ritrarre lo spirito della terra Ghanese.\nMostre.\nIl lavoro di Sami ha ricevuto grandi riconoscimenti e consensi in Ghana, cos\u00ec come in altre parti del mondo. Uno dei suoi primi dipinti \u00e8 stato commissionato dal governo del Ghana per celebrare il giubileo d'argento ed \u00e8 in mostra permanente al Museo del Ghana. Il suo lavoro \u00e8 stato esposto negli Stati Uniti, Inghilterra, Svizzera e Germania."}
{"id": "3828320", "revid": "126257", "url": "https://it.wikipedia.org/wiki?curid=3828320", "title": "Austin 20", "text": ""}
{"id": "3828321", "revid": "46101878", "url": "https://it.wikipedia.org/wiki?curid=3828321", "title": "San Crisante", "text": ""}
{"id": "3828326", "revid": "46101914", "url": "https://it.wikipedia.org/wiki?curid=3828326", "title": "Daria di Roma", "text": ""}
{"id": "3828331", "revid": "106456", "url": "https://it.wikipedia.org/wiki?curid=3828331", "title": "Kathryn Erbe", "text": "Biografia.\nMaggiore di tre fratelli, sua madre, Elisabeth Magnarelli, era il vicepresidente di un'importante societ\u00e0 di Boston e suo padre, il dottor Richard Erbe, era un internista dell'Universit\u00e0 di Buffalo, specializzato in genetica.\nSi \u00e8 laureata all'Universit\u00e0 di New York nel 1989. Dal 1993 al 2006 Erbe \u00e8 stata sposata con l'attore Terry Kinney, dal quale ha avuto due figli: Maeve (nata nel 1995) e Carson Lincoln (nato nel 2003).\nDoppiatrici italiane.\nNelle versioni in italiano dei suoi lavori, Kathryn Erbe \u00e8 stata doppiata da:"}
{"id": "3828332", "revid": "6923", "url": "https://it.wikipedia.org/wiki?curid=3828332", "title": "Frontier Developments", "text": "Frontier Developments \u00e8 un'azienda sviluppatrice di videogiochi con sede a Cambridge, in Inghilterra fondata da David Braben nel 1994.\nL'azienda \u00e8 celebre per aver sviluppato ' nel 1993 ed il suo sequel ', nel 1995. Alla saga, a marzo 2014, si aggiunger\u00e0 anche ', il quarto capitolo. Altri celebri videogiochi sviluppati dalla Frontier Developments sono \"Dog's Life\", \"Thrillville\", \"RollerCoaster Tycoon 3\", \"Wallace and Gromit in Project Zoo\", ', \"LostWinds\", \"\", \"Kinectimals\" e \"Planet Coaster\".\nNel 2018 l\u2019azienda ha inoltre pubblicato un gioco che ha avuto da subito un impatto immediato sui media: \"Jurassic World Evolution\". Nel 2019 l'azienda annuncia ufficialmente un nuovo videogioco gestionale simile alla nota saga \"Zoo Tycoon\" chiamato \"Planet Zoo\", distribuito il 5 novembre 2019 per Microsoft Windows."}
{"id": "3828335", "revid": "295403", "url": "https://it.wikipedia.org/wiki?curid=3828335", "title": "Juventina Palermo", "text": ""}
{"id": "3828338", "revid": "47767", "url": "https://it.wikipedia.org/wiki?curid=3828338", "title": "Distilleria Marzadro", "text": "La Distilleria Marzadro \u00e8 un'azienda italiana a carattere artigianale fondata durante l'immediato secondo dopoguerra. L'azienda inizialmente operante solo a livello regionale, \u00e8 attiva nel settore della distillazione della grappa e produzione di alcolici con distribuzione a livello nazionale ed internazionale.\nDidattica Turistica Regionale.\nLa distilleria offre visite guidate in gruppi di lingua tedesca, italiana, inglese e francese anche da settembre a novembre con la distilleria in funzione.\nApprofondimenti Economici Regionali.\nLa regione Trentino Alto Adige/S\u00fcdtirol nel XX secolo. 2: Economia. Le traiettorie dello sviluppo. Andrea Leonardi, Collana: Grenzen/Confini, Anno: 2009 ISBN 978-88-7197-121-6"}
{"id": "3828340", "revid": "11959", "url": "https://it.wikipedia.org/wiki?curid=3828340", "title": "Battaglia di Aqraba'", "text": ""}
{"id": "3828351", "revid": "767487", "url": "https://it.wikipedia.org/wiki?curid=3828351", "title": "Il segreto del giaguaro", "text": "Il segreto del giaguaro \u00e8 un film italiano del 2000, diretto da Antonello Fassari e con protagonista il rapper italiano Piotta.\nTrama.\nIl Giaguaro \u00e8 un pittoresco coatto romano che trascina le proprie giornate in modo inconcludente nei bar della popolare e multietnica zona della capitale, Piazza Vittorio. Per lui il tempo sembra essersi fermato agli anni settanta.\nAnalisi.\nIl film attinge a piene mani agli anni settanta, con continue citazioni da generi cinematografici in voga all'epoca quali ad esempio il poliziottesco e la commedia sexy. Il citazionismo della trama si avvale di attori quali Lando Buzzanca e Isabella Biagini (alla sua ultima apparizione cinematografica), che replicano in versione \"trash\" personaggi stereotipati gi\u00e0 visti in altre occasioni, e di un folto stuolo di comprimari le cui vicende si snodano intorno al Giaguaro, che con disincanto ma leggerezza risolve i problemi degli altri."}
{"id": "3828353", "revid": "729019", "url": "https://it.wikipedia.org/wiki?curid=3828353", "title": "Isola Adams (Canada)", "text": "L'isola Adams (Inuit:\"Tuujjuk\") \u00e8 un'isola disabitata della regione canadese del Qikiqtaaluk, nel territorio di Nunavut.\nGeografia.\nL'isola \u00e8 situata nella Baia di Baffin, al largo della costa nordorientale dell'isola di Baffin, nell'arcipelago artico canadese. Nelle sue vicinanze si trovano, l'isola \"Dexterity\" (a nord-est), l'isola di Baffin (ad est), il fiordo di \"Tromso\" (a sud), l'insenatura di \"Paterson\" (ad ovest) e l'isola \"Bergesen\" (a nord-ovest).\nHa una forma irregolare, le coste sono molto ripide e le montagne all'interno superano gli 800\u00a0m di altezza. La superficie totale dell'isola \u00e8 di 267\u00a0km\u00b2."}
{"id": "3828355", "revid": "599013", "url": "https://it.wikipedia.org/wiki?curid=3828355", "title": "Castello di Castelnuovo Magra", "text": "Il castello-palazzo Vescovile di Luni \u00e8 un edificio residenziale e difensivo sito in piazza Querciola nel centro storico di Castelnuovo Magra, nella val di Magra in provincia della Spezia.\nStoria e descrizione.\nL'odierna struttura fu voluta sul finire del XIII secolo dal vescovo di Luni Enrico da Fucecchio quale dimora vescovile e sede stessa della diocesi lunense. Nel cuore del centro storico castelnovese, presso la zona detta del \"Borghetto\", gi\u00e0 esisteva una sorta di postazione difensiva che nacque agli inizi del Duecento - per opera del vescovo Gualtiero II - contemporaneamente alla fondazione del paese.\nNella prima met\u00e0 del XV secolo, con la dominazione fiorentina dei Medici, il gi\u00e0 palazzo vescovile verr\u00e0 restaurato soprattutto nell'area della torre quadrangolare - dove furono aggiunti beccatelli in arenaria nel 1468 - e ancora nel XVI secolo con la Repubblica di Genova che edific\u00f2 la seconda torre circolare, adibita a deposito di munizioni, con beccatelli in laterizio. I due corpi di fabbrica ospitavano sale di rappresentanza, locali per le truppe (alloggi), cantine, una macina e una cappella interna.\nCaduto in disuso in un'epoca indefinita, la struttura sub\u00ec un vero e proprio smantellamento e le sue pietre utilizzate per la costruzione delle locali case; l'ultimo prelievo, autorizzato, verr\u00e0 eseguito nel XIX secolo per la costruzione del coro della locale parrocchiale di Santa Maria Maddalena. Del palazzo medievale restano tuttavia visibili le due torri circolare e quadrangolare e resti delle mura perimetrali.\nDal giugno 2015, la t\"urris magna\" \u00e8 aperta al pubblico per visite ed esposizioni: sino al giorno 11 ottobre 2015 ha ospitato la mostra \"Icons\" del fotografo Elliott Erwitt.\nDal 22 aprile al giorno 11 settembre 2016 la torre ha ospitato la mostra tematica di Steve McCurry dedicata al calcio di strada: \"Football and Icons\". Proprio il fotografo statunitense il 20 giugno 2016 ha presentato al pubblico nella piazza del castello il catalogo della mostra.\nSempre in tema con \"Il gioco\", si \u00e8 aperta il 6 Aprile 2019, la rassegna fotografica di Pepi Merisio, che illustra trenta anni di passatempi di bambini ed adulti. L'esposizione, sempre nella Torre Magna, si \u00e8 protratta fino al 30 Giugno dello stesso anno.\nTra le tante manifestazioni culturali che si svolgono nella piazza antistante al castello si ricorda la rievocazione, in estate, dello storico avvenimento legato a Dante Alighieri e alla Pace di Castelnuovo (1306)."}
{"id": "3828360", "revid": "272884", "url": "https://it.wikipedia.org/wiki?curid=3828360", "title": "Medaglia del muro occidentale", "text": ""}
{"id": "3828362", "revid": "38120", "url": "https://it.wikipedia.org/wiki?curid=3828362", "title": "Bloodline", "text": ""}
{"id": "3828365", "revid": "38120", "url": "https://it.wikipedia.org/wiki?curid=3828365", "title": "Bloodlines", "text": ""}
{"id": "3828366", "revid": "1444345", "url": "https://it.wikipedia.org/wiki?curid=3828366", "title": "This World (Selah Sue)", "text": "This World \u00e8 un singolo della cantante belga Selah Sue, pubblicato il 3 ottobre 2011 come terzo estratto dal primo album in studio \"Selah Sue\". \nVideo musicale.\nIl videoclip del brano \u00e8 stato pubblicato l'8 agosto 2011."}
{"id": "3828372", "revid": "599013", "url": "https://it.wikipedia.org/wiki?curid=3828372", "title": "Andr\u00e9 Dierickx", "text": "Professionista dal 1969 al 1981, colse in carriera quasi quaranta vittorie, tra le quali una edizione della Freccia Vallone e una del Meisterschaft von Z\u00fcrich."}
{"id": "3828375", "revid": "767487", "url": "https://it.wikipedia.org/wiki?curid=3828375", "title": "Jorge De Olivera", "text": "Carriera.\nDe Olivera ha iniziato a giocare nel 2003 in Primera Divisi\u00f3n tra le file del Nueva Chicago, squadra nella quale torner\u00e0 tre anni pi\u00f9 tardi, dopo alcune breve apparizioni divise tra Col\u00f3n e Aldosivi. Nel 2009 si trasferisce al Racing Avellaneda."}
{"id": "3828394", "revid": "6923", "url": "https://it.wikipedia.org/wiki?curid=3828394", "title": "Isola Adams (Massachusetts)", "text": "L'isola Adams era un'isola del Massachusetts, negli Stati Uniti, che venne definitivamente sommersa nel 1980.\nStoria.\nUn tempo Adams era parte dell'isola Tuckernuck. Divenne un'isola vera e propria nel 1902, quando un noreaster ne caus\u00f2 la separazione da Tuckernuck. In quell'occasione venne a formarsi anche un'altra isola, chiamata Tombolo.\nNel 1907 si era quasi congiunta con l'isola di Muskeget, ma ci\u00f2 non accadde perch\u00e9 il mare form\u00f2 un canale stretto e profondo che le mantenne separate.\nNel 1910 le dimensioni dell'isola vennero ridotte notevolmente da una tempesta tropicale e da un ulteriore noreaster autunnale. Nel 1920 la lunghezza dell'isola non raggiungeva i 400\u00a0m. Nel 1950, non ne rimanevano che poco meno di dieci e nel 1980 era gi\u00e0 scomparsa del tutto.\nSin dal 1983, alcuni residenti di Nantucket, che si definiscono \"Adamites\", celebrano annualmente una piccola cerimonia in ricordo dell'isola; tale giorno di commemorazione, sebbene non cada ogni anno nello stesso giorno, \u00e8 denominato \"Adams Island Day\"."}
{"id": "3828398", "revid": "129019", "url": "https://it.wikipedia.org/wiki?curid=3828398", "title": "Oscar per il miglior film", "text": ""}
{"id": "3828404", "revid": "599013", "url": "https://it.wikipedia.org/wiki?curid=3828404", "title": "Isola Adams", "text": ""}
{"id": "3828406", "revid": "899609", "url": "https://it.wikipedia.org/wiki?curid=3828406", "title": "Grand Prix Herning 2005", "text": "Il Grand Prix Herning 2005, quattordicesima edizione della corsa e valida come evento dell'UCI Europe Tour 2005 categoria 1.1, si svolse il 30 aprile 2005 su un percorso totale di circa 201\u00a0km. Fu vinto dal danese Michael Blaudzun che termin\u00f2 la gara in 4h49'18\", alla media di 41,687 \u00a0km/h.\nAll'arrivo 62 ciclisti portarono a termine il percorso."}
{"id": "3828414", "revid": "1442080", "url": "https://it.wikipedia.org/wiki?curid=3828414", "title": "Tramontana (automobile)", "text": "La Tramontana \u00e8 un'automobile sportiva spagnola, da uno o due posti, con un design ispirato alle auto da corsa della Formula 1. Essa \u00e8 prodotta dalla Advanced Design Tramontana di Palau de Santa Eul\u00e0lia, localit\u00e0 vicino a Girona in Catalogna.\nVersioni.\nTramontana Concept.\nLa prima versione della Tramontana venne presentata al pubblico presso il salone automobilistico di Ginevra del 2005. La configurazione generale della vettura riprende alcune caratteristiche dei caccia da combattimento, come la posizione in tandem dei sedili del pilota e del passeggero. L'auto \u00e8 stata dotata di propulsore V12 da 500 cv e di un telaio realizzato in alluminio aeronautico e carbonio. Quest'ultimo \u00e8 composto da una sezione centrale rigida e da otto aree esterne per l'assorbimento degli impatti. I loghi della vettura sono stati costruiti impiegando materiali pregiati come legno, acciaio e oro.\nTramontana.\nNel 2007 venne messa in commercio la versione definitiva della Tramontana equipaggiata con propulsori che sprigionavano potenze tra i 500 e i 720 cv. Vennero ripresi tutti i dettagli presentati con la precedente concept del 2005.\nTramontana R.\nNel 2009 \u00e8 stata prodotta la versione pi\u00f9 estrema della Tramontana, la R. Rispetto alle versioni precedenti \u00e8 stata alleggerita di 92\u00a0kg ed ha un passo pi\u00f9 corto di 50\u00a0mm. Tutto ci\u00f2 ha permesso un miglioramento esponenziale della velocit\u00e0 in curva della vettura."}
{"id": "3828419", "revid": "83531", "url": "https://it.wikipedia.org/wiki?curid=3828419", "title": "It's All Right", "text": "It's All Right (La promessa) \u00e8 un singolo del cantante italiano Zucchero Fornaciari pubblicato nel 1992 come quarto estratto dal sesto album in studio \"Miserere\".\nDescrizione.\nProdotto da Corrado Rustici, il brano \u00e8 stato scritto da Zucchero ed estratto dall'album \"Miserere\". Il testo della versione inglese della canzone, intitolata \"The Promise\", \u00e8 stato scritto da Paul Buchanan."}
{"id": "3828420", "revid": "282094", "url": "https://it.wikipedia.org/wiki?curid=3828420", "title": "Gruppo di \u010cajkovskij", "text": ""}
{"id": "3828422", "revid": "282094", "url": "https://it.wikipedia.org/wiki?curid=3828422", "title": "Grande societ\u00e0 di propaganda", "text": ""}
{"id": "3828424", "revid": "599013", "url": "https://it.wikipedia.org/wiki?curid=3828424", "title": "Club Atl\u00e9tico de San Isidro", "text": "Il Club Atl\u00e9tico de San Isidro \u00e8 una societ\u00e0 polisportiva argentina di San Isidro (Buenos Aires).\nFondato nel 1902, amministra varie discipline, le pi\u00f9 note delle quali sono l'hockey su prato e, soprattutto, il rugby a 15: la sezione sportiva relativa a quest'ultimo fu fondata nel 1907 e, in pi\u00f9 di un secolo di storia, ha vinto 33 campionati argentini.\nStoria.\nLa genesi del CASI risale alla met\u00e0 del XIX secolo: la terra su cui sorge l'attuale club era di propriet\u00e0 di un ufficiale dell'esercito argentino, il brigadiere generale Juan Mart\u00edn de Pueyrred\u00f3n che, alla sua morte nel 1850, lasci\u00f2 in eredit\u00e0 una vasta fattoria a suo figlio Prilidiano, un pittore; questi, a sua volta, nel 1856, vendette la propriet\u00e0 a un familiare, Manuel Alejandro Aguirre, possidente terriero.\nInsieme a sua figlia Victoria, Aguirre coltivava il sogno di lasciare il segno nella cittadina della provincia bonaerense, e cos\u00ec verso la fine di un 1902 denso di avvenimenti nel panorama sportivo della citt\u00e0, nacque il \"Club de Foot-ball San Isidro\", per permettere alla giovent\u00f9 del borgo di poter riunirsi e avere un campo dove poter praticare lo sport.\nI fondatori furono diversi giocatori di calcio cui, tramite la mediazione di un politico locale, Pedro Becco, gli Aguirre cedettero in prestito a tempo indeterminato parte del terreno di loro propriet\u00e0; pi\u00f9 o meno contemporaneamente, inoltre, alcuni giovani inglesi di prima e seconda generazione, avevano iniziato a praticare il calcio su un'altra zona della propriet\u00e0 degli Aguirre, e avevano fondato il San Isidro foot-ball club, poi San Isidro Athletic Club; tuttavia la cittadina era ancora troppo piccola per ospitare due club, e pochissimo tempo dopo la fondazione di quest'ultimo si pens\u00f2 alla fusione; tra giugno e settembre 1902 furono condotte trattative, anche molto impegnative, perch\u00e9 il gruppo dei britannici poteva vantare una prima, una seconda squadra di calcio e persino una di cricket; il 19 settembre successivo i soci dei due club si riunirono a casa della famiglia Paterson, di origine britannica, e giunsero alla comune decisione di organizzare un'assemblea generale, da tenersi un mese pi\u00f9 tardi in un albergo di San Isidro.\nIl 24 ottobre 1902 alle ore 20:30 si tenne la prevista assemblea che decret\u00f2 all'unanimit\u00e0 la fusione dei due club preesistenti e sanc\u00ec la nascita del Club Atl\u00e9tico de San Isidro."}
{"id": "3828435", "revid": "1656773", "url": "https://it.wikipedia.org/wiki?curid=3828435", "title": "Stazione di Campo di Giove Maiella", "text": "La stazione di Campo di Giove Maiella \u00e8 una fermata ferroviaria della ferrovia Sulmona-Isernia a servizio degli impianti di risalita e della stazione sciistica del comune di Campo di Giove.\nDista dal paese, perch\u00e9 \u00e8 stata realizzata per collegare via treno gli impianti di risalita di Campo di Giove situati nella frazione di Le Piane. La stazione si trova alla fine di un sentiero immerso in una faggeta.\nStoria.\nLa fermata venne attivata il 19 dicembre 1991. Tale data di attivazione ne fa della stazione di Campo di Giove Maiella la stazione di pi\u00f9 recente costruzione lungo la ferrovia Sulmona-Isernia.\nA partire dall'11 dicembre 2011, data di sospensione del servizio ordinario sulla tratta da Sulmona a Castel di Sangro, la fermata non \u00e8 pi\u00f9 servita da alcun treno che effettua il servizio viaggiatori.\nNel 2014 l'intera linea ferroviaria \u00e8 stata riaperta dalla Fondazione FS Italiane e dall'associazione culturale no-profit Le Rotaie come ferrovia turistica; pertanto a partire da tale anno occasionalmente vi transitano in stazione dei treni turistici.\nStrutture e impianti.\nLa fermata di Campo di Giove Maiella \u00e8 gestita da Rete Ferroviaria Italiana (RFI), che la colloca nella categoria \"Bronze\". Il fabbricato viaggiatori \u00e8 costituito da una pensilina che funge anche da sala d'attesa. La fermata \u00e8 servita da un unico binario. Vicino alla fermata, proseguendo in direzione di Isernia, vi \u00e8 la galleria \"Cerreto\" e, subito dopo, il casello ferroviario n. 34.\nMovimento.\nLa fermata era utilizzata nella stagione invernale. Al 2007, l'impianto risultava frequentato da un traffico giornaliero medio di 2,5 persone. L'11 dicembre 2011 \u00e8 stato sospeso il servizio ordinario sulla Sulmona-Castel di Sangro, per cui la fermata risulta chiusa al servizio viaggiatori.\nIl 17 e il 18 maggio 2014 la tratta da Sulmona a Castel di Sangro \u00e8 stata riaperta dalla Fondazione FS Italiane come ferrovia turistica. In quei giorni hanno circolato su tale tratta tre treni turistici, il primo il 17 ed i restanti due il 18. Successivamente la Fondazione FS Italiane ha avviato un progetto per il rilancio dei treni turistici sull'intera linea ferroviaria, in collaborazione con l'associazione culturale no-profit Le Rotaie, che ne cura l'organizzazione.\nOccasionalmente vi transitano dei treni turistici e dei treni addetti alla manutenzione della ferrovia.\nServizi.\nLa stazione dispone dei seguenti servizi:\nInterscambi.\nLa stazione \u00e8 connessa con i seguenti interscambi:"}
{"id": "3828437", "revid": "339392", "url": "https://it.wikipedia.org/wiki?curid=3828437", "title": "Algodistrofia", "text": ""}
{"id": "3828438", "revid": "339392", "url": "https://it.wikipedia.org/wiki?curid=3828438", "title": "Sindrome algodistrofica", "text": ""}
{"id": "3828444", "revid": "1005847", "url": "https://it.wikipedia.org/wiki?curid=3828444", "title": "Lega dei comunisti", "text": ""}
{"id": "3828445", "revid": "729019", "url": "https://it.wikipedia.org/wiki?curid=3828445", "title": "Isola Adams (Nuova Zelanda)", "text": "L'isola Adams \u00e8 un'isola appartenente all'arcipelago delle isole Auckland, in Nuova Zelanda.\nGeografia.\nL'isola, di forma pressappoco triangolare \u00e8 separata dall'estremit\u00e0 meridionale dell'isola \"Auckland\" da uno stretto canale, conosciuto come \"Carnley Harbour\" o \"stretto di Adams\".\nL'isola Adams \u00e8 particolarmente montuosa, con un'altitudine massima di 705\u00a0m raggiunta dal \"Monte Dick\".\nIl canale \u00e8 ci\u00f2 che resta di un antico vulcano, di cui l'isola Adams e l'isola Auckland costituivano il bordo."}
{"id": "3828447", "revid": "767487", "url": "https://it.wikipedia.org/wiki?curid=3828447", "title": "The New Magdalen (film 1910)", "text": "The New Magdalen \u00e8 un cortometraggio muto del 1910 diretto da Joseph A. Golden.\n\u00c8 il primo adattamento cinematografico dell'omonimo romanzo di Wilkie Collins, pubblicato in Italia nel 1884 come \"La nuova Maddalena\". Nel 1912 e nel 1914 ne verranno girate altre due versioni: la prima \"The New Magdalen\" diretta da Herbert Brenon, la seconda \"The New Magdalen\" da Travers Vale.\nTrama.\nMercy Merrick, una giovane inglese, dopo aver scoperto che il suo seduttore \u00e8 un uomo sposato, sta per suicidarsi. Viene salvata da Julian Gray, un giovane curato. Pentita del suo gesto e decisa a riscattarsi, Mercy si arruola come infermiera della Croce Rossa nella guerra franco-prussiana. In viaggio per l'Inghilterra, dove \u00e8 attesa da lady Janet Roy, una sua parente che vuole adottarla, Grace Roseberry viene gravemente ferita da un proiettile e lasciata come morta. Mercy prende allora i documenti della \"morta\" e si presenta a casa di lady Roy come se fosse lei la vera Grace. Il nipote di lady Gray, Julian Gray, non riconosce Mercy, la donna che aveva salvato dal suicidio e si innamora di lei. I due stanno per sposarsi, ma arriva la vera Grace Roseberry che per\u00f2 non viene creduta e presa per pazza. Mercy, allora, presa dal rimorso, confessa la propria impostura. Poi, restituisce a Julian l'anello di fidanzamento, dicendogli addio. Il giovane, per\u00f2, le dice che ha sofferto abbastanza e che trover\u00e0 sempre in lui un riparo.\nProduzione.\nIl film fu prodotto dalla Powers Picture Plays.\nDistribuzione.\nDistribuito negli Stati Uniti dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche il 19 novembre 1910."}
{"id": "3828449", "revid": "1305772", "url": "https://it.wikipedia.org/wiki?curid=3828449", "title": "Ghini", "text": ""}
{"id": "3828452", "revid": "26630", "url": "https://it.wikipedia.org/wiki?curid=3828452", "title": "Dylan O'Brien", "text": "\u00c8 principalmente noto per il ruolo del co-protagonista Stiles Stilinski nella serie televisiva \"Teen Wolf\" e per il ruolo del protagonista Thomas nella trilogia di film \"The Maze Runner\".\nBiografia.\nDylan Rhodes O'Brien \u00e8 nato a New York da Lisa Rhodes, ex attrice e insegnante di recitazione, e Patrick O'Brien, cameraman. Ha una sorella pi\u00f9 grande di nome Julia. \u00c8 cresciuto a Springfield, in New Jersey, prima di trasferirsi a Hermosa Beach, in California, quando aveva 12 anni. L'attore ha origini italiane, inglesi e spagnole da parte della madre e irlandesi da parte del padre.. Suona il pianoforte dall'et\u00e0 di 4 anni e in seguito diventa batterista per la band Slow Kids at Play.\nDopo essersi diplomato alla Mira Costa High School nel 2009, Dylan O'Brien aveva intenzione di lavorare nelle trasmissioni sportive e soprattutto per i Mets. Consider\u00f2 la possibilit\u00e0 di frequentare la Syracuse University nell'autunno del 2009, ma decise poi di trasferirsi a Los Angeles per intraprendere la carriera di attore. Inizialmente ha prodotto e diretto una serie di video comici da lui creati e interpretati e che sono stati pubblicati sul suo canale YouTube moviekidd826.\nCarriera.\nIl debutto in televisione: \"Teen Wolf\" (2011-presente).\nNel 2011 O'Brien ha debuttato nella serie televisiva di MTV \"Teen Wolf\", basata sull'omonimo film del 1985 e dove veste i panni di Stiles Stilinski, il miglior amico del protagonista (Scott McCall). Inizialmente partecip\u00f2 ai provini della serie per il ruolo di Scott McCall, ma dopo aver letto il copione, volle invece fare il provino per la parte di Stiles. La serie acquista una grande popolarit\u00e0 tra i giovani, e riesce a proiettare O'Brien sulla scia del successo. Nello stesso anno viene scritturato per il ruolo di protagonista nel cortometraggio \"Charlie Brown: Blockhead's Revenge\", diretto da Robert Ben Garant, nel quale interpreta Charlie Brown.\n\"The Maze Runner\" e il successo internazionale (2012-presente).\nNel 2012, dopo l'esperienza nel cortometraggio \"Charlie Brown: Blockhead's Revenge\", Dylan O'Brien ha debuttato al cinema nel film indipendente \"High Road\", al fianco di Lizzy Caplan. Inoltre ottiene il ruolo di co-protagonista nel film \"The First Time\" con Britt Robertson e Victoria Justice. Nel 2013 l'attore ha partecipato al film \"Gli stagisti\", con Vince Vaughn e Owen Wilson. Sempre nel 2013 \u00e8 inoltre apparso in due episodi delle serie televisive \"First Dates with Toby Harris\" e \"New Girl\".\nLa fama arriva nel 2014, quando O'Brien interpreta il ruolo di Thomas, protagonista del film \"Maze Runner - Il labirinto\", nel quale ha recitato al fianco di Kaya Scodelario, Thomas Brodie-Sangster e Will Poulter. Il film si \u00e8 rivelato essere un grande successo internazionale, con pi\u00f9 di 340 milioni di dollari di incassi. La sua interpretazione in questa pellicola gli ha permesso di vincere il premio \"Breakthrough Actor\" (Attore rivelazione) agli Young Hollywood Awards.\nLa 20th Century Fox ha annunciato di aver acquistato i diritti cinematografici del secondo romanzo della serie \"The Maze Runner\", \"La fuga - Maze Runner\", pubblicato da Dashner nel 2010, nel quale O'Brien riprende il ruolo del protagonista, Thomas. Le riprese cominciano a settembre 2015 in New Mexico e il film esce negli Stati Uniti il 18 settembre, mentre in Italia viene distribuito in tutte le sale a partire dal 15 ottobre. Anche questo film ottiene successo, incassando oltre 312 milioni di dollari in tutto il mondo. Il 9 luglio 2015 viene annunciato l'avvio delle riprese del sequel nel febbraio 2016, pellicola in cui viene nuovamente scelto O'Brien per rivestire il ruolo di protagonista. Le riprese vengono per\u00f2 interrotte a causa di un grave incidente sul set che coinvolge proprio O'Brien nel marzo 2016, il quale riporta fratture al volto, costringendo cos\u00ec a posporre l'uscita del terzo film della saga al 1\u00ba febbraio 2018 (in Italia \u00e8 uscito il 2 dello stesso mese).\nDylan, insieme a Mark Wahlberg, Kurt Russell, Kate Hudson e John Malkovich, prende parte al film \"Deepwater - Inferno sull'oceano\" di Peter Berg dove veste i panni di Caleb Holloway, un impiegato della piattaforma petrolifera che il 20 aprile 2010 per via di un'esplosione ha causato dei danni al Golfo del Messico. Il film \u00e8 stato candidato agli Oscar 2017 come miglior sonoro e migliori effetti speciali. L'attore, inoltre, \u00e8 il protagonista di \"American Assassin\", film diretto da Michael Custa, in cui O'Brien interpreta Mitch Rapp, uno studente che entrer\u00e0 nella CIA dopo la morte della ragazza a causa di un attacco terroristico; nel cast \u00e8 affiancato da 3 noti attori come Michael Keaton, Scott Adkins e Taylor Kitsch. Per il film in cui ha interpretato Mitch Rapp, O'Brien ha avuto un'iniziale titubanza dovuta ai postumi dell'incidente, risolta durante le riprese dal direttore e dallo stuntman Roger Yuan, adattando le scene di azione alle esigenze di recupero dell'attore.\nFilantropia.\nDylan O'Brien \u00e8 attivo in iniziative benefiche fin dall'inizio della sua carriera, specialmente riguardo ai diritti LGBT. Con il cast di \"Teen Wolf\", ha preso parte alla campagna NOH8 contro la California Proposition 8, un referendum in cui si chiedeva l'abolizione del diritto al matrimonio per coppie omosessuali. Inoltre, con l'amico e collega Tyler Posey ha partecipato all'iniziativa #MTVSpiritDay, un progetto per la raccolta fondi contro la violenza, in particolar modo contro le persone omofobe.\nNel dicembre del 2014 Dylan e l'attrice Kaya Scodelario, sua compagna di set in \"Maze Runner \", hanno preso parte al progetto \"The Thirst Project\", che ha l'obiettivo di facilitare l'accesso all'acqua potabile alle comunit\u00e0 pi\u00f9 povere dell'Africa.\nRiconoscimenti.\nTeen Choice Awards\nMTV Movie Awards\nYoung Hollywood Awards\nGiffoni Film Festival\nNewNowNext Awards\nShorty Awards\nMelty Future Awards\nDoppiatori italiani.\nNelle versioni in italiano dei suoi film, Dylan O'Brien \u00e8 stato doppiato da:\nDa doppiatore \u00e8 stato sostituito da:"}
{"id": "3828458", "revid": "287204", "url": "https://it.wikipedia.org/wiki?curid=3828458", "title": "Austin 16", "text": "La 16 \u00e8 un'autovettura prodotta dall'Austin dal 1927 al 1936. Il nome \"16\" \u00e8 stato in seguito riutilizzato per l'Austin 16 hp, che venne prodotta dopo la seconda guerra mondiale.\nL'Austin 16 \u00e8 stata introdotta in versione berlina nel 1927. Nella gamma offerta dall'Austin si posizion\u00f2 sopra modelli 7 e 12, ma pi\u00f9 in basso della 20, che aveva infatti un motore da 3,6 litri di cilindrata.\nIl motore, a sei cilindri, possedeva una cilindrata di 2.249 cm\u00b3 ed era a valvole laterali. Questo propulsore aveva delle similitudini con quello montato sull'Austin 20, come la catena di distribuzione montata sul retro del monoblocco. La meccanica del modello era moderna, con il suo cambio manuale a quattro rapporti montato in blocco con il motore, e le sospensioni che erano formate da molle a balestra. Il vetro di sicurezza fu installato nel 1929.\nNel 1934 la terza e la quarta marcia del cambio diventarono sincronizzate, e nel contempo venne lanciata l'Austin 18, che possedeva un motore pi\u00f9 grande, pi\u00f9 precisamente 2.511\u00a0cm\u00b3. Tra il 1934 ed il 1936 fu disponibile il cambio automatico, ma non fu installato su molti esemplari.\nI tipi di carrozzeria offerti furono la berlina \"Berkeley\" quattro porte, la limousine \"Iver\" quattro porte, la torpedo due e quattro porte, il coup\u00e9 e la berlina \"Burnham\".\nIl modello raggiungeva la velocit\u00e0 massima di 97 km/h ed aveva un consumo medio di carburante di 13 L/100 km, che dipendeva dal tipo di carrozzeria della vettura."}
{"id": "3828459", "revid": "339392", "url": "https://it.wikipedia.org/wiki?curid=3828459", "title": "Fronte nazionale (Italia)", "text": ""}
{"id": "3828465", "revid": "1305772", "url": "https://it.wikipedia.org/wiki?curid=3828465", "title": "Criss", "text": ""}
{"id": "3828466", "revid": "76963", "url": "https://it.wikipedia.org/wiki?curid=3828466", "title": "Holland Roden", "text": "\u00c8 principalmente nota per il ruolo di Lydia Martin nella serie televisiva \"Teen Wolf\".\nBiografia.\nHolland Roden nasce e cresce nel Texas, a Dallas, ed \u00e8 la maggiore di quattro figli. Sua madre \u00e8 svedese. Appartenente ad una famiglia di medici, si laurea in biologia molecolare e studi sulle donne presso l'Universit\u00e0 della California, Los Angeles. Inizialmente desiderava diventare un cardiochirurgo, ambizione poi abbandonata per diventare attrice.\nCarriera.\nIl suo primo ruolo come attrice \u00e8 in un episodio di \"CSI - Scena del crimine, \"seguito dalla partecipazione a tre episodi della serie\" 12 Miles of Bad Road\", cancellata dopo la prima stagione.\nDal 2008, Roden recita in varie serie come guest star: \"Lost\", \"Cold Case - Delitti irrisolti\", \"Pushed\", \"Weeds\", \"Community, Grey's Anatomy \"e \"Criminal Minds\", ottenendo anche un ruolo nel film direct-to-video \"Ragazze nel pallone - Lotta finale. \"\nNel 2011 viene scelta per interpretare Lydia Martin, una dei personaggi principali della serie \"Teen Wolf\". Roden si era inizialmente presentata alle audizioni per il personaggio di Allison Argent, ruolo poi assegnato alla collega Crystal Reed.\nDopo aver preso parte a diversi cortometraggi, nel 2012 ha recitato nel film \"House of Dust\" di Alejandro Daniel Calvo.\nIl 25 maggio 2017 \u00e8 stato riferito che Roden avrebbe recitato nella terza stagione della serie di antologie horror di Syfy Channel Zero, interpretando il ruolo di Zoe Woods, una giovane donna che lotta con le malattie mentali.\nDoppiatrici italiane.\nNelle versioni in italiano dei suoi film, Holland Roden \u00e8 stata doppiata da:"}
{"id": "3828469", "revid": "599013", "url": "https://it.wikipedia.org/wiki?curid=3828469", "title": "Aeroporto di M\u00e1laga", "text": ""}
{"id": "3828470", "revid": "1305772", "url": "https://it.wikipedia.org/wiki?curid=3828470", "title": "Mnajdra", "text": ""}
{"id": "3828477", "revid": "112585884", "url": "https://it.wikipedia.org/wiki?curid=3828477", "title": "ORF eins", "text": ""}
{"id": "3828479", "revid": "486946", "url": "https://it.wikipedia.org/wiki?curid=3828479", "title": "ORF eins HD", "text": ""}
{"id": "3828483", "revid": "729019", "url": "https://it.wikipedia.org/wiki?curid=3828483", "title": "Stazione di Alfedena-Scontrone", "text": "La stazione di Alfedena-Scontrone \u00e8 una fermata ferroviaria della ferrovia Sulmona-Isernia a servizio dei comuni di Alfedena e di Scontrone.\nStoria.\nGi\u00e0 stazione, venne trasformata in fermata impresenziata il 25 novembre 1993.\nStrutture e impianti.\nLa fermata, in passato stazione, dispone di un fabbricato viaggiatori e di due banchine, ma solo la seconda serve il binario di corsa. In passato infatti vi era anche un primo binario, diramato da quello di corretto tracciato. La due banchine sono collegate tramite un sovrappasso in cemento.\nNella fermata \u00e8 presente anche uno scalo merci, non pi\u00f9 utilizzato, composto da un magazzino merci, un piano caricatore, un'ampia area dietro a questi due ed un binario tronco che permetteva l'accesso allo scalo. Quest'ultimo \u00e8 stato smantellato e ne rimane solo il paraurti.\nLa fermata \u00e8 gestita da Rete Ferroviaria Italiana (RFI).\nMovimento.\nDurante il 2011 la fermata era servita da due coppie di corse della relazione Sulmona-Castel di Sangro.\nL'11 dicembre 2011 il servizio \u00e8 stato sospeso da Trenitalia, in accordo con la Regione Abruzzo.\nDal 17 maggio 2014 la stazione \u00e8 servita occasionalmente da treni turistici organizzati dalla Fondazione FS Italiane e dall'associazione Le Rotaie."}
{"id": "3828486", "revid": "506294", "url": "https://it.wikipedia.org/wiki?curid=3828486", "title": "De gustibus non disputandum est", "text": ""}
{"id": "3828489", "revid": "729019", "url": "https://it.wikipedia.org/wiki?curid=3828489", "title": "WWW2", "text": "WWW2 nell'ambito dei nomi a dominio \u00e8 un dominio di terzo livello (o superiore) usato per identificare server alternativi su cui risiedono siti clone o \"mirror\" di un sito principale identificato dagli stessi domini di primo e secondo livello (es. \"www.esempio.org\" e \"www2.esempio.org\"). Con questa tecnica \u00e8 possibile smistare una richiesta verso un server fisicamente differente, allo scopo di alleggerire il carico sul server principale ed ottimizzare gli accessi al sito secondo una tecnica di \"load balancing\".\nIn molti casi, il reindirizzamento dal server principale a quello alternativo \u00e8 automatico, ossia trasparente per l'utente finale, e pu\u00f2 essere determinato da fattori di carico istantaneo o da altri criteri (per esempio, a seconda che l\"'user agent\" venga identificato come dispositivo portatile o fisso i contenuti possono essere distribuiti da un server piuttosto che da un altro).\nA seconda dei livelli di carico o di altre esigenze tecniche, \u00e8 possibile associare con la stessa tecnica allo stesso dominio pi\u00f9 indirizzi-clone usando una numerazione di prefisso crescente del tipo \"www2.esempio.org\", \"www3.esempio.org\" e cos\u00ec via."}
{"id": "3828491", "revid": "729019", "url": "https://it.wikipedia.org/wiki?curid=3828491", "title": "Stazione di Montenero Valcocchiara", "text": "La stazione di Montenero Valcocchiara \u00e8 una fermata ferroviaria della ferrovia Sulmona-Isernia a servizio del comune di Montenero Val Cocchiara.\nStoria.\nLa fermata venne attivata nel 1897. Venne soppressa nel 2002.\nStrutture e impianti.\nIl fabbricato viaggiatori si sviluppa su due livelli ed ospita i servizi per i viaggiatori quali la biglietteria e la sala d'attesa. La fermata \u00e8 servita da un unico binario. In passato da tale binario si diramava un binario di raccordo ferroviario, percorso da treni merci, che conduceva all'ex birrificio \"Birra d'Abruzzo\", situato nelle immediate vicinanze della fermata.\nMovimento.\nA partire dall'11 dicembre 2011, data della sospensione del servizio ordinario sulla tratta da Sulmona a Isernia, la fermata non \u00e8 pi\u00f9 servita da alcun treno che effettua il servizio viaggiatori."}
{"id": "3828495", "revid": "767487", "url": "https://it.wikipedia.org/wiki?curid=3828495", "title": "Gran Premio Industria e Artigianato 2005", "text": "Il Gran Premio Industria e Artigianato 2005, ventinovesima edizione della corsa e valida come evento dell'UCI Europe Tour 2005 categoria 1.1, si svolse il 30 aprile 2005 su un percorso totale di 200\u00a0km. Fu vinto dall'italiano Luca Mazzanti che termin\u00f2 la gara in 5h10'46\", alla media di 38,614 \u00a0km/h.\nAll'arrivo 32 ciclisti portarono a termine il percorso."}
{"id": "3828500", "revid": "767487", "url": "https://it.wikipedia.org/wiki?curid=3828500", "title": "Nosirbek Otakuziyev", "text": " \nCarriera.\nHa giocato nella massima serie uzbeka con Olmaliq e Nasaf.\nNel 2011 ha esordito in nazionale."}
{"id": "3828502", "revid": "1522738", "url": "https://it.wikipedia.org/wiki?curid=3828502", "title": "I mondi infiniti di H.G. Wells", "text": "I mondi infiniti di H. G. Wells (\"The Infinite Worlds of H. G. Wells\") \u00e8 una miniserie televisiva di fantascienza del 2001 ideata da Nick Willing e diretta da Robert Young, ispirata ad alcuni racconti dello scrittore H. G. Wells.\nTrama.\nLa storia \u00e8 ambientata in due epoche distinte, la fine della seconda met\u00e0 dell'Ottocento (in cui H. G. Wells scrisse i racconti raccolti in diverse opere) e la prima met\u00e0 del Novecento, periodo della vecchiaia dello scrittore.\nPrimo episodio.\nEllen McGillvray, giovane e promettente giornalista americana, incontra il celebre scrittore di fantascienza H. G. Wells, per intervistarlo.\nDopo un approccio iniziale freddo e seccato, causato dal ritardo della giornalista, inviata da un suo conoscente, Arthur, direttore del Sunday Chronicle, il famoso scrittore si concede ad un'intervista, narrando le avventure del suo passato, affiancato dal famoso prof. Cedric Gibberne, da poco deceduto. Ellen spera che l'intervista a Wells, ne dia un ritratto completo, inclusi i suoi primi anni accademici.\nIncomincia cos\u00ec il racconto dello scrittore, che, attraverso diversi flashback, viene riportato nel suo passato, tra allucinanti teorie, ricordi dimenticati e emozioni vissute. Le sue memorie si riassumono in sei storie incredibili, dove la realt\u00e0 e l'impossibile si incontrano generando dei veri e propri \"mondi impossibili\".\nLondra 1893. La scena si apre mostrando un piacevole battibecco tra Wells e la Dottoressa Jane Robbins, un'\"addetta\" dell'universit\u00e0 come lei stessa si definisce. Questo battibecco, proseguito per gli atrii dell'Imperial College London, porta Wells, guidato da Jane, in un'aula dove alcuni docenti e alcuni studenti si sono riuniti per assistere a una dimostrazione del prof. Gibberne sul rapporto tra sistema nervoso e elettricit\u00e0, attraverso l'uso di uno spettrografo elettrovoltaico.\nNel momento dell'attivazione per\u00f2, uno spaventoso boato fa letteralmente volare Gibberne e l'assistente Whittaker a qualche metro dalla cattedra dove era in corso l'esperimento. Contemporaneamente, le porte si aprono venendo letteralmente scardinate.\nRipresosi dall'incidente, Gibberne si accorge della sparizione dello spettrografo. A questo mistero si aggiunge il fatto che le porte sono scardinate nei sensi d'apertura, e non come dovrebbero essere nel caso di un'esplosione o di un'implosione (teoria scartata grazie all'osservazione di Wells); inoltre, le finestre non hanno subito alcun danno.\nWells e Jane cominciano cos\u00ec a indagare, trovando indizi che li portano a una scoperta sorprendente: l'esistenza di un \"farmaco accelerante\", ideato da Mark Radcliffe, anch'egli docente dell'universit\u00e0, che permette alle persone, per un breve periodo di tempo, di essere pi\u00f9 veloci del suono.\nTrovato quindi il responsabile dell'incidente avvenuto al prof. Gibberne, Wells e Jane si recano nel laboratorio di Radcliffe, vedendolo scomparire sotto i loro occhi. Toccher\u00e0 a Wells e a Gibberne scoprire dove \u00e8 sparito Radcliffe con il suo farmaco, trovandosi di fronte ad una triste realt\u00e0: forse il farmaco accelerante non rappresenta soltanto un passo avanti per l'umanit\u00e0, ma anche un sacrificio della propria esistenza.\nTerminato il racconto, Wells si alza dalla poltrona, convinto che l'intervista di Ellen sia conclusa. A quel punto la giornalista estrae dalla borsa un'agenda, la porge allo scrittore, che non solo la riconosce, ma incomincia a sfogliarla, cominciando a narrare un'altra straordinaria storia.\nWells comincia a raccontare, e il suo flashback ci porta in una galleria sotterranea, dove Arthur Brownlow, controllore delle linee elettriche della metropolitana, sta per svolgere il suo lavoro su un generatore. Una svista di Arthur lo porta ad entrare in contatto con dei cavi, dai quali riceve una scarica elettrica che lo tramortisce.\nRipresosi dall'incidente Arthur si reca al pub che frequenta regolarmente. Una volta sedutosi ordina da bere e, in quel momento, prova una sensazione che lui stesso definisce \"come quando accade qualcosa e ti sembra che sia gi\u00e0 accaduta\", una sensazione di d\u00e9j\u00e0 vu, tanto che riesce ad anticipare avvenimenti e frasi prima che accadano. Sentendosi vittima di uno scherzo, Brownlow si allontana dal pub infastidito, prendendo la strada di casa.\nRitornato al pub il giorno seguente, e scusatosi del comportamento avuto nei confronti degli amici, si rivolge a loro, spiegando che, a parer suo l'incidente della metropolitana l'abbia fatto andare nel futuro per poi riportarlo nel passato. Deriso dagli amici, Arthur promette di dar loro una prova, ricordandosi di un giornale di scommesse che aveva in tasca nel momento dell'incidente, che effettivamente porta la data della settimana che sarebbe dovuta venire. Il giorno seguente Arthur porta i suoi amici all'ippodromo, vincendo e facendo vincere ingenti somme di denaro.\nIntanto la scena si sposta su Wells, abbattuto per la mancanza di ispirazione, e su Jane, preoccupata per lui, dato l'evolversi del rapporto tra i due. Jane cerca di aiutarlo portandogli dei giornali, sperando che qualche articolo particolare dia lo spunto allo scrittore per ritrovare l'ispirazione. Sfogliando i giornali Jane trova finalmente un articolo degno di merito, il quale narra delle vincite di Arthur e dai suoi amici.\nIntanto Arthur continua con le sue scommesse e le sue vincite, seguito dagli amici. La sera tornati al pub, festeggiano; tra i volti nuovi nel pub, scorgiamo Wells e Jane. In quel momento, un amico di Brownlow ha un incidente, finendo schiacciato da una carrozza. Sconvolto dall'accaduto, Brownlow si confida con Wells, raccontando dell'incidente e della settimana fortunata.\nWells capisce cos\u00ec che Brownlow non vive il futuro, ma la scarica elettrica l'ha portato nel passato, e che, modificandone l'andamento, lo ha irrimediabilmente cambiato. L'unico modo che ha Arthur di rimettere a posto le cose, \u00e8 rivivere l'incidente nella stessa maniera della settimana prima, in modo da ritornare nel passato.\nIl giorno seguente Wells e Jane accompagnano Brownlow, pronto a ripetere l'incidente della settimana prima, e dopo avergli augurato buona fortuna, si allontanano, ma non prima che Jane, metta nella tasca di Arthur il libro degli appunti di Wells su questa fantastica storia. Rimarr\u00e0 ad Arthur la scelta se ripetere l'incidente allo scopo di tornare nel passato, o proseguire nel presente.\nA quel punto Wells termina il suo racconto, e chiede a Ellen di spiegargli il motivo della sua visita, nonch\u00e9 la sua reale identit\u00e0, visto che lo scrittore reputa l'intera intervista e la giornalista una farsa. Alla presunta giornalista, sorpresa dall'intuizione di Wells, non resta che dire la verit\u00e0 circa la sua identit\u00e0 e la sua visita. Si scopre quindi che Ellen in realt\u00e0 \u00e8 una funzionaria governativa, inviata da Wells per raccogliere il maggior numero di informazioni su Gibberne. Incuriosito da tale storia, lo scrittore domanda a Ellen il motivo.\nEllen informa Wells che, dopo la morte di Gibberne, le cui ricerche erano osservate e ritenute di grandissima importanza dal Ministero della Guerra, tra i suoi effetti personali venne rinvenuto un baule blindato, contenente l'agenda dello scrittore e altri oggetti molto particolari di evidente importanza scientifica per il professore. Scoperte finalmente le carte, Ellen e Wells si recano in un edificio all'apparenza disabitato e, passata la porta, lo scrittore si trova all'interno di una sorta di base militare. Ellen accompagna Wells fin davanti al famoso baule misterioso. Una volta aperto lo scrittore esclama: \"Uh! Accidenti Gibberne... Santo Cielo!\"\nSecondo episodio.\nWells prende dall'interno del baule un oggetto di forma ovale somigliante ad una pietra; a detta di Ellen, \u00e8 una sostanza cristallina di origine sconosciuta del peso di 13 once e 3/4, resistente ad ogni acido ed a ogni tentativo di incisione con diamante. Wells afferma che la pietra, tempo prima, era di rara bellezza, e non nera e opaca come ora appare.\nLa scena si sposta in una limpida notte, un barbone ubriaco di nome Skinner con il suo cane si aggira per quello che sembra essere un campo. All'improvviso, una palla di fuoco precipita poco distante da lui; nel momento dell'impatto Skinner cade a terra picchiando la testa e perdendo i sensi.\nLa mattina, una volta svegliato, Skinner, attirato dall'abbaiare del cane, si avvicina ad un enorme cratere, notando sul fondo un grosso meteorite. Nello scendere nel cratere, sente il suo cane guaire, seguito da diversi eco; Skinner continua a chiamare il proprio cane che sembra svanito nel nulla. Avvicinatosi al meteorite, nota al suo interno una pietra che sprigiona una forte luce dorata intermittente, e che nel momento in cui si avvicina ulteriormente, sembra spegnersi, diventando di colore bianco cristallino.\nLa scena si sposta all'universit\u00e0, dove Jane conosce il bizzarro William Cave, a sua detta naturalista, in cerca del vivaio. Jane lo accompagna, e, dopo aver venduto delle rane che aveva con s\u00e9 per una misera somma, si accorge di essere in ritardo; lasciato il suo biglietto da visita a Jane, scappa, terrorizzato di arrivare tardi dalla moglie Rosa.\nSpostata nuovamente la scena su Skinner, lo si vede entrare in un negozio di antiquariato, speranzoso di vendere la strana pietra trovata nel cratere. Entrato nel negozio Skinner si trova a dover trattare il prezzo con la spregevole signora Cave, l'avida e meschina moglie di William, che ottiene la pietra per una misera somma.\nLa notte William, svegliato dal gatto di Rosa, che irrompe terrorizzato nella camera da letto dei coniugi, si reca nella bottega, situata al piano di sotto e nota con stupore che l'uovo emana una strana luce biancastra. Nota inoltre che quella luce sembra stimolata dalla Luna, il cui bagliore penetra nella stanza attraverso una finestra.\nIl giorno seguente si presenta al negozio il sig. Jacoby Wace, abituale cliente in cerca di gioielli d'occasione, al quale Rosa mostra la pietra portata da Skinner. Analizzandola con un monocolo e dopo aver scartato diverse teorie (Quarzo, Cristallo di Rocca, Vetro cristallo, Tormalina ecc.), chiede all'avida proprietaria di prenderne un campione con un bisturi. Tuttavia, appena l'uomo sfiora l'uovo di cristallo, questo si illumina ed emana un suono simile a un lamento, come se dotato di volont\u00e0 propria, e successivamente respinge il bisturi verso Jacoby, graffiandolo sulla guancia e conficcandosi nella parete dietro di lui.\nLa scena si sposta per un attimo su Ellen e Wells, dove veniamo a conoscenza che Gibberne, circa 5 anni dopo i fatti successi (a detta di Ellen non appena furono disponibili gli apparecchi), ha eseguito delle radiografie a raggi x all'uovo, scoprendo che la sua struttura interna ricorda in tutte le sue caratteristiche un cervello umano.\nTornati nella bottega di antiquariato, la scena si concentra su William, attratto in maniera maniacale dal misterioso oggetto. Nel frattempo Wells si reca alla bottega, seguendo il consiglio di Jane di non restare rintanato in casa; tuttavia, in procinto di entrare nel negozio, trova la porta chiusa e scorge William afferrare l'uovo dalla vetrina e scomparire nella penombra.\nRinchiusosi in una stanza, William cerca di ricreare la situazione della notte precedente, facendo sfiorare l'uovo da un barlume di luce. Accortosi che l'uovo reagisce ad una qualsiasi fonte luminosa, purch\u00e9 la riceva in una precisa angolazione, l'uomo riattiva lo strano oggetto, rimanendone incantato. Scrutando pi\u00f9 attentamente nota che in quel bagliore si nasconde una sorta di mondo, una distesa sabbiosa dal colore rossastro, dove qualche attimo dopo compare una strana creatura, le cui caratteristiche ricordano quelle di un insetto. L'arrivo inatteso della signora Rosa risveglia William dall'incanto che l'uovo stava esercitando su di lui, portando quest'ultimo al suo stato naturale.\nSpaventato dalla visione della creatura all'interno dell'uovo, William si reca da Jane chiedendole informazioni sullo strano essere, vista la sua conoscenza nella materia. Qualche istante dopo Wells entra nella stanza e venuto a conoscenza dei dettagli inerenti all'uovo di cristallo, si reca nel negozio di antiquariato per visionare l'oggetto.\nRiuscito ad ottenere l'uovo, dopo una lotta con un altro acquirente, Wells porta l'oggetto a casa sua, chiedendo a William di attivarlo. Spente le luci della stanza e posizionata una candela vicino all'uovo, l'oggetto inizia a brillare, mostrando a Wells e Jane la stessa visione apparsa a William poco tempo prima. La visione di Wells si fa sempre pi\u00f9 nitida, arrivando a vedere la creatura descritta da William, creatura che qualche secondo dopo esce dall'uovo assumendo proporzioni umane e tentando di afferrare Wells da un braccio.\nSolo la lucidit\u00e0 di Jane, che repentina apre la porta della sala, riesce a intrappolare nuovamente la creatura all'interno dell'uovo, che torna ad essere innocuo. Diversi saranno i pensieri che assilleranno lo scrittore, che passo dopo passo riuscir\u00e0 a delineare una realt\u00e0 sconcertante.\nAlla fine della storia, Ellen porta Wells in un ristorante dentro l'edificio, e menziona che ha scoperto, tramite i servizi segreti, un vecchio dossier su di lui. Sentendo che il nome del file \u00e8 \"H.M.S. Fulmar\", Wells inizia a raccontare un'altra storia.\nIn seguito ad un esperimento non autorizzato all'universit\u00e0, il giovane assistente di laboratorio Sidney Davidson, nipote del Dean Frederick Masterman, inizia a vedere visioni di una nave in mare e di un'isola deserta. Completamente sopravvatto dalle allucinazioni, viene rinchiuso in un ospedale psichiatrico diretto dal Dr. Symonds.\nVisto che anche Jane era coinvolta, Wells discute cosa pu\u00f2 essere andato storto con Dr. Bellows, l'autore dell'esperimento, e con Whittaker. Portandosi dietro una bobina danneggiata, Wells si reca alla fabbrica dove \u00e8 stata costruita, dove un dipendente chiacchierone menziona che hanno fatto due copie identiche di quella bobina, prima di essere zittito dal suo capo. Seguendo il dipendente fino al pub, Wells scopre che la Marina ha ordinato una copia della stessa bobina.\nJane, che nel frattempo si \u00e8 trasferita insieme a Wells, visita spesso Sidney all'ospedale e discute della sua salute mentale con Dr. Symonds, cercando di capire l'orgine delle visioni di Sidney. Mettendo insieme quello che hanno scoperto, Jane e Wells capiscono che Sidney non sta avendo delle allucinazioni, ma che l'esperimento sta mostrando ai suoi occhi un'isola dove la nave che trasportava la seconda bobina \u00e8 naufragata. Wells chiede informazioni al Capitan Hapgood riguardo navi recentemente naufragate, ma viene allontanato in fretta.\nQuando il Dean Masterman ritorna dal suo viaggio e corre all'ospedale per visitare suo nipote, Jane e Wells approfittano della discussione accesa con Dr. Symonds per scappare via con Sidney. All'universit\u00e0, il Dean incontra finalmente suo nipote, che ha scoperto l'esistenza di un altro superstite sull'isola, e ascolta le spiegazioni degli eventi di Jane e Wells. Insieme, si recano di nuovo dal Capitan Hapgood a scoprono che Atkins, un luogotenente della Marina, era effettivamente segnalato disperto a seguito di un recente naufragio. Con le informazioni fornite da Sidney, riescono a salvarlo, e dopodich\u00e9 Dr. Symonds riesce ad invertire l'esperimento originale e riportare la vista di Sidney alla normalit\u00e0.\nQuando la storia termina, Wells chiede a Ellen di spiegargli in che tipo di edificio si trovano. Invece di rispondere, Ellen lo porta dal suo capo: Whittaker. Egli rivela che l'edificio \u00e8 stato un laboratorio segreto, istituito all'inizio della Guerra e senza restrizione negli scopi di ricerca, dove lui e Gibberne hanno lavorato. Mostra poi che hanno rinvenuto tra gli averi di Gibberne un liquido che pu\u00f2 far perdere peso ad una scimmia.\nTerzo episodio.\nL'episodio inizia immediatamente con il racconto dell'origine del liquido mostrato alla fine del secondo episodio.\nAlbert Pyecraft, iscritto ad un club di cui anche Wells \u00e8 membro, \u00e8 un genio della matematica, nonostante lavori come comune insegnante in un diplomificio privato diretta dal crudele Mr. Jagger. Inoltre, \u00e8 innamorato di Violet, una giovane cameriera che prende lezioni private da lui, ma \u00e8 estremamente insicuro per via della sua grassezza.\nUn suo amico, Mark Pattison, su suggerimento di un collega, visita un losco farmacista e ottiene una cura miracolosa per le sue calvizie. Mostrando ad Albert la veloce ricrescita dei suoi capelli, lo convince a chiedere una pozione analoga per curare la sua grassezza.\nQuando Albert non si presenta al lavoro o al club per due giorni, Wells si reca a casa sua e lo trova fluttuante sul soffitto: il suo desiderio di \"perdere peso\" \u00e8 stato interpretato troppo letteralmente. Wells e Jane aiutano Albert a camminare per terra riempiendo i suoi vestiti di piombo. Successivamente, visitando il club, trova Pattison nascosto in bagno e vittima della stessa cura da lui richiesta: capelli e peli crescono ad un ritmo estremo su tutto il suo corpo.\nIl giorno dopo, Wells e Jane accompagnano Albert ad Oxford per competere per il premio M\u00f6bius. Albert, che si era dimenticato della competizione nei giorni scorsi ed \u00e8 costretto ad improvvisare, ritrova la sicurezza quando Violet entra nella stanza, e tiene la sua presentazione. Alla fine, Albert perde la competizione ma la commissione gli offre una posizione da professore ad Oxford; avendo finalmente trovato il coraggio, chiede a Violet di sposarlo.\nAlla fine, vediamo Gibberne che cerca senza successo di replicare la misteriosa pozione e Wells che conforta Pattison, dicendo che gli effetti dovrebbero svanire presto. Incontra poi Jane davanti all'universit\u00e0 e le chiede di sposarlo.\nNella storia principale, Whittaker si domanda se la formula della pozione possa essere stata preservata, ma Wells afferma non avrebbe portato a nulla di buono. Lascia quindi l'edificio insieme ad Ellen e ritorna a casa. Quando Ellen chiede come mai Wells \u00e8 cos\u00ec sicuro che Jane era la sua anima gemella, questi inizia a raccontare un'ultima storia, riguardo ci\u00f2 che ha assicurato \"certezza scientifica\" dei loro sentimenti reciproci.\nIl Bacillo rubato\nThomas Keating sta abusando dell'ospitalit\u00e0 di Wells e Jane, ma Wells \u00e8 riluttante a cacciarlo di casa perch\u00e9 adora essere costantemente elogiato per le sue qualit\u00e0 da scrittore. Keating chiede a Wells di fargli conoscere il professor Gibberne, visto che ammira la sua ricerca su virus e bacilli. All'universit\u00e0, scoprono che Whittaker \u00e8 attualmente in ospedale con una gamba rotta, a seguito di un precedente esperimento che ha portato ad un'esplosione; il suo posto \u00e8 preso temporaneamente da Harold, l'inetto nipote di Gibberne.\nMentre Wells e Keating visitano il Parlamento, e Keating rivela le sue idee anarchiche, Jane trova nella camera di Keating diverse mappe e articoli riguardanti il sistema di distribuzione dell'acqua della citt\u00e0, cos\u00ec come un quaderno scritto in un codice segreto. \u00c8 convinta che Keating stia nascondendo qualcosa, ma Wells crede che stia solo reagendo in modo eccessivo.\nMentre Whittaker ritorna dall'ospedale, Gibberne \u00e8 disperato perch\u00e9 Harold \u00e8 scomparso con la fiala di un bacillo. Visto che Harold li aveva stupidamente riordinati, Gibberne non sa pi\u00f9 quale bacillo manca, quindi non pu\u00f2 predire gli effetti: diluirlo nell'acqua potabile potrebbe potenzialmente mettere in pericolo l'intera nazione con una malattia. Dopo che Harold \u00e8 stato arrestato per ubriachezza, ammette che Keating gli ha offerto soldi per il bacillo del colera. Tuttavia, visto che non sapeva distinguerne uno dall'altro, ha rubato e venduto un siero a caso.\nWells si precipita alla riserva d'acqua, ma non riesce a fermare Keating prima che svuoti il contenuto della fiala. Wells riesce comunque a riportare all'universit\u00e0 l'etichetta della fiala, e Gibberne la identifica come un siero di verit\u00e0, una sua creazione. Tutti sono sollevati che non si tratti di una malattia mortale, nonostante Gibberne li avverta che le conseguenze possono essere inaspettate (quando ha provato il siero su s\u00e9 stesso, ci sono voluti mesi prima che sua moglie lo abbia perdonato per le cose che le ha detto).\nNei giorni seguenti, tutti sono costretti a dire la verit\u00e0: il Dean Masterman rivela di essere innamorato di Gibberne, molti mariti sono cacciati di casa dalle loro mogli, il segretario britannico per gli esteri insulta la sua controparte francese creando un incidente diplomatico, Keating (ora in prigione) dice a Wells che le sue storie sono orrende, e Jane rivela di essere incinta. \nAlla fine della storia, Wells ringrazia Ellen per aver riportato alla luce queste memorie, e decide di ricominciare a scrivere.\nPersonaggi e interpreti.\nTom Ward \u00e8 il personaggio principale attorno a cui ruotano tutte le puntate; \u00e8 l'unico personaggio a comparire sia nei sei racconti, sia come narratore nel periodo di vecchiaia dello scrittore. Eve Best \u00e8 Ellen McGillvray, ingenua giornalista rivelatasi poi una funzionaria governativa. Nicholas Rowe interpreta invece il bizzarro professor Gibberne.\nPuntate.\nLa miniserie \u00e8 divisa in tre parti ciascuna da 87 minuti, composta da 6 episodi che ruotano attorno ad una storia principale.\nAmbientazione.\nLe vicende dei mondi infiniti di H.G.Wells si sviluppano in ambientazioni differenti per ogni episodio.\nAmbientazione storica.\nViste le date di riferimento che ci vengono fornite durante i vari racconti, si suppone che gli avvenimenti narrati dallo scrittore siano avvenuti nell'arco di 7 anni. Tali riferimenti sono dati da due elementi:\nNonostante questo, alcuni elementi sono degli anacronismi, sia in riferimento a fatti realmente accaduti, sia in riferimento all'evoluzione dei personaggi e dei loro rapporti.\nLo schema sottostante mostra la cronologia dei racconti da 2 punti di vista:\nStoria principale.\nAll'inizio della miniserie dopo che Wells incontra Ellen, la fa accomodare in una sala; sul muro destro di questa sala \u00e8 presente una grossa libreria dove lo scrittore indica la mensola contenente i libri da lui scritti. Nella scena seguente, l'inquadratura ci permette di leggere alcuni titoli dei romanzi, tra questi ci sono:\n1893.\nThe Truth About Pyecraft\nCitazioni.\nNel corso della storia, ci sono riferimenti a personaggi realmente esistiti e a fatti realmente accaduti."}
{"id": "3828507", "revid": "1543377", "url": "https://it.wikipedia.org/wiki?curid=3828507", "title": "Tour de Corse 1980", "text": "Il Tour de Corse 1980, valevole come Rally di Francia 1980, \u00e8 stata la 10\u00aa tappa del mondiale rally 1980. Il rally \u00e8 stato disputato da 24 al 25 ottobre in Corsica.\nIl francese Jean-Luc Th\u00e9rier si aggiudica la manifestazione distaccando sul podio Walter R\u00f6hrl e Alain Coppier."}
{"id": "3828511", "revid": "591142", "url": "https://it.wikipedia.org/wiki?curid=3828511", "title": "Rally di Francia 1980", "text": ""}
{"id": "3828513", "revid": "117718871", "url": "https://it.wikipedia.org/wiki?curid=3828513", "title": "Colonna di Sigismondo", "text": "La colonna di Sigismondo (in polacco: \"Kolumna Zygmunta\") \u00e8 uno dei simboli della citt\u00e0 di Varsavia. Ubicata nella parte meridionale della citt\u00e0 vecchia, punto di ritrovo degli abitanti, venne eretta nel 1644 in onore del re Sigismondo III Vasa dal figlio Ladislao IV.\nStoria e descrizione.\nLa colonna, eretta il 14 settembre 1644, \u00e8 alta 22 metri e sostiene una statua in bronzo di re Sigismondo III posizionatavi il 24 novembre dello stesso anno. Il progettista principale fu l'italiano Agostino Locci (forse con l'aiuto del suo assistente Costantino Tencalla) mentre la statua, plasmata dal bolognese Clemente Molli, appositamente chiamato da Venezia, fu fusa in bronzo da Daniel Tym. Il re \u00e8 raffigurato con una grande croce nella mano sinistra e una sciabola nella destra. \nIl fusto originale della colonna era in marmo rosso, proveniente dalle cave di Ch\u0119ciny. Il piedistallo e il pulvino erano invece di marmo nero. Nel 1886-1887 il fusto fu sostituito con uno di granito; il precedente \u00e8 visibile nella stessa piazza a lato del castello. \nDistrutta dai tedeschi nel 1944 durante l'insurrezione di Varsavia, la colonna fu ricostruita cinque anni dopo.\nL'iscrizione.\nSul lato del basamento che guarda verso il viale Krakowskie Przedmie\u015bcie c'\u00e8 una lapide con un'iscrizione in latino:\nHONORI\u00b7ET\u00b7PIETATI\nSACRAM\u00b7STATVAM\u00b7HANC\u00b7SIGISMVNDO\u00b7III\u00b7VLADISLAVS\u00b7IV\nNATURA\u00b7AMORE\u00b7GENIO\u00b7FILIVS\nELECTIONE\u00b7SERIE\u00b7FELICITATE\u00b7SVCCESSOR\nVOTO\u00b7ANIMO\u00b7CVLTV\u00b7GRATVS\nPATRI\u00b7PATRIAE\u00b7PARENTI\u00b7OPT: MER: ANNO\u00b7DNI\u00b7MDCXLIII\nPONI\u00b7IVSSIT\u00b7CVI\u00b7IAM\nGLORIA\u00b7TROPHEVM\u00b7POSTERITAS\u00b7GRATITVDINEM\nAETERNITAS\u00b7MONVMENTVM\u00b7POSVIT\u00b7AVT\u00b7DEBET\n\u00a0"}
{"id": "3828514", "revid": "124626926", "url": "https://it.wikipedia.org/wiki?curid=3828514", "title": "Stazione di Rivisondoli-Pescocostanzo", "text": "La stazione di Rivisondoli-Pescocostanzo \u00e8 una fermata ferroviaria posta sulla linea Sulmona-Carpinone, a servizio dei comuni di Rivisondoli e Pescocostanzo.\nPosta ad un'altitudine di s.l.m., \u00e8 la seconda stazione a scartamento ordinario pi\u00f9 alta della rete ferroviaria italiana, preceduta soltanto dalla Brennero ( s.l.m.), e la terza d'Italia se,invece, si considerano anche le ferrovie a scartamento ridotto.\nStoria.\nLa stazione di Rivisondoli-Pescocostanzo entr\u00f2 in servizio il 18 settembre 1897, con l'apertura della tratta Cansano-Isernia.\nDurante la seconda guerra mondiale la stazione fu gravemente danneggiata dagli eventi bellici; in particolare venne distrutto il fabbricato viaggiatori, sostituito da una nuova struttura al termine del conflitto. L'esercizio ferroviario riprese il 10 dicembre 1947.\nNel 1968 \u00e8 stata utilizzata come location del film \"Straziami ma di baci saziami\", per ricreare la stazione ferroviaria del paesino immaginario di Sacrofante Marche.\nIl 1\u00ba febbraio 1993 la stazione di Rivisondoli-Pescocostanzo venne trasformata in fermata.\nStrutture e impianti.\nLa fermata, a binario unico, \u00e8 dotata di un fabbricato viaggiatori e di un magazzino merci. Il fabbricato viaggiatori ospita i servizi per i viaggiatori quali la sala d\u2019attesa. In passato oltre al binario \"2\" rimasto (\u00e8 il binario di corretto tracciato) vi erano il binario \"1\" che costituiva il binario di precedenza e un binario tronco che serviva lo scalo merci.\nLa fermata \u00e8 gestita da Rete Ferroviaria Italiana (RFI), che la colloca nella categoria \"Bronze\".\nMovimento.\nAl 2007, l'impianto risultava frequentato da un traffico giornaliero medio di 4 persone.\nCon il cambio di orario dell'11 dicembre 2011 il servizio ordinario sulla linea Sulmona-Isernia venne sospeso; pertanto da tale data la fermata di Rivisondoli-Pescocostanzo non \u00e8 pi\u00f9 servita da alcun treno.\nDal 17 maggio 2014 la fermata \u00e8 servita occasionalmente da treni turistici organizzati dalla Fondazione FS Italiane e dall'associazione culturale no-profit Le Rotaie."}
{"id": "3828519", "revid": "1776051", "url": "https://it.wikipedia.org/wiki?curid=3828519", "title": "Gerhard Palitzsch", "text": "Biografia.\nGerhard Palitzsch \u00e8 stato un militare tedesco. Da membro delle SS intraprese la carriera da sottufficiale fino a divenire uno \"Scharf\u00fchrer\", ovvero un sergente maggiore. Egli \u00e8 noto per le sue attivit\u00e0 criminali nel campo di concentramento di Auschwitz.\nAll'inizio della sua carriera di sottufficiale Palitzsch \u00e8 stato una sentinella nei campi di concentramento di Lichtenburg, Buchenwald e Sachsenhausen, dove \u00e8 diventato \"Blockf\u00fchrer\" (capo di una baracca di prigionieri '). Da Sachsenhausen fu trasferito ad Auschwitz nel 1940.\nCarriera militare.\nAl suo arrivo ad Auschwitz port\u00f2 con s\u00e9 30 prigionieri provenienti da Sachsenhausen che dovevano prendere posto come \"Funktionsh\u00e4ftlinge\" (prigionieri con funzioni speciali). Palitzsch fu il primo \"Rapportf\u00fchrer\" del Lager di Auschwitz, ed in questa posizione instaur\u00f2 un regime di terrore e violenza. Tra le altre cose spesso prese parte alle esecuzioni di massa al \"muro nero\". Alcuni membri delle SS affermarono che Palitzsch fu, insieme al suo diretto superiore il capitano delle SS Karl Fritzsch, responsabile di circa 25 000 esecuzioni. Come altri membri delle SS funzionarie nei campi di concentramento, anche Palitzsch, tent\u00f2 di arricchirsi, rubando propriet\u00e0 a loro volta derubate alle vittime; ed \u00e8 per questo che fu oggetto di minuziose indagini delle SS e della Gestapo riguardo ai furti e alla corruzione. \nIl suo trasferimento, nel 1943, ad un sotto-campo di Br\u00fcnn, in Moravia (dove fu comandante), potrebbe essere stato un trasferimento penale.\nAlcuni detenuti ed insurrezionisti di Auschwitz affermarono che uno dei mezzi di attacco verso il sistema nazista fu quello di allevare pidocchi infetti con tifo nell'infermeria del campo, per poi metterli in abiti consegnati al personale delle SS. A causa della sua fama, anche a Palitzsch fu contaminata l'uniforme, ma mor\u00ec la moglie Luisa. \nSuccessivamente girarono voci che Palitszch avesse iniziato ad avere rapporti sessuali con una prigioniera e fu trasferito in un altro campo.\nPoco dopo il suo trasferimento a Br\u00fcnn, Palitszch fu arrestato, rimandato ad Auschwitz come prigioniero, e rinchiuso nel Blocco 11. Accusato di \"contaminazione della razza\", (cio\u00e8 di aver avuto rapporti sessuali con \"non-ariani\") e furto, Palitzsch fu condannato a morte, poi graziato e infine inviato ad una unit\u00e0 penale. Nel giugno del 1944 fu cacciato dalle SS.\nSi pensa che sia morto durante la battaglia di Budapest, il 7 dicembre 1944.\nIn una lettera del movimento di resistenza, contrabbandata fuori da Auschwitz, Palitzsch fu descritto come \"il pi\u00f9 grande bastardo di Auschwitz\". Il suo collega, Perry Broad, lo ha scritto nel suo rapporto, come colui che \"ha goduto nel partecipare alle esecuzioni di massa\". Rudolf H\u00f6ss, che non era titubante nella sua critica del suo staff, ha scritto nelle sue memorie: \"Palitzsch era la creatura pi\u00f9 astuta e scaltra che io abbia mai avuto modo di conoscere durante il mio lungo, poliedrico, servizio nei vari campi di concentramento. Ha letteralmente cercato di salire sopra i cadaveri per di soddisfare la sua brama di potere\"."}
{"id": "3828521", "revid": "125657732", "url": "https://it.wikipedia.org/wiki?curid=3828521", "title": "Chad Mendes", "text": "Ha combattuto nella categoria dei pesi piuma per l'organizzazione UFC, nella quale \u00e8 stato un contendente al titolo nel 2012 e nel 2014 venendo sconfitto entrambe le volte dal campione Jos\u00e9 Aldo.\nCarriera nelle arti marziali miste.\nLotta collegiale.\nMendes ha un ottimo passato nella lotta libera a livello scolastico: con la California Polytechnic State University mise a segno un record NCAA di 64-14 e in et\u00e0 \"senior\" la serie fu di 30-1, classificandosi come il lottatore numero 1 degli Stati Uniti. \u00c8 stato un all-american nel 2005 e nel 2008.\nWorld Extreme Cagefighting.\nDopo che Mendes entra nella squadra Team Alpha Male dove si pu\u00f2 allenare con atleti come Urijah Faber e Joseph Benavidez combatte per l'organizzazione Palace Fighting Championship, dove inanella ben cinque vittorie consecutive.\nNel 2010 avviene il passaggio alla WEC, dove vince altri quattro incontri consecutivi.\nUltimate Fighting Championship.\nL'esordio in UFC avviene il 5 febbraio 2011 contro Michihiro Omigawa: Mendes ottiene una vittoria per decisione, come anche nell'incontro successivo contro Rani Yahya.\nGi\u00e0 al suo terzo incontro UFC Mendes ottiene la possibilit\u00e0 di sfidare il campione in carica Jos\u00e9 Aldo a UFC 142. L'incontro si disputa a Rio de Janeiro, in Brasile, terra natale di Aldo, il quale infligge la prima sconfitta in carriera allo statunitense con una potente ginocchiata seguita da una serie di pugni quando mancava un solo secondo alla fine del primo round.\nMendes torna alla vittoria nel luglio 2012 con un veloce KO contro Cody McKenzie.\nLo stesso anno avrebbe dovuto affrontare Hacran Dias in Australia, ma a causa di un infortunio toccato al brasiliano Mendes affront\u00f2 e sconfisse l'esordiente Yaotzin Meza ancora una volta con un KO nel primo round.\nNel 2013 Mendes avrebbe dovuto affrontare Manny Gamburyan, ma quest'ultimo diede forfait a causa di un infortunio e pi\u00f9 tardi Mendes venne inserito in un nuovo evento contro Clay Guida, il quale a sua volta s'infortun\u00f2 e venne sostituito con Darren Elkins: Mendes s'impose ancora con un KO tecnico in poco pi\u00f9 di un minuto.\nLo stesso anno affronta finalmente Clay Guida, al tempo contendente numero 9 nei ranking ufficiali UFC della divisione, vincendo per la quarta volta consecutiva per KO e infliggendo all'ex campione Strikeforce la prima sconfitta per knock out in carriera.\nIn dicembre affronta il contendente numero 8 Nik Lentz vincendo ai punti.\nA quel punto a Mendes venne data una nuova possibilit\u00e0 di sfidare il campione in carica Jos\u00e9 Aldo, ma ad un mese dall'incontro il campione brasiliano s'infortun\u00f2 e l'intero evento \"UFC 176\" venne cancellato, imponendo il posticipo del match titolato ad ottobre con l'evento \"UFC 179: Aldo vs. Mendes II\": il rematch fu pi\u00f9 equilibrato e termin\u00f2 ai cartellini, ma il miglior striking del campione in carica port\u00f2 tutti i giudici ad assegnare un punteggio di 49-46 a Jos\u00e9 Aldo.\nIn aprile affront\u00f2 e sconfisse Ricardo Lamas a pochi minuti dall'inizio dell'incontro. Mendes port\u00f2 a segno un potente diretto destro sul volto di Lamas che capitol\u00f2 al suolo, nonostante ci\u00f2 riusc\u00ec a rialzarsi ma, ancora stordito, cadde nuovamente al suolo permettendo a Mendes di chiudere l'incontro con un poderoso ground and pound. Con questa vittoria si aggiudic\u00f2 il premio Performance of the Night.\nA luglio venne scelto come sostituto del campione dei pesi piuma UFC Jos\u00e9 Aldo, che sub\u00ec un infortunio alle costole, per affrontare l'irlandese Conor McGregor in un match valido per il titolo ad interim. Dopo un primo round equilibrato, Mendes riusc\u00ec ad effettuare numerosi takedown nella seconda ripresa e da una posizione dominante al suolo and\u00f2 a segno con violente gomitate sul volto dell'irlandese; a pochi secondi dalla fine del round McGregor riusc\u00ec a rialzarsi e con una combinazione di pugni pose fine all'incontro per KO tecnico.\nA dicembre dovette invece affrontare Frankie Edgar all'evento finale del reality show . Dopo soli due minuti dall'inizio dell'incontro, Mendes venne colpito in pieno volto da un devastante gancio sinistro che lo port\u00f2 alla sconfitta per KO.\nIl 10 giugno 2016 la UFC annunci\u00f2 che Mendes aveva fallito un test anti-doping della USADA effettuato fuori dalle competizioni: il 20 luglio seguente l'agenzia rivel\u00f2 che il lottatore fu trovato positivo alla GHRP-6, uno stimolatore del rilascio di ormone della crescita; Mendes si dichiar\u00f2 colpevole, dicendo di non essersi accertato prima che la sostanza che aveva assunto fosse proibita, e venne sospeso per due anni, rimanendo ineleggibile per combattere fino al 10 giugno 2018.\nTorna a combattere il 14 luglio 2018, battendo per KO tecnico al primo round Myles Jury e vincendo il premio \"Performance of the Night\"; chiude il 2018 con una sconfitta, il 29 dicembre, contro l'australiano di origini greco-macedoni Alexander Volkanovski, incontro giudicato \"Fight of the Night\"."}
{"id": "3828523", "revid": "203752", "url": "https://it.wikipedia.org/wiki?curid=3828523", "title": "Restrittore d'aria", "text": ""}
{"id": "3828525", "revid": "1656773", "url": "https://it.wikipedia.org/wiki?curid=3828525", "title": "Stazione di Campo di Giove", "text": "La stazione di Campo di Giove \u00e8 una stazione ferroviaria della ferrovia Sulmona-Isernia a servizio dell'omonimo comune.\nStoria.\nLa stazione di Campo di Giove venne attivata il 18 settembre 1897, in concomitanza con l'inaugurazione della tratta Cansano-Isernia.\nDurante la seconda guerra mondiale la stazione fu danneggiata dagli eventi bellici insieme ad altre presenti sulla linea ferroviaria. Le strutture danneggiate vennero ricostruite e l'esercizio ferroviario riprese il 10 dicembre 1947.\nA partire dall'11 dicembre 2011, data di sospensione del servizio ordinario sulla tratta da Sulmona a Castel di Sangro, la stazione non \u00e8 pi\u00f9 servita da alcun treno che effettua il servizio viaggiatori.\nNel 2014 l'intera linea ferroviaria \u00e8 stata riaperta dalla Fondazione FS Italiane e dall'associazione culturale no-profit Le Rotaie come ferrovia turistica; pertanto a partire da tale anno la stazione \u00e8 servita dai treni turistici almeno una volta a settimana.\nStrutture e impianti.\nLa stazione di Campo di Giove \u00e8 gestita da Rete Ferroviaria Italiana (RFI), che la colloca nella categoria \"Bronze\". Il fabbricato viaggiatori si sviluppa su due livelli ed \u00e8 tinteggiato di bianco e di arancione. Il piano terra ospita la biglietteria, la sala d'attesa, il deposito bagagli, la sala rel\u00e8 e l'ufficio movimento del Dirigente Locale, mentre il piano superiore \u00e8 abitato da privati.\nIl piazzale \u00e8 dotato di due binari pi\u00f9 un binario tronco. Nel dettaglio:\nI binari 1 e 2 sono separati da una banchina mediana, cui vi si accede attraversando una passerella ferroviaria. Alle estremit\u00e0 di tale banchina vi sono due colonne idrauliche che venivano utilizzate in passato per rifornire di acqua i tender delle locomotive a vapore che vi circolavano. Tali colonne idrauliche venivano, a loro volta, rifornite da un serbatoio idrico situato all'interno di un edificio adiacente al fabbricato viaggiatori (lato Sulmona). Il serbatoio idrico si trova racchiuso nell'edificio per proteggere l'acqua dalle brusche variazioni di temperatura che si verificano in quei luoghi durante la stagione invernale.\nIn passato, la stazione era utilizzata per gli incroci ferroviari.\nVicino alla stazione, proseguendo in direzione di Isernia, vi \u00e8 il casello ferroviario n. 31.\nMovimento.\nAl 2007, l'impianto risultava frequentato da un traffico giornaliero medio di 26,5 persone. Durante il 2011, nei giorni feriali la stazione era servita da due coppie giornaliere di treni regionali di Trenitalia. Nei giorni festivi circolava una sola coppia.\nL'11 dicembre \u00e8 stato sospeso il servizio ordinario sulla Sulmona-Castel di Sangro, per cui la stazione risulta chiusa al servizio viaggiatori regolare.\nIl servizio autosostitutivo collega Sulmona a Roccaraso, escludendo quest'impianto oltre alle fermate di Campo di Giove Maiella, di Palena e di Rivisondoli-Pescocostanzo perch\u00e9 percorre la strada statale 17, che non le attraversa.\nIl 17 e il 18 maggio 2014 la tratta da Sulmona a Castel di Sangro \u00e8 stata riaperta dalla Fondazione FS Italiane come ferrovia turistica. In quei giorni hanno circolato su tale tratta tre treni turistici, il primo il 17 ed i restanti due il 18. Successivamente la Fondazione FS Italiane ha avviato un progetto per il rilancio dei treni turistici sull'intera linea ferroviaria, in collaborazione con l'associazione culturale no-profit Le Rotaie, che ne cura l'organizzazione.\nTutti i fine settimana vi transitano dei treni turistici e occasionalmente dei treni addetti alla manutenzione della ferrovia.\nServizi.\nLa stazione dispone dei seguenti servizi:"}
{"id": "3828530", "revid": "2149191", "url": "https://it.wikipedia.org/wiki?curid=3828530", "title": "Sottodominio", "text": "Un sottodominio, nella gerarchia dei Domain Name System (DNS), \u00e8 un dominio che fa parte a sua volta di un dominio pi\u00f9 grande.\nPanoramica.\nIl Domain Name System (DNS) ha una struttura ad albero o gerarchica, e ogni nodo nell'albero pu\u00f2 diventare un nome di dominio. Un sottodominio \u00e8 un dominio che \u00e8 parte di un dominio pi\u00f9 largo, l'unico dominio che non sia anche un sottodominio \u00e8 il dominio principale. Per esempio, mail.esempio.com e calendario.esempio.com sono sottodomini del dominio esempio.com, che a sua volta \u00e8 un sottodominio del dominio di primo livello.\nUn \"sottodominio\" esprime la dipendenza relativa, non la dipendenza assoluta: per esempio, wikipedia.org comprende un sottodominio del dominio org, e it.wikipedia.org comprende un sottodominio del dominio wikipedia.org. In teoria, questa suddivisione si pu\u00f2 ripetere per 127 livelli, e ogni etichetta di Domain Name System pu\u00f2 contenere fino a 63 caratteri, a patto che il nome di dominio intero non superi una lunghezza totale di 255 caratteri.\nUsi.\nI sottodomini sono comunemente utilizzati dalle organizzazioni che vogliono assegnare un nome univoco ad un determinato reparto, funzione, o servizi connessi all'organizzazione. Per esempio, un'universit\u00e0 potrebbe assegnare \"cs\" (\"computer science\") al dipartimento d'informatica, tale che un numero di host potrebbero essere utilizzati all'interno di quel sottodominio, come ad esempio mail.cs.example.edu o www.cs.example.edu.\nVanit\u00e0 del dominio.\nUna vanit\u00e0 di dominio \u00e8 un sottodominio di un dominio ISP's che \u00e8 un alias di un singolo account utente, o un sottodominio che esprime l'individualit\u00e0 della persona per la quale \u00e8 registrato.\nServer cluster.\nA seconda dell'applicazione, un record all'interno di un dominio o sottodominio potrebbe riferirsi ad un hostname, o un servizio fornito da un numero di macchine in un cluster. Alcuni siti web utilizzano sottodomini diversi per puntare a cluster di server diversi. Per esempio, www.esempio.com indirizza al server cluster 1 o al Datacentre 1, e www2.esempio.com punta al server cluster 2 o Datacentre 2, eccetera."}
{"id": "3828532", "revid": "31886", "url": "https://it.wikipedia.org/wiki?curid=3828532", "title": "Paul Parquet", "text": "Biografia.\nPaul Parquet si un\u00ec alla casa di profumi Houbigant nel 1880, e l\u00ec realizz\u00f2 alcuni fra i pi\u00f9 celebri profumi dell'azienda, come \"Foug\u00e8re Royale\" nel 1882.\nCon il suo uso della cumarina in \"Foug\u00e8re Royal\", giustapposta alla lavanda, agli agrumi ed alle note legnose, Parquet rivoluzion\u00f2 la profumeria, diventando il primo ad utilizzare materiali sintetici nelle proprie creazioni, ed il primo a concettualizzare un profumo che non era l'imitazione di un odore naturale, dato che le felci (\"foug\u00e8re\" in lingua francese vuol dire proprio felce) fondamentalmente sono inodori. Fino alla sua scomparsa dal mercato alla fine degli anni sessanta, \"Foug\u00e8re Royale\" fu largamente imitato, dando il nome all'intera famiglia olfattiva, i cosiddetti \"Foug\u00e8re\".\nParquet fu a lungo capo profumiere di Houbigant, sino a quando il suo posto non fu preso da Robert Bienaim\u00e9, che nel 1912 cre\u00f2 \"Quelques Fleurs\"."}
{"id": "3828533", "revid": "1305772", "url": "https://it.wikipedia.org/wiki?curid=3828533", "title": "Automotrici FAA 01-11", "text": "Le automotrici 01 \u00f7 11 delle Ferrovie Adriatico Appennino erano un gruppo di elettromotrici costruite per l'esercizio sulla ferrovia Sangritana. Appartenevano alla famiglia delle elettromotrici Stanga-TIBB fornite negli anni cinquanta a svariate ferrovie in concessione italiane.\nLa FAA ordin\u00f2 11 unit\u00e0, che furono numerate da 01 a 11, e 6 rimorchi con cabina, numerati da 51 a 56. Le macchine erano caratterizzate dalla ridotta lunghezza della cassa, a causa della tortuosit\u00e0 della linea. Un'altra particolarit\u00e0 era la presenza di due diversi pantografi, uno con strisciante corto, adatto alla linea aerea FS, l'altro lungo, adatto alla linea aerea FAA.\nNel 1996-97 le unit\u00e0 02 e 11 furono ammodernate, con ricostruzione delle cabine, e accoppiate permanentemente a formare un convoglio bloccato a 2 elementi. Nel 2005 subirono lo stesso processo le unit\u00e0 05 e 08. Le restanti unit\u00e0, non ammodernate, furono accantonate nel 2005-2007."}
{"id": "3828552", "revid": "640277", "url": "https://it.wikipedia.org/wiki?curid=3828552", "title": "Kolumna Zygmunta", "text": ""}
{"id": "3828555", "revid": "104458", "url": "https://it.wikipedia.org/wiki?curid=3828555", "title": "Wilhelm Bogner", "text": ""}
{"id": "3828557", "revid": "647919", "url": "https://it.wikipedia.org/wiki?curid=3828557", "title": "Automotrice FAS ALe 01-11", "text": ""}
{"id": "3828558", "revid": "287204", "url": "https://it.wikipedia.org/wiki?curid=3828558", "title": "Willy Bogner", "text": ""}
{"id": "3828563", "revid": "104458", "url": "https://it.wikipedia.org/wiki?curid=3828563", "title": "Willi Bogner", "text": ""}
{"id": "3828564", "revid": "246361", "url": "https://it.wikipedia.org/wiki?curid=3828564", "title": "Aeroporto di Vilnius", "text": ""}
{"id": "3828565", "revid": "767487", "url": "https://it.wikipedia.org/wiki?curid=3828565", "title": "Greg Pattillo", "text": "Biografia.\nGreg Pattillo ha studiato musica classica presso il conservatorio Cleveland Institute of Music sotto la direzione di Joshua Smith, primo flautista della Cleveland Orchestra. Dopo un'estate come primo flauto nella Guangzhou Symphony Orchestra, si sposta a San Francisco dove \u00e8 solista, freelance. Si sposta quindi a New York, dove fonda il trio Project Trio che vede Greg Pattillo al flauto, Eric Stephenson al violoncello, e Peter Seymour al contrabbasso. Insegna musica sia a San Francisco che a New York. Vive a Brooklyn, New York.\nAttualmente membro della band Project Trio, ha riscosso grande fama negli anni duemila grazie alla sua particolare tecnica di beatbox applicata al flauto traverso (\"fluteboxing\"), che consiste in un mix di musica classica e di beatboxing, un metodo di percussione vocale reso famoso nei primi anni ottanta dalla scena hip-hop.\nIn particolare, il fenomeno Greg Pattillo \u00e8 esploso nel 2007, quando i suoi video su YouTube hanno ricevuto 20 milioni di collegamenti, mentre quelli del Project Trio sono giunti a marzo 2011 a 60 milioni di click."}
{"id": "3828567", "revid": "599013", "url": "https://it.wikipedia.org/wiki?curid=3828567", "title": "Dimitri Agostini", "text": "Carriera.\nCresciuto nelle giovanili della Libertas Livorno fino alla scomparsa della societ\u00e0, si trasferisce alla Libertas Udine dove debutta in Serie A2 a 18 anni. Dopo due anni viene ingaggiato dal Basket Rimini, dove rimarr\u00e0 fino al 2000: durante questo periodo la squadra biancorossa conquista una promozione ed esordisce in Coppa Kora\u0107. Disputa per\u00f2 la seconda parte della stagione 1998-99 al Roseto Basket in A2.\nNel 2000 scende in Serie B1 giocando con lo Sporting Club Gira Ozzano, poi un anno dopo torna nella massima serie con il passaggio alla Pallacanestro Trieste.\nTorna in terza serie nel 2002, quando \u00e8 tra gli artefici della promozione della Dinamo Sassari in Legadue, campionato che disputer\u00e0 l'annata seguente. Dal 2004 al 2007 \u00e8 di scena ancora in B1, rispettivamente con le canotte di Latina, Porto Torres e Vigevano.\nNuova discesa di categoria nel 2007, quando accetta l'offerta del Faenza/Castrocaro e, due anni pi\u00f9 tardi, del Basket Ravenna. Dal 2010 al 2015 \u00e8 in forza alla Pallacanestro Titano, in Serie C regionale."}
{"id": "3828568", "revid": "1543377", "url": "https://it.wikipedia.org/wiki?curid=3828568", "title": "Topologia operatoriale", "text": "In matematica, in particolare in analisi funzionale, una topologia operatoriale \u00e8 una topologia che caratterizza l'algebra formula_1 degli operatori lineari limitati su uno spazio di Hilbert formula_2.\nIntroduzione.\nSia formula_3 una successione di operatori lineari su uno spazio di Hilbert formula_2 (o su uno spazio di Banach). Affermando che formula_5 converge a qualche operatore formula_6 si possono intendere diverse cose:\nLa topologia operatoriale ordinaria \u00e8 la topologia localmente convessa meno fine sullo spazio degli operatori limitati definiti su uno spazio di Hilbert (o di Banach) tale per cui la mappa che associa ad un operatore la sua norma \u00e8 continua per ogni elemento di formula_2. La topologia operatoriale debole \u00e8 la topologia pi\u00f9 debole sullo spazio degli operatori limitati definiti su uno spazio di Hilbert tale per cui la mappa che associa ad un operatore il numero formula_22 \u00e8 continua per ogni coppia di elementi di formula_2, mentre la topologia operatoriale uniforme \u00e8 pi\u00f9 fine delle precedenti.\nLa convergenza nella topologia operatoriale uniforme implica quella ordinaria, che a sua volta implica quella debole. Inoltre ogni limite, se esiste, \u00e8 unico.\nTopologie.\nSi possono definire diverse topologie a partire dai possibili tipi di convergenza di una successione di funzioni. Una topologia \u00e8 detta forte o \"fine\" se possiede \"molti\" aperti, mentre \u00e8 detta debole o \"grezza\" se ne possiede \"pochi\". In particolare, se formula_24 \u00e8 lo spazio vettoriale formato dalle mappe lineari definite sullo spazio vettoriale formula_25, allora si pu\u00f2 definire una topologia formula_26 come la pi\u00f9 debole topologia su formula_25 tale per cui tutti gli elementi di formula_24 sono funzioni continue (topologia iniziale). In modo analogo si definisce la topologia finale.\nLo spazio di Banach formula_1 possiede un unico preduale formula_30, formato dagli operatori di classe traccia, il cui duale \u00e8 formula_1. Nel preduale la seminorma formula_32 per formula_33 positivo \u00e8 definita come formula_34.\nLe topologie riportate nel seguito sono localmente convesse, ovvero sono definite attraverso una famiglia di seminorme.\nI funzionali lineari continui su formula_1 per le topologie operatoriali debole, forte e forte* sono le combinazioni lineari finite dei funzionali formula_59 per formula_57, mentre i funzionali lineari continui su formula_1 per le topologie operatoriali ultradebole, ultraforte, ultraforte* e di Arens-Mackey sono gli elementi del preduale formula_30.\nI funzionali lineari continui nella topologia della norma sono gli stessi che nella topologia debole su uno spazio di Banach, per definizione.\nCon il teorema di Banach-Alaoglu-Bourbaki si pu\u00f2 mostrare che su sottoinsiemi limitati in norma di formula_1 le topologie operatoriali debole e ultradebole coincidono. Per sostanzialmente la stessa ragione, su tali sottoinsiemi anche le topologie forte e ultraforte coincidono, cos\u00ec come le topologie di Arens-Mackey, forte* e ultraforte*."}
{"id": "3828570", "revid": "729019", "url": "https://it.wikipedia.org/wiki?curid=3828570", "title": "Aeroporto di Bornholm", "text": "L'Aeroporto di Bornholm (IATA: RNN, ICAO: EKRN) \u00e8 un aeroporto danese situato a 5 km a sud-est di R\u00f8nne, il pi\u00f9 popoloso centro abitato dell'isola di Bornholm.\nLa struttura, fino al 1992 indicata come aeroporto di R\u00f8nne (\"R\u00f8nne Lufthavn\"), \u00e8 dotata di un'unica pista in asfalto lunga 2\u00a0002 m posta all'altitudine \u00e8 di 16\u00a0m / 52\u00a0ft sul livello del mare con orientamento 11/29.\nL'aeroporto \u00e8 gestito dallo Statens Luftfartsv\u00e6sen, l'amministrazione dell'aviazione civile danese, ed \u00e8 aperto al traffico commerciale.\nStoria.\nL'aeroporto \u00e8 stato inaugurato nel 1940 con un volo con destinazione la capitale. Questa struttura ha avuto una grande importanza durante la seconda guerra mondiale, per via della posizione strategica che occupa.\nCollegamenti con l'isola.\nDall'aeroporto \u00e8 in funzione un servizio di collegamento stagionale a mezzo autobus che lo collega alla citt\u00e0 di R\u00f8nne e le citt\u00e0 di Nex\u00f8, Svaneke, Gudhjem e Allinge. \u00c8 anche in funzione un servizio di taxi in coincidenza con gli arrivi."}
{"id": "3828571", "revid": "61051", "url": "https://it.wikipedia.org/wiki?curid=3828571", "title": "Aeroporto di R\u00f8nne", "text": ""}
{"id": "3828575", "revid": "1573940", "url": "https://it.wikipedia.org/wiki?curid=3828575", "title": "Eupyrrhoglossum venustum", "text": "Eupyrrhoglossum venustum \u00e8 un lepidottero appartenente alla famiglia Sphingidae, diffuso in America Meridionale.\nDescrizione.\nAdulto.\n\u00c8 simile ad \"E. sagra\", ma l'ala anteriore mostra sette linee nere trasversali comprese tra la zona basale e la nervatura CuA1; inoltre la banda gialla sull'ala posteriore ha contorni diffusi e non netti.\nL'ala anteriore \u00e8 pi\u00f9 robusta e sviluppata di quella posteriore, e mostra una colorazione di fondo tra il grigio plumbeo ed il marrone; si nota pure una banda nera trasversale, con andamento zigzagante, in posizione subterminale. Nella femmina \u00e8 dominante la tonalit\u00e0 marrone. La pagina inferiore \u00e8 marrone spento, tendente al grigio nella zona basale, per il maschio, e nocciola tendente al biancastro nella zona basale, per la femmina.\nL'ala posteriore \u00e8 grigiastra a parte la suddetta banda gialla, che qui \u00e8 pi\u00f9 pallida rispetto alle due specie congeneri, e tende ad allargarsi in prossimit\u00e0 del margine anteriore. la pagina inferiore \u00e8 marroncina distalmente e grigiastra a livello basale nei maschi, color nocciola distalmente e biancastra nell'area basale nelle femmine.\nIl capo \u00e8 provvisto di cresta mediana meno pronunciata che in \"E. sagra\", cos\u00ec come il torace; gli occhi sono molto sviluppati.\nLe antenne sono sottili, non clavate, leggermente uncinate alle estremit\u00e0 ed hanno una lunghezza pari a circa la met\u00e0 della costa; l'ultimo antennomero \u00e8 cilindrico.\nNel maschio il torace \u00e8 dorsalmente grigio plumbeo, pi\u00f9 scuro ai lati, ma molto pallido ventralmente; nella femmina \u00e8 invece marrone nel recto e biancastro nel verso; le stesse variazioni si estendono anche all'addome, che per\u00f2 ventralmente risulta chiaro solo per la met\u00e0 anteriore, ed \u00e8 provvisto di due ciuffi laterali terminali piuttosto squadrati.\nL'apertura alare \u00e8 di 31\u00a0mm.\nLarva.\nIl bruco \u00e8 verde e cilindrico; \u00e8 presente il cornetto caudale sull'ottavo urotergite.\nPupa.\nLe crisalidi appaiono nere, lucide, con iridescenze di colore arancione scuro; si rinvengono entro bozzoli posti a scarsa profondit\u00e0 nella lettiera del sottobosco. La fase pupale dura circa quindici giorni.\nDistribuzione e habitat.\nL'areale di questo taxon \u00e8 incluso all'interno dell'Ecozona neotropicale, comprendendo il Venezuela, il Brasile (\"locus typicus\") ed il Per\u00f9.\nL'habitat \u00e8 rappresentato da foreste tropicali e sub-tropicali, dal livello del mare fino a modeste altitudini.\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 addominale.\nPeriodo di volo.\nGli adulti sono rinvenibili durante tutto l'anno.\nAlimentazione.\nI bruchi attaccano le foglie di membri delle Rubiaceae , tra cui:\nTassonomia.\nSottospecie.\nNon sono state individuate sottospecie.\nSinonimi.\nNon sono stati riportati sinonimi."}
{"id": "3828576", "revid": "446353", "url": "https://it.wikipedia.org/wiki?curid=3828576", "title": "Classe Formidable", "text": "Classe Formidable \u00e8 il nome che contraddistingue un certo numero di classi di navi da guerra in et\u00e0 moderna e contemporanea."}
{"id": "3828577", "revid": "486946", "url": "https://it.wikipedia.org/wiki?curid=3828577", "title": "Aeroporto di Lubiana", "text": ""}
{"id": "3828578", "revid": "61051", "url": "https://it.wikipedia.org/wiki?curid=3828578", "title": "Aeroporto di Sarajevo", "text": ""}
{"id": "3828581", "revid": "1318658", "url": "https://it.wikipedia.org/wiki?curid=3828581", "title": "VOV", "text": ""}
{"id": "3828587", "revid": "246361", "url": "https://it.wikipedia.org/wiki?curid=3828587", "title": "Aeroporto di Strasburgo", "text": ""}
{"id": "3828588", "revid": "402993", "url": "https://it.wikipedia.org/wiki?curid=3828588", "title": "Libertas Udine (pallacanestro maschile)", "text": ""}
{"id": "3828590", "revid": "304499", "url": "https://it.wikipedia.org/wiki?curid=3828590", "title": "Automotrici MUA E.101-110", "text": "Le automotrici E.101 \u00f7 110 della Mediterranea Umbro-Aretina erano un gruppo di elettromotrici costruite per l'esercizio sulla ferrovia Centrale Umbra. Appartenevano alla famiglia delle elettromotrici Stanga-TIBB fornite negli anni cinquanta a svariate ferrovie in concessione italiane.\nStoria.\nLa MUA ordin\u00f2 inizialmente 7 elettromotrici, classificate E.101 \u00f7 107, e 4 rimorchi, classificati E.207 \u00f7 210, seguiti nel 1964 da altre due unit\u00e0 (211 e 212). Nel 1973 tre rimorchi vennero motorizzati, divenendo le elettromotrici 108-110.\nLe elettromotrici vennero ritirate dal servizio a met\u00e0 degli anni novanta, quando dalla linea venne rimossa l'elettrificazione, ormai obsoleta, e il traffico fu affidato alle automotrici diesel ALn 776.\nNel 1995 7 unit\u00e0 (101 \u00f7 104 e 106 \u00f7 108) vennero trasferite alle Ferrovie del Gargano, che le ridipinsero nella livrea sociale e le utilizzarono sulla linea San Severo-Peschici.\nLe 3 unit\u00e0 restanti (E.105, E.109 ed E.110) vennero trasferite nel 1999 alla Ferrovia Circumetnea per l'esercizio sulla nuova metropolitana di Catania, per la quale non erano ancora pronti gli elettrotreni M.88; per l'esercizio metropolitano le tre elettromotrici furono trasformate dalla Firema con la soppressione del bagagliaio e della ritirata, e la modifica delle porte per l'incarrozzamento a raso."}
{"id": "3828598", "revid": "26630", "url": "https://it.wikipedia.org/wiki?curid=3828598", "title": "Gino Bartali, l'intramontabile", "text": ""}
{"id": "3828601", "revid": "1543377", "url": "https://it.wikipedia.org/wiki?curid=3828601", "title": "Guido Sembenotti", "text": "Biografia.\nDottore commercialista, ha operato nel campo della consulenza aziendale con un proprio studio fin dal 1957.\nNel 1961, su insistenza di Enrico Pruner, si iscrive al Partito Popolare Trentino Tirolese e nel 1963 ne diventa presidente. Nel 1964 viene eletto al Consiglio regionale del Trentino-Alto Adige e vi rimane per tre legislature, fino al 1978, quando sceglie di non ricandidarsi.\nDopo che il PPTT si spacca fra l'Unione Autonomista Trentino Tirolese di Franco Tretter e l'Autonomia Integrale di Enrico Pruner, Sembenotti decide inizialmente di non schierarsi, ma viene poi convinto da Tretter a candidarsi con l'UATT: ritorna cos\u00ec in regione per un'altra legislatura, dal 1983 al 1988. Dal 1983 al 1986 \u00e8 anche Presidente del Consiglio regionale. Nel 1986 si dimette per la tradizionale \"staffetta\" con un altoatesino e dovrebbe diventare vicepresidente, ma al suo posto viene eletto Giorgio Tononi. Sembenotti d\u00e0 le dimissioni che per\u00f2 vengono respinte.\nSposato con Rita Bortolotti, ha avuto quattro figli. Il secondo, Marco, \u00e8 stato anch'egli consigliere regionale, eletto con una lista civica di centro-destra."}
{"id": "3828606", "revid": "704080", "url": "https://it.wikipedia.org/wiki?curid=3828606", "title": "Claudia Ciccotti", "text": "Carriera.\nAll'et\u00e0 di 10 anni inizia a tirare i primi calci nella societ\u00e0 Axa Calcio (poi divenuta Totti Soccer School), entrando a far parte della squadra maschile dove viene confermata fino all'et\u00e0 di 16 anni, nella formazione Allievi Elite. Nelle stagioni 2008-2009 e 2009-2010 gioca nella Rappresentativa Regionale Under-15 del Lazio. Nella stagione 2010-2011 gioca nella Rappresentativa Regionale di Serie C del Lazio, con la quale si qualifica alla finale. Nella stagione 2010-2011 gioca con la Totti Soccer School femminile in Serie C (16 presenze), conquistando la Coppa Lazio.\nNella stagione 2011-2012 in Serie A colleziona con la , 23 presenze, di cui 21 da titolare.\nNella stagione 2012-2013 \u00e8 tesserata dalla , in Serie A2, con cui ottiene la promozione in Serie A: 11 presenze, di cui 9 da titolare (2 reti) in prima squadra pi\u00f9 6 come titolare (3 reti) nella Primavera. Nella stagione 2013-2014, sempre con la Res Roma che conferma la permanenza in Serie A, raggiunge le 24 presenze, di cui 23 da titolare, e 1 rete in prima squadra, pi\u00f9 7 da titolare, e 2 reti, nella Primavera.\nAnche nella stagione 2014-2015 \u00e8 tesserata dalla Res Roma, che si conferma per il secondo anno consecutivo nella massima serie, e raggiunge le 26 presenze, di cui 25 da titolare, con 2 reti, arrivando al traguardo delle 100 partite sommando i campionati di Serie C, A2 e A. Viene inoltre inserita nella Top 11 delle giovani azzurre nella stagione 2014-2015.\nProsegue nella Res Roma anche nella stagione 2015-2016, che per la terza volta riesce a conservare la permanenza nella Serie A, ed \u00e8 sempre titolare nelle 20 partite giocate; in questa stagione gioca prevalentemente nella posizione di difensore centrale \u2014 ruolo che viene riproposto anche nelle convocazioni in nazionale Under-23. Nell'annata 2016-2017, alla 7\u1d43 giornata, raggiunge le 100 presenze in Serie A, di cui 23 con la Lazio e 77 con la Res Roma; in questa stagione, a causa di tre infortuni, colleziona 16 presenze, sempre come titolare, su 22 partite.\nAncora nella Res Roma nella stagione 2017-2018 dove, alla 4\u00aa giornata, taglia il traguardo delle 100 presenze in campionato nella squadra giallorossa. Con la fine dell'annata e l'ennesima conquista della salvezza in Serie A, si conclude la permanenza nella squadra capitolina, durata ben 6 stagioni con 141 presenze e 12 reti tra campionato e coppa.\nNella stagione 2018-2019, infatti, la acquista il titolo sportivo dalla Res Roma, e Ciccotti viene selezionata per far parte della nuova squadra femminile. Il bilancio di fine stagione la vede titolare 15 volte su 17 presenze in campionato, realizzando 3 gol, e 3 volte su 5 in coppa Italia; un infortunio in coppa la tiene lontano dal campo per 7 partite complessive tra le due competizioni.\nProsegue il sodalizio con la nella stagione 2019-2020 anche se con poche presenze (8), due come titolare, di cui una da capitano. La pandemia ha poi interrotto il campionato riducendo il numero delle partite.\nStagione 2020-2021: rinnova con la e raggiunge le 16 presenze (1 rete), tra campionato, supercoppa e coppa Italia, vestendo per due volte la fascia di capitano e conquistando con le sue compagne il trofeo nazionale, nella finale vinta ai rigori contro il Milan. Nel corso della stagione rinnova il contratto fino al 2023.\nNazionale.\nNella stagione 2009-2010 ed \u00e8 stata convocata al Centro tecnico federale Luigi Ridolfi di Coverciano, Firenze, per uno stage con la nazionale Under-17.\nNella stagione 2011-2012 ha esordito nella nazionale Under-19 durante la 2\u00aa fase delle qualificazioni europee in programma a Sochi (Russia), collezionando due presenze e anche nella nazionale Under-20 nell'amichevole contro la Norvegia.\nNella stagione 2012-2013 \u00e8 titolare nelle tre partite di qualificazione (1\u00aa fase) del campionato europeo con la nazionale Under-19 giocate in Austria, mettendo a segno la rete del pareggio (1-1) contro la Grecia. Sempre con la selezione Under-19 \u00e8 titolare nelle tre partite del torneo \"La Manga\" in Spagna. \u00c8 ancora titolare nelle tre partite di qualificazione (2\u00aa fase) del campionato europeo con la nazionale Under-19 giocate nei Paesi Bassi.\nNella stagione 2015-2016 \u00e8 convocata per tre volte con la nazionale Under-23, due volte a Novarello e una a Nocera Superiore, per tre stage e ha disputato tre amichevoli (di cui una contro la nazionale maggiore) come titolare nel ruolo di difensore centrale.\nStatistiche.\nPresenze e reti nei club.\n\"Aggiornato al 27 febbraio 2022.\""}
{"id": "3828610", "revid": "1494169", "url": "https://it.wikipedia.org/wiki?curid=3828610", "title": "USS Texas", "text": "Quattro unit\u00e0 della United States Navy sono state battezzate USS \"Texas\", in onore dello Stato federato del Texas."}
{"id": "3828612", "revid": "1186321", "url": "https://it.wikipedia.org/wiki?curid=3828612", "title": "Impressione III (concerto)", "text": "Impressione III (concerto) (\"\u0418\u043c\u043f\u0440\u0435\u0441\u0441\u0438\u044f III (\u041a\u043e\u043d\u0446\u0435\u0440\u0442)\") \u00e8 un'opera di Vasilij Kandinskij realizzata nel 1911.\nDipinto a olio su tela, dalle dimensioni di 77,5\u00a0cm per 100\u00a0cm, \u00e8 esposta presso la St\u00e4dtische Galerie im Lenbachhaus (Galleria Civica nel Lenbachhaus) di Monaco.\nIl dipinto \"Impressione III\" rappresenta un'esecuzione musicale fatta in un parco francese alla quale Vasilij Kandinskij aveva assistito e che dipinse dopo aver assistito a un concerto del compositore viennese Arnold Sch\u00f6nberg. L'opera contiene l'evidente forma del pianoforte nero che si trova su un palco e ai piedi i numerosi spettatori di diversi colori che mette in evidenza la folla del concerto, in lontananza si nota un albero arancio e alla destra dell'albero un presunto stagno blu."}
{"id": "3828615", "revid": "339392", "url": "https://it.wikipedia.org/wiki?curid=3828615", "title": "Aeroporto di Lussemburgo", "text": ""}
{"id": "3828616", "revid": "1043175", "url": "https://it.wikipedia.org/wiki?curid=3828616", "title": "Michael Skibbe", "text": "Carriera.\nCalciatore.\nSkibbe ha iniziato la sua carriera tra le giovanili del Wattenscheid, per poi passare a quelle dello Schalke. In prima squadra ha giocato 15 volte, ma a causa di tre rotture dei suoi legamenti crociati, ha dovuto abbandonare presto la carriera da calciatore.\nAllenatore.\nA ventidue anni Skibbe ha iniziato ad allenare le giovanili Under-17 dello Schalke (dal 01/07/1987 al 30/06/1989).\nBorussia Dortmund.\nSuccessivamente \u00e8 diventato responsabile del settore giovanile del (dal 01/07/1989 al 30/06/1994). Il 1\u00ba luglio 1994 diventa allenatore dell'Under-19 del . Il 30 giugno 1997 lascia l'incarico, per passare il giorno seguente alla guida del Borussia Dortumund II. Il 30 giugno 1998 lascia la seconda squadra del Dortmund per diventare l'allenatore della prima squadra il 1\u00ba luglio 1998 fino al 4 febbraio 2000.\nIl 27 luglio accetta l'incarico di diventare il vice di Rudi V\u00f6ller nella nazionale tedesca. Lasciano entrambi la nazionale il 24 giugno 2004. Dal 24 agosto 2004 al 9 ottobre 2005 \u00e8 stato allenatore dell'Under-18 e responsabile del settore delle giovanili tedesche. Dal 1\u00ba settembre 2004 al 2 luglio 2005 diventa pure allenatore dell'Under-20.\nIl 9 ottobre 2005 \u00e8 stato chiamato come allenatore del , ottenendo due quinti posti in Bundesliga nelle prime due stagioni. Il 21 maggio 2008 \u00e8 stato esonerato dopo aver raggiunto un settimo posto.\nL'11 giugno 2008 Skibbe ha firmato un contratto con il Galatasaray, vincendo all'esordio il suo primo trofeo, la T\u00fcrkiye S\u00fcper Kupas\u0131, dopo una vittoria per 2-1 contro il Kayserispor. Il suo esonero \u00e8 arrivato il 23 febbraio 2009 dopo una sconfitta per 5-2 contro il Kocaelispor.\nIl 4 giugno 2009 l'Eintracht ha annunciato che Skibbe sarebbe stato il successore di Friedhelm Funkel a partire dal 1\u00ba luglio. Il 22 marzo del 2011, dopo una crisi di risultati, \u00e8 stato sollevato dall'incarico.\nIl 17 luglio 2011 l'Eski\u015fehirspor lo ha assunto come nuovo allenatore della prima squadra, dove ha sostituito B\u00fclent Uygun. Dopo sei mesi Skibbe si \u00e8 dimesso per tornare in Germania, alla guida dell'.\nIl 22 dicembre 2011 \u00e8 stato ufficializzato il suo ingaggio alla guida dell'Hertha, firmando un contratto che durer\u00e0 fino al 30 giugno 2014.\nIl 12 febbraio 2012 \u00e8 stato licenziato, il giorno dopo la sconfitta per 5-0 subita dallo Stoccarda.\nIl 5 giugno 2012 diventa il nuovo allenatore del Karab\u00fckspor, firmando un contratto di due anni. Rimane alla guida fino al 4 novembre.\nIl 16 giugno 2013 viene ingaggiato dal Grasshopper in sostituzione di Uli Forte.\nIl 29 ottobre 2015 viene nominato CT della nazionale greca.\nCollegamenti esterni.\n "}
{"id": "3828622", "revid": "1305772", "url": "https://it.wikipedia.org/wiki?curid=3828622", "title": "Tutto pu\u00f2 succedere", "text": ""}
{"id": "3828625", "revid": "111994195", "url": "https://it.wikipedia.org/wiki?curid=3828625", "title": "Giardino botanico Loreto Grande", "text": "Il giardino botanico \"Loreto Grande\" \u00e8 un piccolo orto botanico situato nel Parco nazionale d'Abruzzo, Lazio e Molise, nel territorio del comune di Villavallelonga (AQ).\nIl giardino fu istituito nel 1984 e intitolato in memoria del botanico Loreto Grande (1878-1965).\nContiene aceri, faggi, noccioli, carpino nero e rosa selvatica."}
{"id": "3828627", "revid": "111569756", "url": "https://it.wikipedia.org/wiki?curid=3828627", "title": "Castellaccia", "text": "Castellaccia \u00e8 una frazione del comune italiano di Gavorrano, nella provincia di Grosseto, in Toscana.\nIl borgo \u00e8 distante circa 15\u00a0km dal capoluogo comunale.\nStoria.\nIl borgo di Castellaccia si sviluppa intorno all'omonima tenuta, situata lungo la strada che collega Giuncarico con Ribolla, e nasce e si sviluppa in funzione delle attivit\u00e0 estrattive tra la fine del XIX e gli inizi del XX secolo.\nIn passato si trovava qui un impianto della Montecatini dove arrivava il carbone dalla miniera di Ribolla a mezzo della ferrovia privata Ribolla-Giuncarico. La ferrovia \u00e8 visibile poich\u00e9 i binari attraversano ancora oggi il centro del paese, pur essendo attiva solamente per un breve tratto a servizio della cava di pietrisco della Bartolina.\nSociet\u00e0.\nEvoluzione demografica.\nQuella che segue \u00e8 l'evoluzione demografica del centro abitato di Castellaccia.\nEconomia.\nNell'immediato dopoguerra Castellaccia era sede di una delle principali cooperative di consumo dell'area maremmana, la cooperativa \"La Castellaccia\", che nel 1959 si fonde con le altre cooperativa dei comuni di Roccastrada e Gavorrano (\"L'Avvenire\" di Sticciano Scalo, \"La Libert\u00e0\" di Sticciano, \"L'Unione\" di Sassofortino, \"Minatori, Operai Contadini\" di Ribolla e \"La Concordia\" di Montemassi) dando vita a \"Coop Unione Ribolla\".\nImportante anche l'attivit\u00e0 estrattiva, con la grande cava di pietrisco della Bartolina situata a nord dell'abitato, ancora in funzione.\nInfrastrutture e trasporti.\nLa frazione \u00e8 situata lungo la strada provinciale 20 Castellaccia, che inizia presso lo svincolo di Giuncarico della Variante Aurelia e termina a Ribolla.\nCastellaccia \u00e8 inoltre attraversata dalla Ferrovia Giuncarico-Ribolla, attualmente in uso solamente per i rifornimenti presso la cava di pietrisco della Bartolina."}
{"id": "3828629", "revid": "122329635", "url": "https://it.wikipedia.org/wiki?curid=3828629", "title": "Tony La Russa", "text": "Dopo avere giocato come interno dal 1963 al 1973, divenne il manager di Chicago White Sox, Oakland Athletics ed i St. Louis Cardinals, vincendo sei pennant e tre World Series. Al 2017 \u00e8 il terzo manager pi\u00f9 vincente di tutti i tempi nella Major League Baseball, dietro Connie Mack e John McGraw."}
{"id": "3828632", "revid": "486946", "url": "https://it.wikipedia.org/wiki?curid=3828632", "title": "UCSD", "text": ""}
{"id": "3828633", "revid": "1962958", "url": "https://it.wikipedia.org/wiki?curid=3828633", "title": "Oliviero de Quintaj\u00e9", "text": "Biografia.\n1977-1986: formazione e prime esperienze.\nOliviero de Quintaj\u00e9 inizia la sua carriera come musicista nel 1977 dopo un viaggio a Londra, al ritorno del quale forma il gruppo punk rock demenziale \"Banda D'Affari\". La band dopo qualche concerto, pur ottenendo un interessamento da parte della Italian Records, si scioglier\u00e0 per dissidi interni. Tra il 1979 e il 1983 de Quintaj\u00e9 si sposta fra Amsterdam, Berlino e Parigi proponendosi come solista con un repertorio di brani riarrangiati di gruppi come Velvet underground, Joy Division, David Bowie, L\u00e9o Ferr\u00e9, Tom Waits ed altri.\nNel 1986 torna nelle Marche.\n1987: The Lonely Boys.\nNel 1987 inizia a suonare con i Lonely Boys, gruppo punk rock che dopo la partecipazione al festival milanese Indipendenti '87 organizzato dalla rivista Fare Musica e trasmesso da Rai 3, ed al successivo abbandono del cantante Miki Lamour, cercava una nuova voce ed autore di testi. Dal festival uscir\u00e0 la compilation omonima che vedeva i Lonely Boys con il brano \"Jews (Just Wanna Have Fun)\". Il festival frutter\u00e0 un contratto discografico con la Cobra Records e la pubblicazione di \"Jingle For A Jungle\" che vendette oltre 5500 copie, ottenendo ottime recensioni da riviste come Il Mucchio Selvaggio, Buscadero, Rockerilla e dalla stessa Fare musica. Ne seguir\u00e0 un tour in Italia, Austria, Svizzera, Germania e Francia.\nNel 1992 Oliviero de Quintaje, anche in seguito al fallimento della Cobra Records ed alla difficolt\u00e0 del gruppo di trovare nuovi contratti esce dai Lonely Boys che continueranno ancora per qualche anno con altre voci.\n1994: Ebdo e Psicomachia.\nNel 1994 inizia la collaborazione con Paolo F. Bragaglia al quale offrir\u00e0 la voce prima nello spettacolo Ebdo, patrocinato dall'Accademia di belle arti di Macerata, poi in alcuni brani dell'album \"Magnum Chaos\". Organizza poi sempre con Bragaglia lo spettacolo Psicomachia per il LXXI Congresso Internazionale della Societ\u00e0 Dante Alighieri che vedr\u00e0 un lungo tour in Francia..\nIn questo periodo si trasferisce in Francia dove si sposa, continuando la sua attivit\u00e0 di cantautore.\n2003: Sic Transit Gloria Mundi.\nNel 2003 pubblica per la Rara Records il suo primo disco solista dal titolo \"Sic Transit Gloria Mundi\".\nSempre in questo anno recita la parte del regista nel videoclip \"Dopplereffect\" di Bragaglia (regia di Paolo Doppieri) che vedeva alla voce Monica Demuru.\n2004: Polyetnik Muzak.\nNel 2004 riprende in mano il progetto \"PolyetnickMuzak\" che aveva inaugurato nel 1999 con il chitarrista irlandese Fintan O'Meara e temporaneamente abbandonato in seguito al ritorno di questo in Irlanda. I Polyetnik Muzak, per i quali de Quintaj\u00e9 prese il nome da una frase che Brian Eno disse ad un giornalista del TG1 che quando lo defin\u00ec un \"poliedrico musicista multietnico\" rispose \"I'm not a polyetnik muzak\", pubblicarono il loro primo disco dal titolo \"Memorabilia\" sempre per la Rara Records con un tour che comprende, fra gli altri, festival come Polverigi Folk Festival, Veregra street, Bassabailando, Saltarua di Saltara, Monsano Folk Festival, Ferrara Busker Festival. Il disco vide anche la collaborazione di Gastone Pietrucci della Macina come ospite in un brano.\nIl 21 settembre 2007 Oliviero de Quintaj\u00e9 muore a Montefano per una malattia al fegato contratta in India lasciando il disco successivo dei Polyetnik Muzak completo ma non ancora masterizzato. Da allora a Recanati ogni anno in settembre si celebra un festival a lui dedicato chiamato \"Memorabilia\". \"Masnada\" vide quindi la pubblicazione solo nel 2013, dopo numerosi problemi di produzione, anche grazie all'impegno di questo festival. Al festival hanno partecipato fra gli altri, Francesco Di Giacomo, Elisa Ridolfi, Der Feuerkreiner, Paolo F. Bragaglia, La Macina, Mines, Massimo Ghiacci, Marino Severini della Gang, Joe Delirio, T\u00eates de Bois, Musica Per Bambini, Le-Li, Dogmi, Giorgio Canali.\nOliviero de Quintaj\u00e9 riposa nel cimitero comunale di Montefano."}
{"id": "3828639", "revid": "122783052", "url": "https://it.wikipedia.org/wiki?curid=3828639", "title": "Nawaf Al-Abed", "text": "Caratteristiche tecniche.\nAl-Abed \u00e8 un giocatore molto veloce e pu\u00f2 giocare sia sulla fascia o come seconda punta.\nCarriera.\nNel 2009 ha segnato la marcatura pi\u00f9 veloce del mondo, superando l'honkonghiano Cheung Sai Ho con un \"kick off\" da 45 metri direttamente dal dischetto di centrocampo, 2,8 secondi dopo il fischio d'inizio. Il record \u00e8 stato poi eguagliato da Andrew Alston nel 2017."}
{"id": "3828640", "revid": "521302", "url": "https://it.wikipedia.org/wiki?curid=3828640", "title": "Nawaf Al Abed", "text": ""}
{"id": "3828641", "revid": "521302", "url": "https://it.wikipedia.org/wiki?curid=3828641", "title": "Nawaf Al Abid", "text": ""}
{"id": "3828643", "revid": "287204", "url": "https://it.wikipedia.org/wiki?curid=3828643", "title": "Uaru", "text": "Uaru \u00e8 un genere comprendente due specie di pesci d'acqua dolce, appartenente alla famiglia Cichlidae, sottofamiglia Cichlasomatinae.\nDistribuzione e habitat.\nEntrambe le specie sono diffuse nel bacino del Rio delle Amazzoni e nei bacini di altri fiumi amazzonici come Rio Negro, Solim\u00f5es e Japur\u00e1, Tapaj\u00f3s e Atabapo.\nDescrizione.\nPresentano un corpo alto, piuttosto compresso ai fianchi, dal profilo discoidale allungato, con grosse pinne raggiate (la pinna dorsale ha i primi raggi allungati a guisa di cresta), occhi grandi, labbra carnose e scaglie ciclodi ben visibili. La livrea presenta un fondo pi\u00f9 o meno uniforme che varia dal giallo brunastro al grigio azzurro, macchiata di nero bruno (orizzontale per \"U. amphiacanthoides\" e verticale per \"U. fernandezyepezi\". Gli avannotti hanno una livrea molto attraente: bruna striata e marezzata di chiaro.\nLe dimensioni massime si attestano sui 25\u00a0cm.\nEtologia.\nSono animali sociali che vivono in branchi. I maschi tendono ad essere territoriali durante il periodo riproduttivo.\nRiproduzione.\nLa riproduzione \u00e8 esterna. Le uova (circa 200) sono curate dai genitori, cos\u00ec come le larve, una volta schiuse. Gli avannotti saranno poi lasciati soli una volta cresciuti.\nAlimentazione.\nLe specie del genere \"Uaru\" hanno dieta onnivora: si nutrono di piante acquatiche, crostacei, vermi ed insetti.\nPesca.\nEntrambe le specie sono pescate per essere allevate come riproduttori o direttamente per la vendita. \"Uaru amphiacanthoides\" \u00e8 pescato anche dagli abitanti dei luoghi d'origine per l'alimentazione.\nAcquariofilia.\nEntrambe le specie sono allevate da acquariofili appassionati.\nSpecie.\nIl genere comprende due specie:"}
{"id": "3828648", "revid": "729019", "url": "https://it.wikipedia.org/wiki?curid=3828648", "title": "Mura di Roccalbegna", "text": "Le mura di Roccalbegna costituiscono il sistema difensivo del nucleo storico del borgo di Roccalbegna, nella provincia di Grosseto, in Toscana.\nStoria.\nLa cinta muraria fu costruita nel corso del XIII secolo prima dai conti Aldobrandeschi e successivamente dalla Repubblica di Siena, che intervall\u00f2 il perimetro con torri di avvistamento. Nel corso del 1445 furono intrapresi alcuni lavori di ristrutturazione, da ricordare quelli del 1468 ad opera dell'architetto Giuliano di Bartolo. In et\u00e0 contemporanea \u00e8 stata demolita una parte delle mura con la porta di Montagna, che volgeva a nord.\nDescrizione.\nDelle antiche porte rimane oggi solamente la porta di Maremma, rivolta a sud, e che d\u00e0 all'esterno sulla piazzetta della chiesa della Madonna del Soccorso. La porta a nord, porta di Montagna, oggi non esiste pi\u00f9, ed \u00e8 la continuazione di via Garibaldi che si apre sulla piazza fuori dal perimetro, per la cui costruzione \u00e8 stata demolita una piccola parte delle mura. Delle torri senesi ne rimangono tre, di cui una riabbassata e notevolmente rimaneggiata."}
{"id": "3828655", "revid": "1543377", "url": "https://it.wikipedia.org/wiki?curid=3828655", "title": "Kala Patthar", "text": "Kala Patthar, che significa in hindi e nepalese 'pietra nera', \u00e8 una montagna nell'Himalaya nepalese. Si presenta come una prominenza sotto l'impressionante parete sud del Pumori (7.161\u00a0m).\nMolti escursionisti nella regione del monte Everest tentano di scalare il vertice del Kala Patthar, il quale fornisce il punto pi\u00f9 accessibile per visualizzare il Monte Everest. Molti trekker salgono fin qui perch\u00e9 da questo punto la vista dell'Everest, del Lhotse e del Nuptse nelle giornate limpide \u00e8 impressionante.\nL'ascesa di Kala Patthar inizia a Gorak Shep (5.164\u00a0m /16,942\u00a0ft), il campo base originale del Monte Everest.. Dopo una breve camminata nel letto del antico lago (che ora contiene un eliporto), la salita procede con una serie di ripidi tornanti prima di assestarsi un po' quando si attraversa il versante orientale della montagna. Il sentiero diventa ripido ancora una volta fino a raggiungere la cresta spazzata dal vento sommitale. Da l\u00ec, in 5-10 minuti, arrampicandosi sui massi, si raggiunge il culmine, contrassegnato con bandiere di preghiera.\nLa salita completa richiede di solito tra 1,5 e 2 ore. Se il tentativo viene fatto a partire da Lobuche, altre due o tre ore (solo andata) sono necessarie.\nL'altitudine \u00e8 comunemente indicata come 5.545 - 5.550\u00a0m (18.192 - 18.209 piedi). Un'altra fonte elenca l'altezza in 5.643 metri.\nIl Kala Patthar pu\u00f2 essere solo un vertice minore su un crinale che porta al Pumori, quindi persone diverse possono avere misurato diverse cime. C'\u00e8 un vertice minore lungo questo crinale vicino a , con un'altezza di circa 5.545 metri.\nIl vertice tradizionalmente denominato Kala Patthar, tuttavia, \u00e8 completamente decorato con bandiere di preghiera, che lo rende facilmente riconoscibile. La vetta \u00e8 stata dunque registrata a 5.643 metri."}
{"id": "3828656", "revid": "838137", "url": "https://it.wikipedia.org/wiki?curid=3828656", "title": "Casa Stenbock", "text": "Casa Stenbock (in estone Stenbocki Maja) \u00e8 uno fra i pi\u00f9 noti palazzi storici di Tallinn, la capitale dell'Estonia.\nSituato nella Citt\u00e0 Vecchia, dal 2000 l'edificio \u00e8 adibito a sede ufficiale del governo dell'Estonia e della Cancelleria di Stato estone.\nStoria.\nIl palazzo fu ideato e realizzato nell'ultimo ventennio del Settecento nell'ambito di un vasto piano architettonico per la costruzione di nuovi uffici amministrativi da parte del Governatorato di Reval (cos\u00ec chiamato dall'antico nome di Tallinn durante la dominazione russa). Fu progettato nel 1784 dall'architetto governativo Johann Caspahr Mohr come sede della Corte di Giustizia, ma solo il 20 luglio 1787, dopo numerose gare d'asta senza esito, il generale di brigata Jakob Pontus Stenbock assunse l'appalto della sua costruzione in cima alla collina di Toompea, nel cuore del centro medievale di Tallinn. Tuttavia le autorit\u00e0 russe locali incontrarono subito difficolt\u00e0 nel reperire i fondi da destinare ai lavori in conseguenza delle spese sostenute a livello centrale per finanziare la guerra russo-turca (1787-1792), tant'\u00e8 che il palazzo, non ancora completato, pass\u00f2 in propriet\u00e0 al conte Stenbock a copertura dei debiti. Questi port\u00f2 a compimento l'edificio probabilmente all'inizio del 1792, utilizzandolo poi come propria residenza cittadina.\nDopo la morte del conte, a partire dal 1828 quegli edifici del primo neoclassicismo russo, che nel loro insieme portano ancor oggi il nome del proprietario originale, passarono nelle mani del magistrato distrettuale e consigliere di stato Paul von Benckendorff (1784-1841), membro della potente confraternita dei Cavalieri Estoni alla quale ne concesse l'uso. Dopo averli impiegati a lungo come propria sede e ristrutturati per adattarli a collegio scolastico, la confraternita decise di acquistarli nel 1873, ma nel 1891 il palazzo torn\u00f2 in propriet\u00e0 del governatorato e sub\u00ec un nuovo restauro per essere finalmente adibito alla funzione di corte di giustizia per la quale era stato progettato un secolo prima, mantenendola poi anche dopo l'indipendenza dell'Estonia fino al novembre 1987.\nNel corso del XX secolo vi vennero ricavate anche delle abitazioni nella d\u00e9pendance semicircolare sul retro, ma tutta la struttura and\u00f2 progressivamente deteriorandosi, soprattutto negli anni dell'occupazione sovietica (dal 1939 al 1991), per la mancata manutenzione dell'edificio. Nel 1987 esso venne dichiarato inagibile e ne furono allontanati gli ultimi abitanti per il timore di nuovi crolli, dopo quelli che avevano gi\u00e0 interessato le due aule del tribunale e l'archivio. Il degrado prosegu\u00ec negli anni novanta, nonostante il palazzo fosse passato in dotazione agli uffici del governo estone indipendente, che nel 1996 intervenne con radicali lavori di risanamento conservativo e ricostruzione filologica di tetti, soffitti, pareti, porte, finestre e quant'altro rimosso nel corso della ristrutturazione. Il restauro si concluse all'alba del nuovo millennio e il 23 febbraio 2000 il pubblico fu ammesso a visitare Casa Stenbock rimessa a nuovo con un costo complessivo di 69 milioni di corone; vi furono quindi trasferiti gli uffici governativi (oltre 3 milioni di corone per l'arredamento) che ne presero possesso il 26 giugno, mentre la prima seduta del governo estone (fino ad allora sistemato provvisoriamente nel Castello di Toompea) vi ebbe luogo l'8 agosto. La cerimonia ufficiale di inaugurazione, presieduta dall'arcivescovo della chiesa evangelica luterana estone Jaan Kiivit junior, si svolse il 6 settembre 2000.\nDescrizione.\nProgettata nelle forme semplici e lineari di puro stile classicista, Casa Stenbock svetta in cima al versante settentrionale della collina di Toompea, la citt\u00e0 vecchia di Tallinn. Secondo i dettami architettonici dell'epoca, il complesso si sviluppa attorno a un cortile interno, al cui centro si erge solitario un longevo tiglio di 150 anni, e si articola in due corpi: quello principale rivolto a nord, verso il Baltico (Golfo di Finlandia), e una d\u00e9pendance semicircolare a sud (originariamente destinata a magazzino, scuderia e prigione).\nLa facciata, distribuita su tre piani, \u00e8 movimentata da un'ampia balconata centrale (demolita nel 1889, ma ripristinata durante l'ultimo restauro), sorretta da sei colonne doriche con rispettive paraste in pietra dolomite proveniente dall'isola di Saaremaa, dalla scansione modulare delle finestre ad ogni piano (incorniciate con decorazione alternata quelle del primo) e coronata da un frontone poco rilevato che riprende la dentellatura del cornicione conclusivo.\nGli interni, su disegno moderno di Peeter Tambu, richiamano fin dall'ingresso l'ascetismo nordico, con toni freddi e luminosi. Gli antichi uffici giudiziari del primo piano sono oggi utilizzati dalla segreteria del primo ministro, mentre nella grande aula giudiziaria dell'ala ovest si tengono ora le sedute del governo. Di fronte si apre l'imponente Sala dei primi ministri, con i ritratti di otto capi di governo della prima indipendenza estone. L'ala est ospita il gabinetto del primo ministro, la Sala verde (per i ricevimenti) e la Sala blu (per le riunioni). All'ultimo piano sono sistemati la segreteria di stato e l'ufficio strategico, mentre nella d\u00e9pendance si trovano gli uffici dei consiglieri del primo ministro e dei funzionari del governo."}
{"id": "3828660", "revid": "88812", "url": "https://it.wikipedia.org/wiki?curid=3828660", "title": "Claude Catherine de Clermont", "text": ""}
{"id": "3828671", "revid": "155634", "url": "https://it.wikipedia.org/wiki?curid=3828671", "title": "Truls Johansen", "text": "Biografia.\nJohansen debutt\u00f2 in gare FIS il 26 novembre 2004 a Kiruna in Svezia. Nel 2009 inizi\u00f2 a partecipare a competizioni sciistiche di alto livello esordendo in Coppa Europa (il 17 novembre a Wittenburg, senza completare la prova) e disputando lo slalom speciale ai Mondiali juniores di Garmisch-Partenkirchen piazzandosi al 13\u00ba posto.\nIl 6 marzo 2011 partecip\u00f2 alla sua prima gara di Coppa del Mondo, lo slalom speciale di Kranjska Gora, chiuso senza qualificarsi per la seconda manche. Nello stesso anno, il 7 dicembre, conquist\u00f2 il primo podio in Coppa Europa, giungendo 2\u00ba nello slalom speciale tenutosi sulle nevi di casa di Trysil alle spalle del compagno di squadra Lars Elton Myhre. Il 16 gennaio 2012 colse a M\u00e9ribel la sua prima vittoria nel circuito continentale, in slalom speciale, e il 29 gennaio 2013 il suo miglior piazzamento di carriera in Coppa del Mondo: 9\u00ba nello slalom parallelo di Mosca.\nIl 15 dicembre 2014 ottenne la sua ultima vittoria, nonch\u00e9 ultimo podio, in Coppa Europa, nello slalom parallelo di San Vigilio di Marebbe; il 27 gennaio seguente prese parte alla sua ultima prova di Coppa del Mondo, lo slalom speciale di Schladming nel quale usc\u00ec durante la prima manche. Si conged\u00f2 dal Circo bianco il 28 marzo successivo in occasione dei Campionati norvegesi 2015 e pochi giorni dopo annunci\u00f2 il suo ritiro, sebbene in seguito abbia ancora disputato due gare FIS nel gennaio del 2016; in carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nPR = parallelo"}
{"id": "3828681", "revid": "287204", "url": "https://it.wikipedia.org/wiki?curid=3828681", "title": "Vuolijoki", "text": "Vuolijoki \u00e8 stato un comune finlandese; fa attualmente parte della citt\u00e0 di Kajaani.\nStoria.\nFondato nel 1915, comune indipendente fino al 2007, a partire da tale anno \u00e8 stato incorporato nella citt\u00e0 di Kajaani.\nNel 2004 il comune contava 2643 abitanti, distribuiti su una superficie di oltre 895\u00a0km\u00b2, dei quali 203 ricoperti di acqua, per una densit\u00e0 di 3.8 abitanti per km\u00b2."}
{"id": "3828683", "revid": "1543377", "url": "https://it.wikipedia.org/wiki?curid=3828683", "title": "Jackie McDaniels", "text": "Biografia.\nLa McDaniels \u00e8 stata la prima donna ad aver vinto un evento delle WSOP riservato alle sole donne. Si trattava del $100 Limit 7 Card Stud, evento con il buy-in pi\u00f9 basso nella storia delle World Series of Poker.\nHa collezionato un altro piazzamento a premi alle WSOP 1980, piazzandosi al secondo posto nell'evento 9 ($600 Mixed Doubles No Limit Hold'em).\nLa McDaniels si trasfer\u00ec a Las Vegas nel 1960, entrando poi a far parte del corpo di polizia locale; rimase nella polizia per dieci anni. Successivamente si dedic\u00f2 al poker ed infine scelse la strada dello spettacolo, divenendo ballerina a 47 anni. Ha lavorato con la nota ballerina Peggy Ryan fino al 2004; successivamente \u00e8 divenuta parte del cast del musical \"Las Vegas Follies\"."}
{"id": "3828690", "revid": "767487", "url": "https://it.wikipedia.org/wiki?curid=3828690", "title": "Kostoml\u00e1tky", "text": "Kostoml\u00e1tky \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3828691", "revid": "287204", "url": "https://it.wikipedia.org/wiki?curid=3828691", "title": "Kostomlatky", "text": ""}
{"id": "3828696", "revid": "110157", "url": "https://it.wikipedia.org/wiki?curid=3828696", "title": "Kostomlaty nad Labem", "text": "Kostomlaty nad Labem \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3828697", "revid": "599013", "url": "https://it.wikipedia.org/wiki?curid=3828697", "title": "Mika Kottila", "text": "Carriera.\nNazionale.\nKottila ha disputato 31 partite per la , segnando 6 reti."}
{"id": "3828698", "revid": "287204", "url": "https://it.wikipedia.org/wiki?curid=3828698", "title": "Ko\u0161\u00edk", "text": " \nKo\u0161\u00edk \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3828699", "revid": "287204", "url": "https://it.wikipedia.org/wiki?curid=3828699", "title": "Kosik", "text": ""}
{"id": "3828700", "revid": "1873017", "url": "https://it.wikipedia.org/wiki?curid=3828700", "title": "Kansuiryu Karate", "text": "Il \u00e8 uno stile di karate giapponese fondato da Yukio Mizutani e Kanji Inoki nel 1979.\n\u00c8 noto per la sua formazione full contact.\nYukio Mizutani (\u6c34 \u8c37 \u5f81\u592b, Yukio Mizutani) E Antonio Inoki (\u732a \u6728 \u5bdb \u81f3, Kanji Inoki), Fonda il Kansuiryu Karate nella prefettura di Mie in Giappone del sud.\nDa giovane Yukio Mizutani si rec\u00f2 ad Okinawa e ha studio lo stile di Matsubayashi Ryu Shorin-Ryu Karate sotto Shoshin Nagamine.\nAl ritorno in Giappone Mizu Sensei inizi\u00f2 ad insegnare karate e ben presto guadagnando una reputazione come un istruttore severo che esigeva impegno totale e incondizionato dai suoi studenti.\nStudiare Karate con Mizu Sensei era davvero difficile ed il tasso di abbandono tra gli studenti era stata elevata.\nIl Sensei Inoki \"wrestler professionist\"a addestrato da Karl Gotch ed esperto di karate, deve la sua fama ai combattimenti vibnti in Asia, Pakistan e Stati Uniti.\nOggi Inoki \u00e8 famoso in Giappone come Muhammad Ali in Occidente (in realt\u00e0 i due hanno combattuto una volta, il risultato \u00e8 un pareggio scialbo).\nMizutani not\u00f2 Inoki e immediatamente gli propose un incontro, ma tale lotta non ebbe mai luogo. \nI due capirono di avere molto in comune e divennero i creatori del Kansuiryu Karate, che trasferirono ai combattenti di karate pi\u00f9 meritevoli, in Usa Victor Saikon, in Europa Fabio Martella, Andy Hug, Tomas Vincent.\nOggi in Giappone la scuola accetta solo su invito nuovi allievi."}
{"id": "3828703", "revid": "767487", "url": "https://it.wikipedia.org/wiki?curid=3828703", "title": "Kouty (Boemia centrale)", "text": "Kouty \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3828705", "revid": "767487", "url": "https://it.wikipedia.org/wiki?curid=3828705", "title": "The Mysterious Mr. Browning", "text": "The Mysterious Mr. Browning \u00e8 un film muto del 1918 diretto da Sidney M. Golden (Sidney M. Goldin).\nTrama.\nLo stimato e ricco mister Browning di notte si trasforma in Red Harrigan, frequentatore di bettole e di malavitosi. Messo a capo di una gang, Harrigan \u00e8 protagonista di una serie di fughe e di inseguimenti. Un detective sulle sue tracce scoprir\u00e0 che Browning \u00e8 suo fratello. E che il motivo della sua doppia vita era proprio quello di riuscire a ritrovarlo.\nProduzione.\nIl film fu prodotto dalla H.N. Nelson Attractions, una compagnia che produsse questo solo film.\nFu girato nel Michigan a Detroit all'Homes &amp; parks on Woodward Avenue &amp; the Detroit River e al Residence of H.N. Torrey di Grosse Pointe Shores nell'estate del 1918.\nDistribuzione.\nDistribuito dalla Arrow Film Corporation, il film usc\u00ec nelle sale cinematografiche USA nel 1918. Usc\u00ec in prima il 15 dicembre 1918 a Detroit."}
{"id": "3828709", "revid": "110157", "url": "https://it.wikipedia.org/wiki?curid=3828709", "title": "Kovanice", "text": "Kovanice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3828710", "revid": "1305772", "url": "https://it.wikipedia.org/wiki?curid=3828710", "title": "Zeno Braitenberg", "text": "Biografia.\nZeno Braitenberg nasce a Napoli nel 1964. \u00c8 cresciuto a Tubinga, dove il padre, lo scienziato Valentino von Braitenberg, lavorava al Max-Planck-Institut. Dopo aver conseguito la maturit\u00e0 presso l'Uhland-Gymnasium della citt\u00e0 tedesca e aver studiato legge a W\u00fcrzburg ed Innsbruck, ha intrapreso la carriera di giornalista, prima presso la tv di stato austriaca ORF, poi, dal 1995 presso il RAI Sender Bozen, emittente in lingua tedesca della RAI Radiotelevisione italiana della provincia autonoma di Bolzano, dove ricopre il ruolo di caposervizio e conduttore del Tagesschau (\"telegiornale\").\nZeno Braitenberg ha scritto libri sulla storia, la cultura e la societ\u00e0 altoatesina. La sua passione per musica, teatro e letteratura lo ha spinto anche ad affrontare la carriera teatrale (ha recitato presso il Vereinigte B\u00fchnen Bozen) e soprattutto musicale: con alcuni amici di Merano (Umberto Carrescia, Gregor Marini, Hartwig Mumelter) ha fondato l'ensemble musicale \"Aluna Quartet\", nella quale egli stesso \u00e8 polistrumentista e vocalist, e che ha riscosso un grande successo nell'area linguistica tedesca.\nRisiede a Merano presso la dimora di famiglia, Castel San Zeno. Ha tre figli, Emilia, Paul e Carl Laurenz"}
{"id": "3828718", "revid": "101313205", "url": "https://it.wikipedia.org/wiki?curid=3828718", "title": "Um el Ma", "text": "Vicino al centro urbano di Awbari nel cuore del deserto, tra le dune sabbiose del Sahara Libico si trova il lago Um El Ma.\nL'acqua di questa grande oasi circondata dalle palme viene da numerose sorgenti sotterranee che arrivano fino in superficie.\nIl lago non ha una fauna molto abbondante, la specie pi\u00f9 numerosa \u00e8 formata da minuscoli gamberetti."}
{"id": "3828724", "revid": "125066732", "url": "https://it.wikipedia.org/wiki?curid=3828724", "title": "Murano (goletta)", "text": "La Murano \u00e8 stata una goletta ad elica della Regia Marina, utilizzata negli ultimi anni anche come rimorchiatore. \nCaratteristiche.\nProgettata dal direttore generale delle Costruzioni Navali Benedetto Brin, la nave formava, insieme alla capoclasse \"Mestre\", una classe di due golette, con scafo in legno e carena ricoperta di rame. L'armamento delle due unit\u00e0, dati i compiti ausiliari cui erano destinate, era molto ridotto, risultando composto da due cannoni in bronzo a canna rigata da 75\u00a0mm N.1.\nOltre all'armamento velico a goletta (alberi di trinchetto e maestra a vele auriche), le due golette disponevano di un apparato motore ausiliario, composto da una macchina alternativa a vapore alimentata da una caldaia (con scorta di 38 tonnellate di carbone): quello della \"Murano\" (leggermente pi\u00f9 potente di quello della \"Mestre\") imprimeva la potenza di 222 HP (163\u00a0kW) ad un'elica singola, permettendo di sviluppare una velocit\u00e0 massima di 8-9 nodi, non molto elevata ma adatta ai ruoli secondari cui queste unit\u00e0 erano destinate. Tali apparati motori non erano di nuova costruzione, ma erano invece stati prodotti nel 1860 dall'officina triestina Strudthoff per le pirocannoniere austroungariche \"Wildfang\" e \"Scharfsch\u00fctze\" in servizio sul lago di Garda: le due unit\u00e0, passate alla Regia Marina dopo la terza guerra d\u2019indipendenza e ribattezzate rispettivamente \"Mestre\" e \"Borgoforte\", erano state radiate nell'agosto 1868 (\"Mestre\") e nel maggio 1869 (\"Borgoforte\") in quanto ritenute superflue, dato che il Lago di Garda era ormai quasi interamente italiano, ma i loro apparati motori, ancora in buone condizioni, erano stati inviati a Venezia per essere installati sulle due golette (quello della \"Mestre\" sulla nave omonima e quello della \"Borgoforte\" sulla \"Murano\").\nDurante le prove di collaudo effettuate nel 1875, la \"Murano\", con un dislocamento alle prove di 291,3 tonnellate ed i due terzi della riserva di carbone a bordo, svilupp\u00f2 una potenza di 211 HP (155\u00a0kW) e raggiunse la velocit\u00e0 di 9,2 nodi, con l'elica che compiva 85 giri al minuto. \nBench\u00e9 le esigenze che avevano portato alla costruzione di una serie di golette ad elica (classi Ischia e Mestre), ovvero la lotta al brigantaggio, alla guerriglia filoborbonica, al contrabbando ed alla fuga in Africa dei renitenti alla leva \u2013 fenomeni per contrastare i quali erano ritenute utili delle piccole ed economiche unit\u00e0 di utilizzo prevalentemente costiero \u2013 fossero ormai cessate, le due unit\u00e0 ebbero comunque intenso impiego in vari ruoli: mentre per la \"Mestre\" tali compiti si esplicitarono soprattutto in ruoli di presenza navale all'estero, la \"Murano\" ebbe impiego soprattutto in acque italiane. Tra le due golette vi erano alcune leggere differenze: a minori dislocamento e pescaggio della \"Murano\", corrispondeva una minore potenza dell'apparato motore della \"Mestre\".\nStoria.\nCostruita tra il gennaio 1874 ed il maggio 1875 nell'Arsenale di Venezia, la \"Murano\", nello stesso 1875, venne dislocata a Livorno, dove permase sino al 1882, adibita a svariati compiti locali. In particolare, la goletta venne spesso impiegata per missioni di soccorso, svolgendone una trentina: prevalentemente si trattava di disincagliare navi arenate, ma vi furono anche compiti di salvataggio di naufraghi o di rimorchio di navi capovolte dal mare mosso, questi ultimi particolarmente difficoltosi.\nNei mesi autunnali del 1882 la \"Murano\" venne assegnata alla Squadra Permanente, venendo inviata in Grecia, poi venne dislocata in Sardegna (nell'agosto 1884 svolgeva servizio sanitario con base a Cagliari) e successivamente, nel 1885, ad Augusta, ove disimpegn\u00f2 servizio sanitario. Sue successive basi furono, nell'ordine, l'Asinara, Porto Torres e poi nuovamente Livorno.\nTra il novembre 1886 ed il maggio 1887 e tra il giugno 1887 ed il maggio 1889 la goletta fu utilizzata per la sorveglianza sull'attivit\u00e0 di pesca di corallo e spugne nelle acque della Sicilia, mentre nel 1890 venne destinata a compiti doganali, sempre lungo le coste sicule.\nIn seguito la \"Murano\" fu dislocata a Napoli, per uso locale, e rimase in tali ruoli sino all'inizio della prima guerra mondiale, quando, classificata nave sussidiaria di IV classe, era in uso come nave scuola. Nel corso del conflitto la goletta, restando a Napoli, divenne sede della Sezione Amministrativa dell'Aviazione Navale, dei Motoscafi e delle Ostruzioni. Conclusa la guerra, nel 1918, la \"Murano\" venne impiegata nei collaudi delle armi di piccolo calibro e subacquee.\nDisalberata, l'anziana goletta venne impiegata come rimorchiatore, sempre nelle acque di Napoli, dal settembre 1919 al 27 marzo 1922. Radiata il 4 gennaio 1923\u00a0\u2013 la \"Murano\" fu la goletta della Regia Marina che rimase in servizio pi\u00f9 a lungo, con 47 anni all'attivo, e l'ultima ad essere radiata \u2013, la nave venne avviata alla demolizione."}
{"id": "3828729", "revid": "182193", "url": "https://it.wikipedia.org/wiki?curid=3828729", "title": "Zeno von Braitenberg", "text": ""}
{"id": "3828731", "revid": "300067", "url": "https://it.wikipedia.org/wiki?curid=3828731", "title": "Hans-Joachim Otto", "text": "\u00c8 stato Presidente della Federazione cestistica della Repubblica Democratica Tedesca (DBV) dal 1958 al 1969. Dal 1960 al 1984 \u00e8 stato Tesoriere del FIBA Central Board. Ebbe un ruolo importante nella fusione tra la DBV e la DBB.\nFu inoltre tra i protagonisti del movimento antifascista giovanile in Germania Est negli anni quaranta e cinquanta."}
{"id": "3828737", "revid": "599013", "url": "https://it.wikipedia.org/wiki?curid=3828737", "title": "Martin Kaalma", "text": "Carriera.\nClub.\nHa disputato tutta la sua carriera in patria. Negli anni di maggior successo, quando ha militato in nazionale, giocava nel Flora Tallin.\nNazionale.\nKaalma ha disputato 35 partite per la , 16 con l'Under-21 e 1 sia con l'Under-16 che con l'Under-19."}
{"id": "3828739", "revid": "307923", "url": "https://it.wikipedia.org/wiki?curid=3828739", "title": "Distretto di Kemer", "text": ""}
{"id": "3828740", "revid": "682686", "url": "https://it.wikipedia.org/wiki?curid=3828740", "title": "Un chien andalou", "text": ""}
{"id": "3828742", "revid": "1305772", "url": "https://it.wikipedia.org/wiki?curid=3828742", "title": "Distretto di Alt\u0131nyayla", "text": ""}
{"id": "3828743", "revid": "307923", "url": "https://it.wikipedia.org/wiki?curid=3828743", "title": "Alt\u0131nyayla", "text": ""}
{"id": "3828744", "revid": "300067", "url": "https://it.wikipedia.org/wiki?curid=3828744", "title": "Turgut Atakol", "text": "Carriera.\nPrima di dedicarsi alla carriera arbitrale, ha vestisto la maglia del Galatasaray. Ha diretto 79 incontri a livello internazionale, il pi\u00f9 importante dei quali la finale del FIBA EuroBasket 1955 tra e .\nHa fatto parte della Commissione Tecnica FIBA per vent'anni (dal 1956 al 1976). Fu il primo Presidente della Federazione cestistica della Turchia, rimanendo in carica dal 1958 al 1964.\nMembro del Comitato Olimpico Nazionale Turco gi\u00e0 dagli anni sessanta, ne divenne Segretario generale dal 1973 al 1982 e Presidente dal 1982 al 1988. \u00c8 stato membro del CIO dal 1984."}
{"id": "3828746", "revid": "767487", "url": "https://it.wikipedia.org/wiki?curid=3828746", "title": "The Human Centipede 2 (Full Sequence)", "text": "The Human Centipede 2 (Full Sequence) \u00e8 un film del 2011 diretto da Tom Six, sequel di \"The Human Centipede (First Sequence)\" e seconda pellicola della trilogia ideata e diretta dal regista olandese.\nTrama.\nMartin Lomax, sorvegliante di un parcheggio sotterraneo londinese, sta guardando \"The Human Centipede (First Sequence)\", un film di cui \u00e8 ossessionato (in una scena lo si vede masturbare con il pene avvolto nella carta vetrata mentre guarda la pellicola) al punto da tenerne un album di appunti estremamente dettagliato e un centopiedi come animale domestico in un terrario. \nIl protagonista ha evidenti problemi mentali, causati dai passati stupri del padre (ormai in carcere), l'odio della madre e l'assunzione di pesanti farmaci prescritti dall'ambiguo Dr. Sebring (che uccider\u00e0 in seguito incontrandolo nel parcheggio dopo aver ricevuto del sesso orale da una prostituta e aver detto che il desiderio nascosto \u00e8 di \"sbattersi il ragazzo ritardato\" riferendosi a Martin) per giunta Martin e sua madre sono vittima delle vessazioni del loro vicino di casa, un violento energumeno che spesso li minaccia e molto frequentemente picchia Martin.\nL'unico scopo di Martin \u00e8 emulare il Dr. Josef Heiter (il chirurgo del primo film) e quindi unire alcune persone fra di loro, fra cui Ashlynn Yennie (una delle protagoniste del primo film, che incontra Martin pensando di essere portata sul set di un film di Tarantino), per ottenere il suo personale \"centopiedi umano\".\nSi impadronisce quindi di un magazzino isolato e inizia a tramortire e rapire coloro che si trovano nel parcheggio in cui lavora.\nRadunate dieci vittime (pi\u00f9 tre decedute prematuramente) all'interno del magazzino, Martin esegue l'intervento con i mezzi che ha a disposizione, rompendo i denti degli sfortunati con un martello, tagliando loro i tendini e cucendo con una graffettatrice le bocche degli uni con gli ani degli altri. Somministra infine un forte lassativo a ogni individuo scatenando cos\u00ec il trasferimento di liquami da un corpo all'altro per accertarsi del successo dell'operazione. La deviazione mentale di Martin lo porta a stuprare la ragazza che fa da \"coda\" al centopiedi umano col pene avvolto nel filo spinato.\nDelle tre persone decedute, una in realt\u00e0 \u00e8 ancora viva ed \u00e8 una donna incinta che, in preda alle doglie, si rialza e riesce a scappare salendo su un'automobile; qui partorisce ma uccide il neonato schiacciandogli la testa con l'acceleratore che preme istericamente. Nel frattempo, approfittando della confusione, una delle vittime riesce a forza a staccarsi dal \"centopiedi umano\" ma Martin, furioso, la uccide sparandogli un colpo in testa insieme alle altre quattro persone ancora unite.\nAshlynn, unita all'altra met\u00e0 del centipede, riesce a colpire i genitali di Martin e, conficcandogli un imbuto nel deretano, gli inserisce il centopiedi domestico. Martin, per tutta risposta, la pugnala il collo e barcolla fuori urlando.\nIl film si conclude con Martin che sta guardando il finale di \"The Human Centipede (First Sequence)\" presso la sua postazione di lavoro.\nLancio.\nIl regista Tom Six, parlando del film, ha affermato che il primo \"The Human Centipede (First Sequence)\" serviva per fare familiarizzare il pubblico con l'idea del \"centopiedi umano\", mentre il sequel sarebbe stato molto pi\u00f9 violento ed esplicito tanto da fare sembrare il precedente \"My Little Pony\" in confronto al seguito. L'intenzione del regista era di creare un metafilm incentrato sull'effetto copycat, idea rafforzata dalle stesse critiche ricevute che sostenevano la possibilit\u00e0 che qualcuno potesse realmente imitare quanto accade nella pellicola.\nOltre a essere ambientato nel Regno Unito, rispetto al film precedente \"The Human Centipede 2 (Full Sequence)\" pone enfasi sul concetto di oscuro e sporco, che si associa al protagonista mentalmente disturbato, di bassa statura, obeso e asmatico, utilizzando il bianco e nero e riducendo al minimo i dialoghi in favore di strilli, piagnucolii e continui colpi di tosse. Inoltre, mentre il Dr. Heiter agiva in modo preciso e meticoloso basandosi sulla sua esperienza di medico, contrariamente Martin Lomax opera in modo grossolano e improvvisato tanto che la \"tagline\" del sequel, in antitesi con quella del primo film, pubblicizza la pellicola come \"100% medicalmente inaccurata\".\nA scopo promozionale, durante la proiezione in anteprima del film al Fantastic Fest di Austin \u00e8 stata allestita un'ambulanza all'esterno del cinema e sono stati messi a disposizione sacchetti per il vomito per ciascuna poltrona. Dopo la proiezione una donna si sarebbe realmente sentita male richiedendo il soccorso di due veri paramedici.\nCensura.\n\"The Human Centipede 2 (Full Sequence)\" \u00e8 stato proibito nel Regno Unito, con la commissione di censura che ha affermato: \"Ci sono pochi tentavi di ritrarre ciascuna delle vittime nel film come qualcosa di diverso rispetto a oggetti da brutalizzare, degradare e mutilare per il divertimento e l'eccitazione del personaggio centrale, cos\u00ec come per il piacere del pubblico\", aggiungendo inoltre che \"pone un rischio reale, al contrario di uno fantasioso, che sia probabile che si verifichino danni ai potenziali spettatori\". Nonostante la commissione avesse inizialmente sostenuto l'inutilit\u00e0 di eventuali tagli, alla fine il film ha ottenuto il nulla osta col divieto ai minori di 18 anni in seguito all'effettuazione di 32 tagli per la durata complessiva di 2 minuti e 37 secondi. Questi tagli riguardano scene di violenza sessuale, violenza esplicita e la possibilit\u00e0 di incorrere in reati di oscenit\u00e0.\nIn Australia sono stati richiesti 30 secondi di tagli e il film \u00e8 stato inizialmente proibito pure in Germania, mentre la versione in DVD \u00e8 tuttora proibita in Nuova Zelanda.\nNel 2016 un insegnante di una scuola superiore del Tennessee, negli Stati Uniti d'America, \u00e8 stato sospeso dopo avere proiettato in aula il film.\nAccoglienza.\nRispetto al suo predecessore, il film ha ottenuto generalmente un'accoglienza pi\u00f9 negativa. Sul sito aggregatore Rotten Tomatoes ha ottenuto il 29% delle recensioni professionali positive, con un voto medio di 3,28 su 10 basato su 82 critiche, mentre su Metacritic ha ricevuto una valutazione di 17 su 100, basata su 22 recensioni. Brad Miska di Bloody Disgusting lo ha definito ingegnoso e coraggioso e, nella sua esasperazione, manifesta palesemente che tutto ci\u00f2 non corrisponde alla realt\u00e0. Il critico Roger Ebert, che non aveva assegnato alcuna stella al primo film della serie, ha valutato il sequel dandogli zero stelle e definendolo \"riprovevole, sconcertante, brutto, senz'arte e un affronto a qualsiasi concetto, per quanto remoto, di decenza umana\".\nSequel.\nNell'agosto 2011, Six gi\u00e0 lavorava sul terzo film, che sar\u00e0 intitolato \"The Human Centipede 3 (Final Sequence)\". Six ha rivelato che il film sar\u00e0 molto diverso dai precedenti, e comincer\u00e0 dal suo finale. Le parti della trilogia formerebbero cos\u00ec un film continuo di circa quattro ore e mezza, esplicita metafora del centopiedi. Egli ha anche affermato che il terzo film risponder\u00e0 ad alcune domande importanti, avr\u00e0 uno strano lieto fine, e sar\u00e0 l'ultimo della serie, in quanto lui non ha intenzione di fare altri film sul \"centopiedi umano\"."}
{"id": "3828748", "revid": "767487", "url": "https://it.wikipedia.org/wiki?curid=3828748", "title": "The Woman the Germans Shot", "text": "The Woman the Germans Shot \u00e8 un film muto del 1918 diretto da John G. Adolfi.\n\u00c8 un film biografico dedicato alla vita di Edith Cavell, l'infermiera fucilata dai tedeschi durante la prima guerra mondiale per aver aiutato duecento militari alleati a fuggire dal Belgio occupato. La vicenda di Edith Cavell era gi\u00e0 stata portata sullo schermo nel 1915 con il film \"Nurse and Martyr\" di Percy Moran. Sar\u00e0 poi ripresa in \"Dawn\", un film del 1928 di Herbert Wilcox con Sybil Thorndike e, nel 1939, sempre diretto da Wilcox, in \"La storia d'Edith Cavell\" con Anna Neagle.\nTrama.\nGeorge Brooks \u00e8 innamorato di Edith Clavell. Quando capisce che lei vuole dedicare la sua vita alla cura dei malati, George si arruola nell'esercito. Passano gli anni. Allo scoppio della prima guerra mondiale, Edith \u00e8 infermiera della Croce rossa. Il Belgio viene invaso dai tedeschi. Lei, in un piccolo villaggio belga, cerca di aiutare Frank, il figlio di George, che \u00e8 rimasto ferito. Ma i tedeschi la arrestano. Nonostante una mobilitazione internazionale che cerca di salvare l'infermiera, Edith sar\u00e0 condannata alla fucilazione.\nProduzione.\nIl film fu prodotto dalla Frank J. Carroll Productions e dalla Joseph L. Plunkett.\nDistribuzione.\nDistribuito dalla Select Pictures Corporation, il film usc\u00ec nelle sale cinematografiche USA il 27 ottobre 1918. Il film ha come titolo copyright \"The Cavell Case\". \u00c8 conosciuto anche come \"Edith Cavell\"."}
{"id": "3828749", "revid": "767487", "url": "https://it.wikipedia.org/wiki?curid=3828749", "title": "Inthas", "text": "Gli Inthas sono pescatori del sudest della Birmania.\nGi\u00e0 da piccoli sono formati per svolgere quest'attivit\u00e0 sulle acque del Lago Inle imparando anche a remare con i piedi.\nUsano uno strumento curioso per pescare; una cesta conica fatta di bamb\u00f9 e rete che viene lanciata sul fondo del lago e poi incominciano a battere sulla superficie dell'acqua per spaventare i pesci tra le alghe e recuperano la cesta rapidamente."}
{"id": "3828750", "revid": "110157", "url": "https://it.wikipedia.org/wiki?curid=3828750", "title": "Markus Perwanger", "text": "Biografia.\nMarkus Perwanger trascorse la sua infanzia a Redagno (\"Radein\"), frazione di Aldino, e consegu\u00ec la maturit\u00e0 classica presso il \"Franziskanergymnasium\" di Bolzano. Successivamente studi\u00f2 scienze politiche presso l'Universit\u00e0 di Firenze, laureandosi con dottorato in diritto amministrativo. In seguito intraprese la carriera giornalistica, venendo assunto all'ufficio stampa della provincia autonoma di Bolzano. Sedette in Consiglio Comunale a Bolzano dal 1985 al 1988, eletto nelle liste del S\u00fcdtiroler Volkspartei.\nDal 1988 Perwanger lavora presso il RAI Sender Bozen, struttura in lingua tedesca della RAI (Radiotelevisione Italiana), della quale \u00e8 diventato vicedirettore nel 1998, nel 1999 caporedattore del notiziario e, dal 2006, responsabile della struttura. Ha realizzato numerosi reportage per la radio e la televisione, ed \u00e8 inoltre docente presso la Libera Universit\u00e0 di Bolzano e l'Institut zur F\u00f6rderung publizistischen Nachwuchses di Monaco."}
{"id": "3828752", "revid": "1494169", "url": "https://it.wikipedia.org/wiki?curid=3828752", "title": "Marco Zanotti", "text": ""}
{"id": "3828755", "revid": "88740", "url": "https://it.wikipedia.org/wiki?curid=3828755", "title": "La chiave (romanzo)", "text": "La chiave \u00e8 un romanzo scritto dal giapponese Jun'ichir\u014d Tanizaki nel 1956.\nTrama.\nNel libro vengono riportati, alternandoli, i diari di un professore cinquantaseienne e della moglie di lui, di una decina di anni pi\u00f9 giovane. Il professore ha deciso di rendere pi\u00f9 interessanti i propri rapporti sessuali con la moglie stimolandosi grazie alla gelosia provocatagli dalla sempre pi\u00f9 intensa attrazione che la donna prova per il signor Kimura, un amico di famiglia. Il marito tende a favorire tale nascente passione mentre cerca anche di sostenere la propria declinante virilit\u00e0 con vari farmaci.\nLa chiave citata nel titolo fa riferimento alla chiave del cassetto dove l'uomo conserva il proprio diario lasciato intenzionalmente in vista, con la velata speranza che sua moglie, approfittandone, legga segretamente il diario e si comporti poi secondo le aspettative del marito.\nAdattamenti cinematografici.\nDalla storia furono tratti il film \"La chiave\", diretto nel 1960 dal regista giapponese Kon Ichikawa, e l'omonimo \"La chiave\", diretto invece dall'italiano Tinto Brass nel 1983 e ambientato in Italia ai tempi del Fascismo."}
{"id": "3828757", "revid": "56620", "url": "https://it.wikipedia.org/wiki?curid=3828757", "title": "Abu Dhabi Sport", "text": ""}
{"id": "3828769", "revid": "155634", "url": "https://it.wikipedia.org/wiki?curid=3828769", "title": "Johan Pietil\u00e4 Holmner", "text": "\u00c8 fratello di Maria, a sua volta sciatrice alpina di alto livello.\nBiografia.\nDebutt\u00f2 nel Circo bianco il 16 dicembre 2006 a Geilo disputando uno slalom speciale valido come gara FIS, giungendo 25\u00ba. Il 21 gennaio 2009 esord\u00ec in Coppa Europa nello slalom speciale di Courchevel, senza concluderlo, mentre l'esordio in Coppa del Mondo avvenne il 6 gennaio 2011 nello slalom speciale di Zagabria Sljeme, concluso senza riuscire a qualificarsi per la seconda manche. Il 21 dicembre dello stesso anno conquist\u00f2 il suo unico successo, nonch\u00e9 unico podio, in Coppa Europa, vincendo lo slalom parallelo tenutosi a San Vigilio di Marebbe.\nIl 22 gennaio 2012 disput\u00f2 a Kitzb\u00fchel la sua ultima gara di Coppa del Mondo, senza concluderla; nel massimo circuito internazionale non port\u00f2 mai a termine alcuna gara. L'11 marzo 2013 a Kranjska Gora fu per l'ultima volta in carriera al cancelletto di partenza in Coppa Europa, ma anche in quell'occasione non termin\u00f2 la prova; si conged\u00f2 dalle competizioni il 12 aprile successivo in occasione di una gara FIS disputata a Lindvallen.\nPalmar\u00e8s.\nCoppa Europa.\nCoppa Europa - vittorie.\nLegenda:\nPR = slalom parallelo"}
{"id": "3828774", "revid": "300067", "url": "https://it.wikipedia.org/wiki?curid=3828774", "title": "Dionisio Calvo", "text": "Carriera.\nDa cestista ha militato nella squadra dell'Universit\u00e0 delle Filippine, vestendo anche la maglia della Nazionale. In seguito si \u00e8 dedicato alla carriera da allenatore; ha allenato varie squadre della NCAA filippina, oltre ad aver guidato la nazionale filippina alle Olimpiadi 1936 (5\u00ba posto) e 1948. Ha inoltre vinto l'oro ai I Giochi asiatici del 1951.\nDa nuotatore ha rappresentato la propria nazionale ai Far Eastern Games del 1921 e 1923.\nNel 1960 \u00e8 stato tra i cofondatori della Asian Basketball Confederation (in seguito denominata FIBA Asia), ricoprendo l'incarico di Segretario Generale tra il 1963 ed il 1967."}
{"id": "3828776", "revid": "287204", "url": "https://it.wikipedia.org/wiki?curid=3828776", "title": "Liga Nationala de hochei", "text": ""}
{"id": "3828782", "revid": "767487", "url": "https://it.wikipedia.org/wiki?curid=3828782", "title": "Fabio Caballero", "text": "Carriera.\nClub.\nLa sua carriera da calciatore professionista inizia nel 2011, precisamente il 20 novembre, quando debutta con la maglia dell'Olimpia nel match contro il Cerro Porte\u00f1o, conclusosi con il risultato di 0-0 ."}
{"id": "3828789", "revid": "2128988", "url": "https://it.wikipedia.org/wiki?curid=3828789", "title": "'A storia mia ('O scippo)", "text": " 'A storia mia ('O scippo) \u00e8 il primo album in studio del cantante italiano Nino D'Angelo, pubblicato il 15 settembre 1976."}
{"id": "3828802", "revid": "438678", "url": "https://it.wikipedia.org/wiki?curid=3828802", "title": "Cansei de Ser Sexy", "text": ""}
{"id": "3828804", "revid": "4106", "url": "https://it.wikipedia.org/wiki?curid=3828804", "title": "Ciclismo ai Giochi della XXIX Olimpiade - Americana", "text": ""}
{"id": "3828815", "revid": "729019", "url": "https://it.wikipedia.org/wiki?curid=3828815", "title": "Stazione dei Docklands", "text": "La stazione dei Docklands \u00e8 una stazione ferroviaria che fornisce servizio Dublino, contea di Dublino, Irlanda. Fu aperta il 12 marzo 2007. Attualmente le linee che vi passano sono il Western Commuter della Dublin Suburban Rail, la linea 2 della Dublin Area Rapid Transit.\nLa sua costruzione fu resa necessaria perch\u00e9 la vicina stazione di Connolly non poteva pi\u00f9 gestire treni pendolari che collegavano Dublino alla contea di Meath. Attualmente la stazione \u00e8 uno dei terminali del Western Commuter.\nLa stazione \u00e8 collegata col centro della citt\u00e0 dai bus 93 e 151."}
{"id": "3828816", "revid": "599013", "url": "https://it.wikipedia.org/wiki?curid=3828816", "title": "Codice di commercio", "text": "Il codice di commercio \u00e8 uno dei codici presenti in vari ordinamenti di civil law, nel quale sono raccolte le norme del diritto commerciale. \nStoria.\n\u00c8 presente in quegli ordinamenti che, sul modello della codificazione napoleonica del 1807, suddividono il diritto privato tra codice civile e codice di commercio. "}
{"id": "3828825", "revid": "1305772", "url": "https://it.wikipedia.org/wiki?curid=3828825", "title": "Calciatori della Nazionale estone", "text": "In questa lista sono raccolti i calciatori che hanno rappresentato in almeno una partita la Nazionale estone. In grassetto i calciatori ancora in attivit\u00e0.\n\"Statistiche aggiornate al 27 marzo 2013.\""}
{"id": "3828826", "revid": "339392", "url": "https://it.wikipedia.org/wiki?curid=3828826", "title": "Vil\u2019kickogo", "text": ""}
{"id": "3828832", "revid": "110157", "url": "https://it.wikipedia.org/wiki?curid=3828832", "title": "Bibirevo (Mosca)", "text": "Il quartiere Bibirevo () \u00e8 un quartiere di Mosca sito nel Distretto Nord-orientale.\nSito sulla riva destra del fiume Ol'\u0161anka, prende il nome dal villaggio omonimo, noto sin dalla fine del XVI secolo. Villaggio e territorio furono fino al 1774 propriet\u00e0 del Convento dell'Ascensione (), sito all'interno del Cremlino. Durante l'estate del 1774 le suore si trasferirono a Bibirevo e terreni e villaggio divennero propriet\u00e0 dello Stato.\nNel 1852 a Bibirevo vivevano 164 agricoltori in 36 cascine e vi era una chiesa.\nIn Russia il toponimo Bibirevo \u00e8 molto diffuso. Tutte le ipotesi sull'origine del nome si rifanno direttamente o indirettamente alla presenza di castori (, in antico slavo \"\u0431\u0435\u0431\u0440\u044a\")."}
{"id": "3828833", "revid": "46291", "url": "https://it.wikipedia.org/wiki?curid=3828833", "title": "Citrus \u00d7 limettoides", "text": "La limetta palestinese (\"Citrus \u00d7 limettoides\"), detta anche limetta del Patriarca, \u00e8 un agrume del genere \"Citrus\", nella famiglia delle Rutaceae. Di antiche origini, proviene dall'India ed \u00e8 diffuso in Medio Oriente.\nDescrizione.\nLa pianta si sviluppa in arbusti o piccoli alberelli con rami spinosi.\nLe foglie di color verde chiaro hanno forma ovato-ellittiche, apice appuntito, e con picciolo privo di alette.\nI frutti hanno rari semi e polpa succosa con bassa acidit\u00e0. Hanno forma arrotondata, di medie dimensioni, e con umbone a volte pronunciato. La buccia sottile e liscia \u00e8 di colore giallo.\n\u00c8 pi\u00f9 resistente delle altre variet\u00e0 di limette alle basse temperature."}
{"id": "3828834", "revid": "767487", "url": "https://it.wikipedia.org/wiki?curid=3828834", "title": "CCS (gruppo musicale)", "text": "I CCS, acronimo di Collective Consciousness Society, sono stati un gruppo rock attivo negli anni settanta."}
{"id": "3828835", "revid": "438678", "url": "https://it.wikipedia.org/wiki?curid=3828835", "title": "Collective Consciousness Society", "text": ""}
{"id": "3828836", "revid": "729019", "url": "https://it.wikipedia.org/wiki?curid=3828836", "title": "Harris Performance Products", "text": "La Harris Performance Products \u00e8 un costruttore britannico di parti per motociclette.\nHa partecipato come costruttore al motomondiale e come team al campionato mondiale Superbike.\nStoria.\nL'azienda \u00e8 stata fondata nel 1972 dai fratelli Steve e Lester Harris, insieme a Steven Bayford, e ha sede a Hertford, in Inghilterra.\nPer quanto riguarda l'esperienza nel motomondiale, la Harris \u00e8 stata presente, sia come team che come fornitore di moto a squadre private, a partire dalla stagione 1992 fino al 1996 con una motocicletta equipaggiata dal motore della Yamaha YZR500, che prese il nome di Harris Yamaha 500, dopo che la casa giapponese aveva scelto di fornire i suoi motori a produttori esterni di telai, la stessa Harris e la francese ROC. La miglior stagione \u00e8 stata quella del 1993 quando chiuse sesta nel campionato costruttori racimolando 58 punti, mentre il pilota che ha ottenuto migliori risultati con questo modello \u00e8 stato John Reynolds, quando nel 1994 si \u00e8 posizionato quattordicesimo con 43 punti nella graduatoria piloti.\nDal 1996 al 1998 ha gestito il team ufficiale della Suzuki nel mondiale Superbike ed il conseguente sviluppo delle GSX-R 750. Nel 2003 fa il suo ritorno nel motomondiale collaborando con il team WCM nella costruzione di una nuova moto, la Harris WCM, che partecip\u00f2 anche nel 2004 e nel 2005, in questo caso sotto le insegne della ceca Blata.\nDopo diversi anni di assenza, in occasione dell'introduzione della classe Moto2, la Harris \u00e8 tornata nel mondiale presentando la propria moto, denominata Promo-Harris, che per\u00f2 ha partecipato solamente al campionato 2010 fornendo il team Jack &amp; Jones by A. Banderas. Nello stesso anno e con lo stesso modello di moto, ha partecipato al campionato spagnolo velocit\u00e0 nella classe Moto2, ottenendo il titolo di campione tra i costruttori."}
{"id": "3828837", "revid": "119763951", "url": "https://it.wikipedia.org/wiki?curid=3828837", "title": "Ponte ferroviario del Liffey", "text": "Il ponte ferroviario del Liffey (in inglese \"Liffey railway bridge\") \u00e8 un ponte ferroviario che attraversa il fiume Liffey, vicino alla stazione di Heuston, Dublino, Irlanda. Unisce le linee di provenienti da questa stazione a quelle della stazione di Connolly e viceversa. \u00c8 solitamente usato per il trasporto di merci ma spesso viene sfruttato per portare i tifosi delle squadre della GAA a Croke Park. Attualmente si sta parlando di unire le linee separate che terminano rispettivamente a Connolly e a Heuston in linee uniche passanti anche per questa galleria."}
{"id": "3828838", "revid": "46112968", "url": "https://it.wikipedia.org/wiki?curid=3828838", "title": "Promoharris", "text": ""}
{"id": "3828839", "revid": "46112989", "url": "https://it.wikipedia.org/wiki?curid=3828839", "title": "PromoHarris", "text": ""}
{"id": "3828843", "revid": "767487", "url": "https://it.wikipedia.org/wiki?curid=3828843", "title": "Dawn (film 1928)", "text": "Dawn \u00e8 un film muto del 1928 diretto da Herbert Wilcox.\n\u00c8 un film biografico dedicato alla vita di Edith Cavell, l'infermiera fucilata dai tedeschi durante la prima guerra mondiale per aver aiutato duecento militari alleati a fuggire dal Belgio occupato. La vicenda di Edith Cavell era gi\u00e0 stata portata sullo schermo nel 1915 con il film \"Nurse and Martyr\" di Percy Moran e, nel 1918, da John G. Adolfi con \"The Woman the Germans Shot\". Herbert Wilcox ne rifar\u00e0 nel 1939 una versione parlata con \"La storia d'Edith Cavell\" con Anna Neagle nel ruolo di Edith Cavell.\nProduzione.\nIl film fu prodotto dalla Herbert Wilcox Productions per British &amp; Dominions Film Corporation\nDistribuzione.\nDistribuito dalla Woolf &amp; Freedman Film Service, il film usc\u00ec nelle sale cinematografiche del Regno Unito il 1\u00ba marzo 1928. In Giappone, venne distribuito il 1\u00ba settembre 1931, in Finlandia il 4 gennaio 1932. Negli USA, il film venne distribuito dalla Selwyn."}
{"id": "3828854", "revid": "1310927", "url": "https://it.wikipedia.org/wiki?curid=3828854", "title": "Andr\u00e9s T\u00fa\u00f1ez", "text": ""}
{"id": "3828855", "revid": "110157", "url": "https://it.wikipedia.org/wiki?curid=3828855", "title": "Butyrskij", "text": "Il quartiere Butyrskij () \u00e8 un quartiere di Mosca sito nel Distretto Nord-orientale.\nIl nome del quartiere \u00e8 storico; in passato il termine \"butyrki\" indicava piccoli villaggi vicini alla citt\u00e0 ma separati da essa da boschi o campi.\nLe prime menzioni dell'abitato di Butyrka risalgono al XIV secolo, quand'era un villaggio di propriet\u00e0 del boiaro Nikita Romanovi\u010d Zacharin, nonno di Michele di Russia, primo zar dei Romanov.\nNel 1667 il territorio diventa sede di un reggimento militare, che nel 1742 viene incluso nel territorio della citt\u00e0 in espansione."}
{"id": "3828859", "revid": "1543377", "url": "https://it.wikipedia.org/wiki?curid=3828859", "title": "Discografia degli Ich + Ich", "text": "Questa pagina contiene l'intera discografia degli Ich + Ich dagli esordi fino ad ora."}
{"id": "3828866", "revid": "2071575", "url": "https://it.wikipedia.org/wiki?curid=3828866", "title": "Giacomo Matt\u00e9-Trucco", "text": "Biografia.\nGiacomo Isidoro Matt\u00e9-Trucco, secondogenito di tre figli dell\u2019impresario edile Giacomo e di Caterina Tocco, nasce a Tr\u00e9vy in Francia dove il padre si trovava per lavoro.\nAl rientro in Italia si stabilisce con la famiglia a Ozegna e in seguito a Torino. Frequenta i Regi Istituti Tecnici di Caluso e di Torino e si laurea nel 1893 in Ingegneria Industriale presso la Regia Scuola Superiore di Ingegneria di Torino (l\u2019attuale Politecnico). Appena laureato viene assunto dalla Societ\u00e0 Anonima Michele Ansaldi e si occupa della progettazione di motori diesel, ma gi\u00e0 dal 1897 si dedica anche all\u2019attivit\u00e0 di architetto per progetti di abitazioni civili.\nA partire dal 1905 entra a far parte del personale tecnico della Fiat, inizialmente presso la Fiat Ansaldo. Alla mansione di direttore del reparto officine meccaniche e fonderie di via Cuneo, aggiunge quella di progettista di impianti industriali della societ\u00e0 e delle sue associate. Nel 1912, \u00e8 a La Spezia in qualit\u00e0 di direttore dei cantieri navali del gruppo Fiat San Giorgio, dove progetta gli stabilimenti della stessa e alcuni edifici dell\u2019Arsenale.\nNel 1914 apre un proprio ufficio di progettazione, con sede prima in corso G. Sommelier e successivamente in via Lungo Po, dando inizio alla fase pi\u00f9 proficua del suo operato, culminata con la progettazione dello stabilimento del Lingotto. L\u2019attivit\u00e0 di progettazione continua incessantemente fino al 1928, anno nel quale chiude lo studio.\nTrascorre gli ultimi anni tra Torino e Ozegna, nella cascina del Convento del Santuario della Madonna del Bosco, con la moglie Malvina Riva.\nMuore a Torino il 15 maggio 1934. \u00c8 sepolto nella tomba di famiglia, da egli stesso progettata, nel cimitero di Ozegna. A lui sono intitolate due vie, a Roma e a Torino, e la scuola primaria di Ozegna.\nOpere.\nL\u2019attivit\u00e0 di Giacomo Matt\u00e9-Trucco come progettista di edifici data al 1897, anno in cui risulta titolare di uno studio professionale a Torino.\nLe prime opere sono edifici privati, casa Bianchi e casa Baricco, entrambe a Torino. Dal 1905 inizia la carriera progettista industriale, con la palazzina FIAT di via Cuneo e poi l\u2019ampliamento delle officine in corso Dante. Non trascura per\u00f2 l\u2019attivit\u00e0 privata, case Cottino e Delponte, sempre a Torino.\nDel 1905 \u00e8 anche lo stabilimento di via Madama Cristina per la Societ\u00e0 Anonima Carrozzerie Industriale, oggi nota con il nome di Microtecnica. \u00c8 la sua prima costruzione in calcestruzzo armato, materiale brevettato da Fran\u00e7ois Hennebique e importato in Italia dall\u2019omonima societ\u00e0 di Giovanni Antonio Porcheddu.\nUna delle grandi opere per cubatura, realizzata dal 1905 al 1912, \u00e8 il complesso produttivo costituito da Officine Grandi Motori, fonderie ghisa e acciaierie in via Cigna. Del 1906-1908 sono gli stabilimenti RIV a Villar Perosa per la produzione di cuscinetti a sfera.\nDal 1912 \u00e8 chiamato a essere progettista a tempo pieno. Le principali costruzioni sono a Torino lo stabilimento Fiat Aviazione di via Marochetti, le acciaierie di via Belmonte, e le presse in barriera Nizza, e a La Spezia gli stabilimenti Fiat San Giorgio e l\u2019Arsenale.\nDal 1915 progetta il Lingotto, realizzato in due fasi: 1915-1922 e 1924-1926. In questa opera si rileva l\u2019ecclettismo della persona, chiamato a svolgere diversi ruoli: estimatore della locazione dello stabilimento, direttore dei lavori, tramite con l\u2019impresa Porcheddu, misuratore, perito della qualit\u00e0 dei materiali, analizzatore della composizione dei terreni.\nNel Lingotto, suo massimo capolavoro, Matt\u00e9-Trucco esprime la sua genialit\u00e0 nell\u2019ottenere col calcestruzzo armato elementi decorativi e di finitura, atipici per edifici industriali. Tra questi elementi, le scale, intese non solo come strumenti di accesso ai piani, ma bens\u00ec come strutture artistiche, siano esse a chiocciola, ispiratrici delle rampe elicoidali, o ad alzate sfalsate.\nLe opere della maturit\u00e0, dal 1922 al 1928, sono: palazzo uffici in via Nizza, officine Nebiolo in via Bologna, stabilimento e centrale idroelettrica per la Societ\u00e0 Anonima Officine Villar Perosa, abitazione e tomba di famiglia a Ozegna.\nAltre opere sono attribuite a Matt\u00e9-Trucco, seppure non documentate:"}
{"id": "3828868", "revid": "767487", "url": "https://it.wikipedia.org/wiki?curid=3828868", "title": "Ismail Mohamed (1980)", "text": "Carriera.\nClub.\nGioca dal 2001 al 2003 al Victory. Nel 2004 gioca all'Island. Gioca dal 2005 al 2006 al Victory. Nel 2007 gioca al VB Sports Club. Nel 2008 si trasferisce al Victory. Nel 2011 viene acquistato dal VB Sports Club. Nel 2014 passa al Victory.\nNazionale.\nDebutta in Nazionale nel 2004. Ha collezionato, in totale con la Nazionale, 28 presenze e 2 reti."}
{"id": "3828870", "revid": "124123", "url": "https://it.wikipedia.org/wiki?curid=3828870", "title": "Lech Mackiewicz", "text": ""}
{"id": "3828874", "revid": "1442080", "url": "https://it.wikipedia.org/wiki?curid=3828874", "title": "Barcelona Ladies Open 1985 - Singolare", "text": "Il singolare del torneo di tennis Barcelona Ladies Open 1985, facente parte del Virginia Slims World Championship Series 1985, ha avuto come vincitrice Sandra Cecchini che ha battuto in finale Raffaella Reggi 6\u20133, 6\u20134."}
{"id": "3828878", "revid": "188402", "url": "https://it.wikipedia.org/wiki?curid=3828878", "title": "Discografia degli Ich und Ich", "text": ""}
{"id": "3828880", "revid": "483299", "url": "https://it.wikipedia.org/wiki?curid=3828880", "title": "Zhou jie lun", "text": ""}
{"id": "3828882", "revid": "287204", "url": "https://it.wikipedia.org/wiki?curid=3828882", "title": "Sunsmart Victorian Open 1985 - Singolare", "text": "Il singolare del torneo di tennis Sunsmart Victorian Open 1985, facente parte del Virginia Slims World Championship Series 1985, ha avuto come vincitrice Pam Shriver che ha battuto in finale Kathy Jordan 6-4, 6-4."}
{"id": "3828884", "revid": "1305772", "url": "https://it.wikipedia.org/wiki?curid=3828884", "title": "Stabilit\u00e0 interna", "text": "In matematica, la stabilit\u00e0 interna o stabilit\u00e0 di Ljapunov di un sistema dinamico \u00e8 un modo per caratterizzare la stabilit\u00e0 delle traiettorie compiute dal sistema nello spazio delle fasi in seguito ad una sua perturbazione in prossimit\u00e0 di un punto di equilibrio. Un punto di equilibrio \u00e8 detto stabile (secondo Ljapunov) se ogni orbita del sistema che parte sufficientemente vicina al punto di equilibrio rimane nelle vicinanze del punto di equilibrio, ed \u00e8 detto asintoticamente stabile se l'orbita converge al punto al crescere infinito del tempo.\nDescrizione.\nL'analisi della stabilit\u00e0 interna di un sistema dinamico \u00e8 di grande importanza nello studio dei fenomeni naturali, in cui ad una condizione di equilibrio stabile corrisponde un minimo dell'energia posseduta dal sistema, come conseguenza del fatto che esso tende spontaneamente a minimizzarla. Il teorema di Lagrange-Dirichlet, che considera sistemi olonomi soggetti a forze conservative e con vincoli perfetti (bilaterali) indipendenti dal tempo, stabilisce in particolare che l'energia potenziale ha un minimo relativo proprio quando il sistema assume una configurazione di equilibrio meccanico stabile (secondo Ljapunov).\nPunti di equilibrio.\nSi consideri un sistema dinamico:\ndove formula_2 \u00e8 una funzione lipschitziana in formula_3 e continua in formula_4.\nSia formula_5 un punto di equilibrio, cio\u00e8 formula_6. Allora:\nDa un punto di vista geometrico, l'insieme (invariante) dei punti che si avvicinano a formula_5 (la cui orbita converge a formula_5 per formula_45) \u00e8 detto variet\u00e0 stabile, mentre per \"variet\u00e0 instabile\" ci si riferisce all'insieme di quelli che si allontanano.\nAttrattivit\u00e0 e stabilit\u00e0.\nUn punto di equilibrio stabile in generale non \u00e8 attrattivo, e un punto di equilibrio attrattivo non \u00e8 necessariamente stabile. La propriet\u00e0 di stabilit\u00e0 \u00e8 una propriet\u00e0 locale, potendo essere osservata considerando intorni arbitrariamente piccoli del punto di equilibrio, mentre la propriet\u00e0 di attrattivit\u00e0 non lo \u00e8: anche se il bacino di attrazione \u00e8 molto piccolo, o contiene intorni arbitrariamente piccoli, per verificare se un punto vi appartiene occorre seguire tutta la sua traiettoria che potrebbe allontanarsi arbitrariamente da formula_46.\nUn esempio di sistema dinamico con un punto di equilibrio che \u00e8 attrattivo ma non stabile \u00e8 quello definito sulla circonferenza da:\nQui formula_48 \u00e8 un punto di equilibrio e le soluzioni che partono da qualsiasi altro punto della circonferenza vi convergono \"dal basso\" girando in senso orario. Il punto \u00e8 attrattivo ed il suo bacino di attrazione \u00e8 l'intera circonferenza, ma il punto ha un equilibrio instabile dal momento che tutte le soluzioni che partono da punti \"sopra\" di esso (arbitrariamente vicini) si allontanano uscendo da qualsiasi intorno prefissato.\nCriteri di Ljapunov.\nI criteri di Ljapunov forniscono condizioni sufficienti per la stabilit\u00e0 in prossimit\u00e0 di un punto di equilibrio, e sono estesi da un vasto numero di risultati. Il primo criterio riconduce l'analisi del sistema a quella della sua approssimazione lineare in un intorno del punto di equilibrio, il secondo utilizza una particolare funzione scalare, la funzione di Ljapunov, per \"confinare\" le soluzioni in una regione dello spazio delle fasi. Nello studio dei sistemi meccanici, a tale funzione si fa solitamente corrispondere l'energia potenziale del sistema.\nPrimo criterio di Ljapunov.\nDato il sistema dinamico:\ncon formula_5 un punto di equilibrio, ovvero:\nla linearizzazione del sistema in un intorno di formula_5 si ottiene considerando la traiettoria perturbata:\ne inserendola nell'equazione:\ndove trascurando i termini di ordine superiore al primo si ha:\nIl criterio di Ljapunov stabilisce che:\nSecondo criterio di Ljapunov.\nSia formula_62 una funzione continua tale che formula_63 per ogni formula_64, con formula_65 un intorno di formula_66. Si dice che formula_67 \u00e8 definita positiva in formula_68 se esiste una funzione continua formula_69 definita positiva (cio\u00e8 formula_70 per ogni formula_71) tale che formula_72 e:\nLa definizione per una funzione delle variabili formula_74 definita negativa si ottiene analogamente, rimpiazzando formula_75 con formula_76.\nSi dice che formula_67 \u00e8 semidefinita positiva in formula_68 se esiste una funzione formula_69 semidefinita positiva (cio\u00e8 formula_80 per ogni formula_81) tale che formula_72 e:\nInvertendo il verso della disuguaglianza si definisce analogamente una funzione semidefinita negativa.\nDato un intorno formula_84 del punto di equilibrio formula_5 per il sistema:\nse esiste una funzione formula_87 di classe formula_88 definita positiva e con derivata orbitale:\nsemidefinita negativa, allora formula_5 \u00e8 stabile nel senso di Ljapunov.\nIl punto di equilibrio formula_5 \u00e8 asintoticamente stabile nel senso di Ljapunov se esiste inoltre una funzione formula_92 definita positiva tale per cui:\nLa stabilit\u00e0 cos\u00ec definita \u00e8 una condizione sufficiente ma non necessaria, cio\u00e8 un punto di equilibrio pu\u00f2 essere stabile anche se non esistono funzioni di Ljapunov definite in un suo intorno.\nSistemi lineari.\nNelle scienze applicate, specialmente in elettronica e nella teoria del controllo, \u00e8 comune studiare la stabilit\u00e0 dei sistemi dinamici lineari. Spesso vengono studiati nel dominio di Laplace formula_94, ovvero si analizza la loro risposta in frequenza, che per sistemi stazionari \u00e8 data dalla funzione di trasferimento. Un sistema lineare di formula_95 stati formula_96, formula_97 input formula_98 e formula_99 uscite formula_100 viene descritto da un'equazione del tipo:\ned \u00e8 detto stabile se tutti gli autovalori di formula_103 hanno parte reale negativa.\nIn particolare, \u00e8 possibile mostrare che se l'ingresso \u00e8 un'oscillazione del tipo formula_104, con formula_105 un vettore arbitrario, ed il sistema \u00e8 stabile, allora per un tempo che tende ad infinito l'uscita \u00e8 un'oscillazione della stessa frequenza della perturbazione in ingresso:\ndove il guadagno formula_107, con formula_108 la matrice identit\u00e0, produce uno sfasamento ed un'amplificazione dell'input (senza variarne la frequenza).\nEsempio: l'oscillatore armonico.\nL'oscillatore armonico \u00e8 un classico esempio utilizzato per chiarire i concetti di stabilit\u00e0. Il sistema \u00e8 costituito da una molla che da un lato \u00e8 vincolata ad un piano e dall'altro \u00e8 collegata ad una massa. Se si suppone che nel sistema non ci sia attrito, dopo aver compresso (o allungato) la molla, la massa inizier\u00e0 ad oscillare per un tempo indefinito, senza mai fermarsi. Se si provano ad immaginare le traiettorie del sistema, queste oscilleranno intorno al punto di equilibrio: si tratta di un sistema stabile, e le traiettorie non si allontanano mai eccessivamente dal punto di equilibrio. Se si suppone che nel sistema sia presente attrito, le oscillazioni saranno smorzate e dopo un po' di tempo il sistema si arrester\u00e0 nella posizione di riposo (di equilibrio). Dunque le traiettorie inizialmente oscilleranno in un intorno del punto di equilibrio, per poi arrestarsi nella posizione di equilibrio. Si tratta di un sistema asintoticamente stabile, le traiettorie non si allontanano mai eccessivamente e dopo un certo tempo convergono al punto di equilibrio, arrestandosi in esso."}
{"id": "3828891", "revid": "1543377", "url": "https://it.wikipedia.org/wiki?curid=3828891", "title": "DFS Classic 1985 - Singolare", "text": "Il singolare del DFS Classic 1985 \u00e8 stato un torneo di tennis facente parte del Virginia Slims World Championship Series 1985.\nPam Shriver era la detentrice del titolo e ha battuto in finale 6\u20131, 6\u20130 Betsy Nagelsen.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3828908", "revid": "1442080", "url": "https://it.wikipedia.org/wiki?curid=3828908", "title": "WTA Austrian Open 1985 - Singolare", "text": "Il singolare del torneo di tennis WTA Austrian Open 1985, facente parte del Virginia Slims World Championship Series 1985, ha avuto come vincitrice Virginia Ruzici che ha battuto in finale Mima Jau\u0161ovec 6\u20132, 6\u20133."}
{"id": "3828910", "revid": "767487", "url": "https://it.wikipedia.org/wiki?curid=3828910", "title": "Anthony Goods", "text": ""}
{"id": "3828918", "revid": "287204", "url": "https://it.wikipedia.org/wiki?curid=3828918", "title": "In the Heat of the Night (singolo)", "text": ""}
{"id": "3828920", "revid": "228587", "url": "https://it.wikipedia.org/wiki?curid=3828920", "title": "Boilerplate", "text": "In astronautica, si usa il termine boilerplate per indicare un veicolo o carico non funzionale che viene utilizzato per mettere alla prova varie configurazioni dei veicoli di lancio.\nUtilizzo.\n\u00c8 molto pi\u00f9 economico costruire tanti modelli boilerplate a grandezza naturale rispetto a sviluppare l'intero sistema (progetto, collaudo, e lancio). In questo modo, i veicoli boilerplate permettono il collaudo di componenti e di vari aspetti dei progetti aerospaziali all'avanguardia prima che venga confermato il progetto definitivo. Questi test possono essere usati per elaborare procedure per l'aggancio di una navicella al suo lanciatore, accesso e uscita di emergenza, per attivit\u00e0 di manutenzione e per svariati altri aspetti.\nIn caso di fallimento dei test l'eventuale distruzione di un modello boilerplate comporta costi e rallentamenti nella prosecuzione della campagna di test nettamente inferiori rispetto al perdere un prototipo sviluppato.\nI veicoli boilerplate sono usati comunemente per collaudare veicoli spaziali con equipaggio; ad esempio, all'inizio degli anni 60, la NASA effettu\u00f2 molti test con modelli boilerplate dell'Apollo sopra a razzi Saturn I e con modelli delle navicelle Mercury sopra a razzi Atlas (per esempio Big Joe 1). Lo sviluppo del programma Constellation della NASA ha usato boilerplate della navicella Orion sopra a un razzo Ares I nei primi test. Il 6 febbraio 2018, Elon Musk, fondatore di SpaceX, ha usato la sua Tesla Roadster come carico boilerplate nel volo inaugurale del Falcon Heavy.\nEtimologia.\nIl termine boilerplate \u00e8 nato dall'uso di lamiere di metallo usato nelle caldaie per la costruzione di articoli di prova / modelli. Storicamente, durante lo sviluppo della serie di 7 veicoli di lancio di Little Joe, esisteva effettivamente solo una vera e propria capsula boilerplate e fu chiamata cos\u00ec poich\u00e9 la sua sezione conica era realizzata in acciaio e prodotta presso il cantiere navale di Norfolk. Questa capsula \u00e8 stata utilizzata in un test di interruzione in spiaggia e successivamente utilizzata nel volo LJ1A. Tuttavia, il termine \u00e8 stato usato successivamente per tutte le capsule prototipo, anche quelle sviluppate ad un livello tale di dettaglio da essere paragonabili alle capsule spaziali finali; questo uso del termine era tecnicamente scorretto, poich\u00e9 detti modelli di capsule non erano fatti di lamiere, ma il termine boilerplate veniva ormai usato in modo generalizzato.\nBoilerplate Mercury.\nI boilerplate realizzati per il Programma Mercury sono stati fabbricati \"in casa\" dai tecnici della stessa Langley Research Center della NASA prima che la McDonnell Aircraft Corporation costruisse la navicella spaziale Mercury. Le capsule boilerplate sono state progettate e utilizzate per testare i sistemi di recupero dei veicoli spaziali e delle torri e motori di fuga. Test formali sono stati condotti presso il Langley Research Center] e la base di lancio sull'Isola di Wallops usando i missili Little Joe.&lt;br&gt;\nIl progetto Mercury ha visto l'utilizzo di boileplate in svariati test:\nBoilerplate Gemini.\nSono stati realizzati sette boilerplate per il Progetto Gemini: BP-1, 2, 3, 3A, 4, 5, e 201.&lt;br&gt;\nDei sette boilerplate il 3A \u00e8 stato l'unico impiegato nei test di apertura del portello e successivamente ricostruito come un veicolo qualificato per il volo, privo solo di uno scudo termico e di sedili di espulsione. Questo modello \u00e8 stato ripetutamente sottoposto condizioni di vuoto e termiche estremi a seguito dei quali si \u00e8 deciso di modificare il sistema di raffreddamento della capsula Gemini.\nBoilerplates Apollo.\nVista la complessit\u00e0 del Programma Apollo la NASA ha creato diversi boilerplate per analizzare il comportamento della capsula e dei razzi nelle varie fasi:\nSpace Shuttle OV-101 in configurazione boilerplate.\nDapprima nel marzo 1978 presso il Marshall Space Flight Center e poi ancora nel giugno 1979, lo Space Shuttle Enterprise fu montato insieme al serbatoio esterno e due motori booster in una configurazione da banco di prova o boilerplate. Il programma di test di missione preliminare STS-1 consisteva in test di vibrazione in modalit\u00e0 orizzontale presso il Marshall Center, quindi in una configurazione di lancio verticale sulla piattaforma di lancio 39A presso Kennedy Space Center, Florida. Nel 1985, la configurazione boilerplat \u00e8 stata utilizzata per testare le strutture dell'aeronautica militare, presso la base aeronautica di Vandenberg, per lo space shuttle , incluso un accoppiamento completo sulla piattaforma di lancio SLC-6.\nBoilerplate dell'Orion.\nSviluppo.\nIl primo boilerplate Orion \u00e8 stato un prototipo di base per testare le sequenze di assemblaggio e le procedure di lancio presso il Langley Research Center della NASA. In questo primo boilerplate l'integrazione dell'avionica \u00e8 avvenuta, presso Dryden Flight Research Center di Edwards, in California, per mano della Lockheed, aggiudicataria dell'appalto per la costruzione dell'Orion; la strumentazione di volo \u00e8 stata invece integrata direttamente dalla NASA prima della spedizione alla base missilistica di White Sands nel Nuovo Messico per il primo test di interruzione in piattaforma del lancio Orion (PA-1) nel 2009.&lt;br&gt;\nIl 20 novembre 2008 ha avuto luogo una prova completa dei razzi di aborto nello Utah. PA-1 \u00e8 il primo dei sei test nel sottoprogetto Orion Abort Flight Test.\nAltri boilerplate saranno utilizzati per testare condizioni di vibrazione termica, elettromagnetica, audio, meccanica. Questi test per la navicella spaziale Orion verranno eseguiti alla Plum Brook Station nel Glenn Research Center, con sede in Ohio.&lt;br&gt; Il primo boilerplate Orions avrebbe dovuto essere lanciato e testato nel 2008.\nPathfinder.\nIl 2 marzo 2009, il LAS Pathfinder ha iniziato il suo trasferimento dal Langley Research Center alla White Sands Missile Range, per i primi test di lancio del PA-1. Pathfinder \u00e8 la combinazione del boilerplate Orion e del modulo LAS.\nPost-landing Orion Recovery Test (PORT).\nIl 23 marzo 2009, un boilerplate Orion costruito dalla Marina militare americana inizi\u00f2 i test PORT, nelle strutture di prova della Marina e poi i test in mare vicino al Kennedy Space Center, per verificare il galleggiamento e la stabilit\u00e0 della capsula in acqua. "}
{"id": "3828923", "revid": "599013", "url": "https://it.wikipedia.org/wiki?curid=3828923", "title": "Intradermoreazione di Casoni", "text": "L'intradermoreazione di Casoni (o test di Casoni) \u00e8 un esame diagnostico per echinococcosi.\nStoria.\n\u00c8 stato il primo esame specifico per la diagnosi di echinococcosi ed \u00e8 stato descritto dal medico italiano Tommaso Casoni nel 1912.\nProcedura.\nIl test consiste nella somministrazione intradermica, a livello del muscolo deltoide, di 0,5 ml di liquido sterilizzato proveniente dalle cisti idatidee. La comparsa, entro venti minuti, di un pomfo nel sito di somministrazione definisce il risultato del test positivo.. Successivamente alla reazione immediata si avr\u00e0 quella ritardata, che dura generalmente fino a 24-48h dalla somministrazione.\nValore diagnostico.\nL'esame risulta positivo in circa il 90% dei casi di echinococcosi epatica, ma in meno del 50% dei casi di cisti presenti in altri organi. Inoltre il numero di falsi positivi \u00e8 alto (test poco specifico). In conseguenza di ci\u00f2 il test \u00e8 caduto in disuso ed \u00e8 stato sostituito dai test sierologici."}
{"id": "3828927", "revid": "767487", "url": "https://it.wikipedia.org/wiki?curid=3828927", "title": "Jes\u00fas Roberto Ch\u00e1vez", "text": ""}
{"id": "3828934", "revid": "300067", "url": "https://it.wikipedia.org/wiki?curid=3828934", "title": "Hall of Fame Tennis Championships 1985 - Singolare femminile", "text": "Il singolare femminile del torneo di tennis Hall of Fame Tennis Championships 1985, facente parte del Virginia Slims World Championship Series 1985, ha avuto come vincitrice Chris Evert-Lloyd che ha battuto in finale Pam Shriver 6-4, 6-1."}
{"id": "3828942", "revid": "287204", "url": "https://it.wikipedia.org/wiki?curid=3828942", "title": "Inferno (romanzo)", "text": ""}
{"id": "3828946", "revid": "599013", "url": "https://it.wikipedia.org/wiki?curid=3828946", "title": "Alejandro Guerra", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "3828951", "revid": "1861950", "url": "https://it.wikipedia.org/wiki?curid=3828951", "title": "Volotea", "text": "Volotea \u00e8 una compagnia aerea low cost spagnola con sede a Barcellona, in Spagna, e con basi in Spagna, Italia, Francia e Grecia.\nStoria.\nVolotea \u00e8 stata fondata da Alaeo S.L., societ\u00e0 creata dai fondatori di Vueling, Carlos Mu\u00f1oz e L\u00e1zaro Ros. Il nome \"Volotea\" deriva dal verbo spagnolo \"revolotear\", che significa \"volare in giro\". Ha iniziato le operazioni il 5 aprile 2012, dall'aeroporto di Venezia-Marco Polo.\nL'azienda \u00e8 sostenuta da tre fondi privati, due dei quali europei (Axis Participaciones Empresariales e Corpfin Capital) e un terzo statunitense (CCMP Capital); il presidente di quest'ultimo, Greg Brenneman, \u00e8 stato presidente e COO della ormai chiusa Continental Airlines e presiede il consiglio di amministrazione di Volotea. L'azienda ha raccolto oltre 50 milioni di euro prima dell'inizio delle operazioni. US CCMP Capital Partners detiene il 49% dei diritti, Axis e Corpfin Capital il 25%, Mu\u00f1oz e Ros il 26%: questa propriet\u00e0 esiste dalla fondazione, ma potrebbe cambiare in vista di una possibile offerta pubblica iniziale prevista nel 2021-2022.\nDopo aver studiato il Bombardier CRJ1000 e l'Embraer E-195 nel 2011, Volotea ha selezionato il Boeing 717 dopo che Southwest Airlines aveva acquisito AirTran e dismesso la sua flotta 717. Boeing ha annunciato il 15 febbraio 2012 di aver firmato un contratto di locazione a lungo termine con Volotea per un numero non divulgato di Boeing 717. Nel marzo 2015, \u00e8 stato annunciato che Volotea avrebbe ricevuto altri quattro 717 da Blue1. Tuttavia, nel novembre 2015, Volotea ha annunciato l'intenzione di eliminare gradualmente la sua flotta 717 negli anni successivi e sostituirla con aerei della famiglia Airbus A320.\nVolotea ha aperto 90 rotte nel primo anno, di cui 40 chiuse nei primi due anni; ha gestito quasi 300 rotte nell'estate 2018, comprese 220 aperture. La compagnia aerea \u00e8 redditizia dal 2014. Si stima che di tutti i passeggeri il 50% siano viaggiatori di piacere, il 35% in visita ad amici e parenti e il 15% viaggiatori d'affari.\nA causa della crisi costituzionale spagnola del 2017-18, nel 2017 Volotea ha spostato temporaneamente la sede a Castrill\u00f3n, Asturie. A giugno 2018, la compagnia aerea ha trasportato 18 milioni di passeggeri dall'inizio delle operazioni nel 2012.\nLa compagnia ha completato le operazioni di dismissione del Boeing 717 nel mese di gennaio 2021; era l'ultimo operatore europeo ad avere in flotta questo tipo di aeromobile.\nDal 15 ottobre 2021 ha acquisito per 7 mesi in modalit\u00e0 straordinaria le tratte della continuit\u00e0 territoriale da e verso la Sardegna. \nFlotta.\nFlotta attuale.\nA dicembre 2021 la flotta di Volotea \u00e8 cos\u00ec composta:\nFlotta storica.\nTra il 2011 e il 2021 Volotea operava, oltre agli Airbus, anche 19 esemplari di Boeing 717, tutti dismessi prima del 10 gennaio 2021. La compagnia era l'unico utilizzatore di questo modello in Europa."}
{"id": "3828956", "revid": "160832", "url": "https://it.wikipedia.org/wiki?curid=3828956", "title": "Vampiro (cocktail)", "text": "Il Vampiro \u00e8 un cocktail a base di tequila. \u00c8 una bevanda estremamente popolare in Messico. Il nome deriva dal colore rosso sangue dovuto alla presenza del succo d'arancia. Ha fatto parte della lista dei cocktail ufficiali dell'IBA (nella sezione \"New Era Drinks\") dal 2011 al 2020.\nComposizione.\nPreparazione.\nGli ingredienti vanno miscelati in un mixing glass, e poi filtrati all'interno di un bicchiere highball. Completare con ghiaccio e decorazioni. "}
{"id": "3828960", "revid": "365417", "url": "https://it.wikipedia.org/wiki?curid=3828960", "title": "Societ\u00e0 Ginnastica Pro Vercelli 1912-1913", "text": "Questa pagina raccoglie le informazioni riguardanti la Societ\u00e0 Ginnastica Pro Vercelli nelle competizioni ufficiali della stagione 1912-1913."}
{"id": "3828967", "revid": "228587", "url": "https://it.wikipedia.org/wiki?curid=3828967", "title": "NHL Winter Classic 2012", "text": "L'NHL Winter Classic 2012, conosciuta per motivi di sponsorizzazione come Bridgestone Winter Classic, \u00e8 stata la quinta edizione dell'NHL Winter Classic, partita a cadenza annuale di hockey su ghiaccio all'aperto organizzata della National Hockey League (NHL). Svoltasi il 2 gennaio 2012, al Citizens Bank Park di Filadelfia, in Pennsylvania, la partita valevole per la regular season vide affrontarsi i Philadelphia Flyers, padroni di casa, ed i New York Rangers, questi ultimi alla loro prima partecipazione all'evento; i Flyers infatti persero l'edizione del 2010 contro i Boston Bruins. I New York Rangers superarono i Philadelphia Flyers con il punteggio di 3-2. Originariamente la partita doveva svolgersi presso lo stadio dei Philadelphia Eagles, il Lincoln Financial Field; tuttavia gli Eagles disputarono una partita il giorno prima, rendendo impossibile i preparativi per allestire la pista, lunghi circa una settimana.\nLa partita in questa edizione ritorn\u00f2 alla tipica collocazione televisiva, con l'inizio della partita Rangers-Flyers previsto alle ore 15 dell'Eastern Standard Time (due ore dopo l'inizio previsto alle ore 13). L'edizione del Winter Classic 2012 fu la prima a non essere disputata il giorno di Capodanno, il quale cadeva di domenica; il contratto dell NBC con la National Football League impediva la trasmissione di qualsiasi evento televisivo prima dell'\"NBC Sunday Night Football\", e nonostante la NBC avesse libero lo spazio della domenica pomeriggio, la NFL tradizionalmente sconsiglia ai network interessati di trasmettere eventi sportivi di alto profilo, cos\u00ec da evitare la competizione per gli ascolti.\nRitardo dell'incontro.\nLa partita inizi\u00f2 con due ore di ritardo rispetto all'orario indicato a causa del timore di un aumento della temperatura e del riflesso del sole sul ghiaccio. Alle 15:20, orario di inizio effettivo dell'incontro, le condizioni erano ottimali, con una temperatura di circa 5 \u00b0C e cielo nuvoloso. Durante il secondo periodo caddero sulla pista alcuni fiocchi di neve. Le condizioni del ghiaccio furono pressoch\u00e9 perfette lungo tutto l'arco dell'incontro, con poche interruzioni del gioco per riparare la superficie.\nUniformi.\nI Philadelphia Flyers scesero in campo con una versione rivisitata della divisa originale, arancione con i numeri scritti in nero. Il disegno delle strisce bianche e nere fu ispirato a quello delle divise usate negli anni 1980. I New York Rangers invece, squadra appartenente alle Original Six, scelse una divisa color crema con strisce rosse e blu, ed i numeri stampati in blu. Particolare fu il logo scelto sulle maglie, una versione vicina a quella usata nel 1926, anno di nascita della formazione.\nPre-partita.\nGli inni nazionali furono cantati da Melanie Fiona (\"O Canada\") e da Patti LaBelle (\"The Star-Spangled Banner\"). L'ingaggio cerimoniale fu tenuto dal sergente Deane Barnhardt dell'U.S. Army. Durante l'inno nazionale statunitense due F/A-18E/F Super Hornet dell'US Navy sorvolarono il Citizens Bank Park.\nPartita.\nIl primo periodo si chiuse senza marcature, tuttavia i Flyers ebbero un maggiore controllo del gioco, testimoniato dal dato alla fine del primo tempo di 12 tiri in porta contro i 9 nei Rangers. Vi furono due penalit\u00e0 ravvicinate alla fine del periodo, senza che nessuna squadra potesse approfittare del powerplay. Nel secondo periodo il sole cominci\u00f2 ad abbassarsi sensibilmente dietro allo stadio, ed entr\u00f2 in funzione a pieno regime l'illuminazione artificiale. Nonostante le condizioni del ghiaccio stessero peggiorando lentamente, il gioco aument\u00f2 di intensit\u00e0 e di velocit\u00e0, ed i Flyers segnarono due reti in meno di due minuti nella seconda met\u00e0 del periodo. Il primo gol in carriera di Brayden Schenn scatur\u00ec da un ingaggio nella zona offensiva, mentre la rete di Claude Giroux arriv\u00f2 dopo un contropiede. Al primo cambio di linea dei Rangers dopo la rete di Giroux, Michael Rupp segn\u00f2 il suo secondo gol stagionale con un tiro di polso. I Flyers sovrastarono nettamente i Rangers con il dato di 14 tiri in porta contro gli 8 avversari.\nI Rangers aumentarono il ritmo nel terzo periodo, e Rupp pareggi\u00f2 la partita al suo primo ingresso sul ghiaccio, superando Sergej Bobrovskij con un tiro da dietro la porta. Meno di tre minuti dopo Brad Richards port\u00f2 i Rangers in vantaggio per 3\u20132 grazie ad un rimbalzo favorevole. Al termine della partita i Flyers provarono l'assalto finale, togliendo il portiere Bobrovskij ed aggiungendo il sesto uomo di movimento. Durante una manovra di attacco di Philadelphia nei secondi finali, il difensore dei Rangers Ryan McDonagh fu penalizzato per aver controllato il puck con in guanto, sollevando forti polemiche. Daniel Bri\u00e8re fu scelto per il penalty, parato tuttavia da Henrik Lundqvist, sigillando il successo esterno dei Rangers."}
{"id": "3828971", "revid": "287204", "url": "https://it.wikipedia.org/wiki?curid=3828971", "title": "Guido Trane", "text": "La carriera.\nSoprannominato popolarmente \"Guidone\", esordisce tra i professionisti il 24 settembre 1980 con un pareggio contro Alessandro Casanova a Fiuggi. \nDisputa per la prima volta il \"Titolo Nazionale Italiano\" dei Pesi massimi in data 29 ottobre 1982 a Brindisi contro Daniele Laghi, senza successo. Ritenta il 30 marzo 1984, match di 12 riprese, perso ai punti contro Angelo Rottoli a Bergamo; lo stesso anno, li 21 di dicembre si disputa la rivincita, che finisce in pareggio. \nManca il bersaglio del titolo il 20 giugno 1985 contro Angelo Rottoli a Verceia. Lo centra invece il 19 giugno 1986 contro Stefano Vassallo a Senigallia; vince il 28 dicembre 1986 contro Cesare di Benedetto a Capo d'Orlando. Vince il 19 giugno 1987 contro Stefano Vassallo a Camaiore. \nGli si presenta l'opportunit\u00e0 di svoltare carriera negli states, quando si cimenta contro il celebre George Foreman il 5 febbraio 1988 a Las Vegas, ma perde alla 5\u00aa ripresa per K.O. tecnico non riuscendo a capitalizzare il divario di dieci anni di et\u00e0. \nDopo questo incontro decide di ritirarsi. Il suo \"record\" definitivo risulta quindi: 13 vittorie (9 prima del limite), 7 sconfitte (3 Ko), 4 pareggi. Oggi Trane, uscito dal mondo sportivo lavora nel settore della ristorazione nella sua citt\u00e0 natale."}
{"id": "3828996", "revid": "1272592", "url": "https://it.wikipedia.org/wiki?curid=3828996", "title": "Sistina", "text": ""}
{"id": "3828997", "revid": "287204", "url": "https://it.wikipedia.org/wiki?curid=3828997", "title": "Club Atl\u00e9tico de San Isidro (calcio)", "text": "Il Club Atl\u00e9tico de San Isidro \u00e8 stata una societ\u00e0 calcistica argentina di San Isidro (provincia di Buenos Aires), sezione della omonima polisportiva, fondata il 24 ottobre 1902. Il 22 luglio 1931 la squadra si stacc\u00f2 dalla Asociaci\u00f3n Amateurs Argentina de Football e cess\u00f2 la propria attivit\u00e0 calcistica.\nStoria.\nIl club venne fondato nel 1902 dalla fusione di Club de Foot Ball San Isidro e San Isidro Athletic Club. La societ\u00e0 inizi\u00f2 fin dall'inizio a praticare il gioco del calcio; gi\u00e0 nel 1903 partecip\u00f2 alla seconda serie argentina. Nel 1905, dopo aver partecipato alla serie cadetta, ottenne la promozione in prima divisione per la stagione 1906. Alla sua prima esperienza in massima serie, il San Isidro giunse al 4\u00ba posto nel gruppo A, con 5 vittorie e 5 sconfitte nelle 10 gare disputate. L'anno seguente chiuse al terzo posto con 25 punti in 20 incontri. Dopo tre annate (1908, 1909 e 1910) trascorse in posizioni di met\u00e0 classifica, nella Copa Campeonato 1911 si piazz\u00f2 terzo, con 18 punti; le due squadre che precedettero il San Isidro furono Alumni e Porte\u00f1o, che si disputarono la vittoria del torneo in uno spareggio. Nel 1912 si verific\u00f2 uno scisma nel calcio argentino, e si formarono due federazioni: la Asociaci\u00f3n Argentina de Football e la Federaci\u00f3n Argentina de Football. Il San Isidro scelse di rimanere nella AAF, non seguendo i dissidenti della FAF; nella Copa Campeonato 1912 fu secondo in classifica dietro al Quilmes; gli 11 punti furono ottenuti in 9 gare, e non in 10, giacch\u00e9 la partita contro l'Estudiantes di Buenos Aires non fu disputata. Nel 1913 il torneo fu allargato a 15 squadre: dopo il primo posto nella fase di qualificazione, il San Isidro primeggi\u00f2 anche nel gruppo B della seconda fase, e si qualific\u00f2 per la finale, che si tenne ad Avellaneda il 28 dicembre del 1913. Ad avere la meglio fu il Racing Club, che super\u00f2 il San Isidro per 2-0. Nel campionato del 1914 il San Isidro si piazz\u00f2 al settimo posto. Nel 1915 le due federazioni si riunirono e ne deriv\u00f2 un torneo da 25 squadre; il San Isidro giunse nuovamente allo spareggio, grazie ai 46 punti ottenuti in 24 gare, gli stessi del Racing Club. Fu ancora la formazione di Avellaneda la squadra campione del torneo, vincendo l'incontro per 1-0. Dopo i campionati 1916 e 1917 il San Isidro torn\u00f2 nella parte alta della classifica allorch\u00e9, nel 1918, assomm\u00f2 24 punti, che gli valsero il 3\u00ba posto. Nel 1919 il club \u00e8 tra i fondatori della Asociaci\u00f3n Amateurs de Football, federazione che si stacc\u00f2 dalla AAF e cre\u00f2 un proprio campionato indipendente. Nella Primera Divisi\u00f3n il San Isidro esper\u00ec un calo di rendimento, raggiungendo anche il penultimo posto (1921) e, in linea generale, incontrando difficolt\u00e0 nel superare il centro della classifica. Nella stagione 1927 le due associazioni esistenti si riunirono, formando la AAAF; il presidente del San Isidro, all'epoca, era Rafael Cullen, e il club contava 1600 soci. In quell'annata la squadra giunse al 32\u00ba posto su 34, ma evit\u00f2 la retrocessione, come anche le altre tre retrocesse, per decisione della federazione. Nel 1928 si classific\u00f2 30\u00ba su 36, mentre nel 1929 fu incluso nel gruppo \"pari\", di 18 squadre, e termin\u00f2 al 16\u00ba posto. Il campionato del 1930 fu l'ultimo disputato dal San Isidro; il terzultimo posto raggiunto nel torneo ne avrebbe determinato la retrocessione, ma la federazione decise di mantenere il club in massima serie. Al termine dell'incontro perso in casa con lo Sportivo Buenos Aires s'accese una rissa negli spalti dello stadio cui, secondo il presidente del club Eduardo Sackmann Sala, presero parte tifosi dello Sportivo Buenos Aires e altri spettatori non legati al San Isidro. In seguito a questo accadimento lo stesso presidente decise di ritirare la propria squadra dalla pratica del calcio, e, di conseguenza, di presentare una richiesta di disaffiliazione dalla AAAF il 21 luglio 1931. La richiesta venne accolta dal presidente della federazione Juan Pignier il 22 luglio."}
{"id": "3828998", "revid": "69794", "url": "https://it.wikipedia.org/wiki?curid=3828998", "title": "Episodi di Un ciclone in convento (undicesima stagione)", "text": "L'undicesima stagione di Un ciclone in convento \u00e8 stata trasmessa sul canale tedesco Das Erste dal 10 gennaio 2012.\nIn Italia la stagione \u00e8 stata trasmessa dal 27 agosto 2012 al 15 settembre 2012 su RaiUno. L'episodio 11 \"Rapimento\" \u00e8 stato saltato da Rai 1 nell'estate 2012 e recuperato durante l'estate 2013."}
{"id": "3828999", "revid": "123533451", "url": "https://it.wikipedia.org/wiki?curid=3828999", "title": "Robert Carr, I conte di Somerset", "text": "Il favorito del re.\nRobert Carr nacque a Wrigton, un villaggio del Somerset, nel 1587 da Thomas Kerr (o Carr), di origini scozzesi e dalla sua seconda moglie Janet Scott. Attorno al 1601 mentre era il paggio di un piccolo nobile scozzese, George Home, I conte di Dunbar (1556 circa-20 gennaio 1611) incontr\u00f2 a Edimburgo il poeta e saggista Thomas Overbury.\nI due strinsero amicizia e quando Robert decise di intraprendere la carriera di corte Thomas divenne il suo segretario, il suo mentore e il suo consigliere politico.\nNel 1606, probabilmente grazie alle manovre di Thomas, Robert si ruppe una gamba a un torneo cui era presente anche il re Giacomo I d'Inghilterra, questi prese subito in simpatia il giovane poco meno che ventenne e non solo gli procur\u00f2 delle cure, ma decise anche di migliorare la sua istruzione. Robert non aveva grandi doti intellettuali, ma era di bell'aspetto, di buon temperamento e carattere e questo dovette bastare al sovrano che lo nomin\u00f2 cavaliere e lo tenne sotto la propria ala.\nNel 1607 il re fu in grado di donargli una prova del proprio affetto pi\u00f9 consistente di quella del titolo di cavaliere, infatti Walter Raleigh aveva rinunciato, tramite uno dei suoi segretari, al vitalizio di cui godeva riguardo ai propri diritti sul castello di Sherborne. In realt\u00e0 egli aveva fatto in modo che tali diritti alla propria morte andassero al figlio, sfortunatamente per lui tale documento fu reso nullo da un vizio procedurale e tale propriet\u00e0 and\u00f2 nelle mani del re. Su consiglio del proprio Segretario di Stato, Robert Cecil, I conte di Salisbury, Giacomo I don\u00f2 il castello e le relative terre a Robert, tale decisione venne impugnata dai Raleigh, ma la commissione si pronunci\u00f2 a favore del re. Il 24 marzo Robert venne nominato Visconte di Rochester e ammesso al Consiglio privato di sua maest\u00e0. \nNella rete degli Howard.\nQuando Cecil mor\u00ec nel 1612 Giacomo ebbe l'idea di governare assumendo il controllo del Consiglio e trasferendo a Robert molti degli incarichi che erano stati del Conte, l'incapacit\u00e0 del sovrano di stare dietro agli affari di Stato apr\u00ec la strada a diverse fazioni. Il partito degli Howard, formato da Henry Howard, I conte di Northampton, Thomas Howard, I conte di Suffolk, suo genero William Knollys, I conte di Banbury (1544-25 marzo 1632), Charles Howard, I conte di Nottingham e Thomas Lake (1567-17 settembre 1630), prese presto il controllo di buona parte del governo. Robert che era poco esperto degli affari di governo che ora pendevano su di lui e che spesso doveva avvalersi dell'aiuto dell'amico Thomas per districarsi in mezzo alle carte cadde entro la rete degli Howard. Questo accadde dopo che egli ebbe iniziato una relazione con Frances Carr, nipote del conte di Northampton che era gi\u00e0 sposata con Robert Devereux, III conte di Essex. Il 25 settembre 1613 con il beneplacito del re Frances ottenne l'annullamento delle proprie nozze e tre mesi dopo, nel giorno di Santo Stefano lei e Robert convolarono a nozze. \nGli Howard per\u00f2 non si fidavano di Oversbury, sapevano che lui non si fidava di loro, che aveva ancora una grande influenza su Robert e che certamente non approvava le nozze, decisero allora che era il caso di cacciarlo dalla corte. Gli Howard fecero in modo di screditarlo agli occhi del re che lo sped\u00ec come ambasciatore presso la corte di Michele di Russia, tali incarichi non si potevano rifiutare perch\u00e9 farlo sarebbe apparso come un tradimento. Eppure fu proprio quel che fece Thomas che declin\u00f2 l'incarico desiderando rimanere al fianco dell'amico, il 22 aprile 1613 egli fu condotto alla Torre di Londra dove rimase fino alla morte avvenuta cinque mesi dopo, il 15 settembre, per cause che vennero definite come naturali. Subito dopo Robert venne insignito di nuovi onori, il 3 novembre ricevette il titolo di Conte di Somerset, il 23 dicembre fu nominato Tesoriere di Scozia e nel 1614 Lord Ciambellano.\nIl processo per omicidio.\nRobert e il re continuarono il loro stretto rapporto fino al 1615 anno in cui un litigio li fece separare e Giacomo lo rimpiazz\u00f2 con George Villiers, I duca di Buckingham, il sovrano scrisse anche una lettera dove elencava le mancanze di Robert compreso il fatto che egli si fosse allontanato dalle sue stanze nonostante il suo parere contrario. Robert comunque mantenne ancora una parte degli incarichi finch\u00e9 nel mese di luglio non venne scoperto che Overbury era morto avvelenato. Per far luce sulla vicenda venne istituito un processo presieduto da Francesco Bacone e da Edward Coke: quattro persone considerate agenti materiali vennero condannate all'impiccagione e infine anche Robert e la moglie dovettero presentarsi innanzi alla corte.\nQuest'ultima confess\u00f2 quasi subito e i dubbi sulla sua colpevolezza non furono molti, mentre la posizione di Robert non fu mai ufficialmente chiarita e ormai non lo sar\u00e0 pi\u00f9. Egli si dichiar\u00f2 sempre innocente e su di lui non vi furono altro che prove indiziarie, l'ipotesi migliore lo vede come una sorta di strumento inconsapevole. Il re, forse temendo delle dichiarazioni inopportune da parte dell'ex favorito gli scrisse pi\u00f9 volte pregandolo di dichiararsi colpevole in cambio del perdono reale. In ogni caso Giacomo lasci\u00f2 che le cose seguissero il loro corso e marito e moglie vennero entrambi dichiarati colpevoli e bench\u00e9 la sentenza non venisse poi effettivamente applicata rimasero nella Torre fino al gennaio del 1622 quando Frances venne perdonata. Robert invece rifiut\u00f2 di comprare il perdono con delle concessioni e infatti non lo ottenne fino al 1624.\nRitiratosi a vita privata Robert mor\u00ec nel suo castello del Dorset il 17 luglio 1645. L'unica figlia avuta dalla moglie fu Anne Carr, contessa di Bedford (9 dicembre 1615-10 maggio 1684)."}
{"id": "3829002", "revid": "2134764", "url": "https://it.wikipedia.org/wiki?curid=3829002", "title": "Duvier Riascos", "text": "Caratteristiche tecniche.\n\u00c8 un centravanti."}
{"id": "3829005", "revid": "298055", "url": "https://it.wikipedia.org/wiki?curid=3829005", "title": "Clyde Decker", "text": ""}
{"id": "3829008", "revid": "272884", "url": "https://it.wikipedia.org/wiki?curid=3829008", "title": "Premio dr. Fritz Todt", "text": ""}
{"id": "3829012", "revid": "253269", "url": "https://it.wikipedia.org/wiki?curid=3829012", "title": "Sheila Hancock", "text": "Carriera.\nInizia a studiare recitazione alla \"Dartford Grammar School\" e poi alla Royal Academy of Dramatic Arts di Londra.\nLavora come attrice fin dal 1960, soprattutto in film cinema e televisivi.\nNel 1980 recita nel ruolo di Mrs. Lovett nella prima produzione londinese del musical di Stephen Sondheim \"\", al fianco di Denis Quilley.\nNel 2006 interpreta Fraulein Schneider nel revival londinese del musical \"Cabaret\", per il quale ottiene il Laurence Olivier Award alla miglior attrice non protagonista in un musical.\nNel 2008 interpreta la Madre superiora nella prima produzione del musical \"Sister Act\", per il quale viene nuovamente nominata al Laurence Olivier.\nVita privata.\nIn una tourn\u00e9e conosce Alec Ross che spos\u00f2 nel 1955 e dal quale rimase vedova nel 1971; dalla coppia nacque Melanie Thaw nel 1964, che l'ha resa nonna nel 1995.\nSheila si risposa anche con John Thaw nel 1973 e dalla coppia nacque Joanna Thaw, che l'ha resa nonna di due nipoti, nati nel 2004 e 2007. Il matrimonio termina nel 2002 con la morte di Thaw.\nDoppiatrici italiane.\nNelle versioni in italiano, Sheila Hancock \u00e8 stata doppiata da:"}
{"id": "3829019", "revid": "319559", "url": "https://it.wikipedia.org/wiki?curid=3829019", "title": "Jim Norton", "text": ""}
{"id": "3829020", "revid": "174925", "url": "https://it.wikipedia.org/wiki?curid=3829020", "title": "Snubber", "text": ""}
{"id": "3829031", "revid": "767487", "url": "https://it.wikipedia.org/wiki?curid=3829031", "title": "Krchleby (Nymburk)", "text": "Krchleby \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829035", "revid": "46115341", "url": "https://it.wikipedia.org/wiki?curid=3829035", "title": "Transzorb", "text": ""}
{"id": "3829037", "revid": "599013", "url": "https://it.wikipedia.org/wiki?curid=3829037", "title": "Aircel Chennai Open 2012 - Qualificazioni singolare", "text": "Le qualificazioni del singolare dl'l Aircel Chennai Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3829040", "revid": "287204", "url": "https://it.wikipedia.org/wiki?curid=3829040", "title": "K\u0159e\u010dkov", "text": "K\u0159e\u010dkov \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829043", "revid": "287204", "url": "https://it.wikipedia.org/wiki?curid=3829043", "title": "Kreckov", "text": ""}
{"id": "3829051", "revid": "118306072", "url": "https://it.wikipedia.org/wiki?curid=3829051", "title": "Monte Colmegnone", "text": "Il monte Colmegnone (1.383\u00a0m s.l.m. - detto anche Poncione di Laglio) \u00e8 una montagna appartenente alla sezione delle Prealpi Luganesi ed alla sottosezione delle Prealpi Comasche. Il territorio del monte Colmegnone \u00e8 compreso tra i comuni di Carate Urio, Moltrasio e Laglio, in cui si trova la vetta.\nDescrizione.\nLa cima si raggiunge con una strada privata che, dalla colma dei Murelli, lungo la prima tappa della via dei Monti Lariani, sale fino alla colma del Roccolo dove sorge l'agriturismo Roccolo San Bernardo. Da qui si prosegue con un sentiero panoramico poco impegnativo. Antiche e ripide mulattiere in sasso di Moltrasio risalgono il versante orientale, dai paesi rivieraschi di Carate Urio e Laglio, in un percorso immerso in secolari castagneti e boschi di faggio.\nIl monte \u00e8 popolato da una ricca fauna, in particolare da una comunit\u00e0 di Camosci che vive le zone pi\u00f9 scoscese della cima e i boschi sottostanti. In vetta, nelle giornate terse, si gode di un'ampia visuale sul lago di Como, dal primo bacino fino al Lario centrale, si gode di una vista privilegiata su Monte Rosa, Cervino e Alpi Bernesi (Finsteraarhorn) e si scorgono le montagne (fino all'Appennino ligure, all'Appennino tosco-emiliano e al Monviso) al di l\u00e0 della pianura padana.\nSulla sommit\u00e0 \u00e8 presente una croce in legno posta dalla sezione CAI di Moltrasio. La vetta del monte ha un andamento dolce verso la val d'Intelvi e verso Sud, mentre presenta tipiche formazioni calcaree verso il Lario. Proprio verso il Lario, nel territorio di Laglio, nello specifico a Torriggia, si trova la celebre caverna del Buco dell'Orso, tipica cavit\u00e0 carsica ricca di acqua sorgiva e visitabile su richiesta alla segreteria del comune."}
{"id": "3829054", "revid": "75433", "url": "https://it.wikipedia.org/wiki?curid=3829054", "title": "Metrazol", "text": ""}
{"id": "3829060", "revid": "132266", "url": "https://it.wikipedia.org/wiki?curid=3829060", "title": "Pirateria in Somalia", "text": ""}
{"id": "3829062", "revid": "110157", "url": "https://it.wikipedia.org/wiki?curid=3829062", "title": "Mcely", "text": "Mcely \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829063", "revid": "12290", "url": "https://it.wikipedia.org/wiki?curid=3829063", "title": "Sergente Kirk", "text": ""}
{"id": "3829067", "revid": "117646907", "url": "https://it.wikipedia.org/wiki?curid=3829067", "title": "Locomotiva LMS 8F Stanier", "text": "Le locomotive 8F Stanier sono state delle locomotive a vapore della London, Midland and Scottish Railway (LMS) di rodiggio 1'D progettate per la trazione dei treni merci pesanti.\nCostruite in 960 unit\u00e0 fra il 1935 e il 1946 (non tutte per la LMS), a seguito delle operazioni belliche della seconda guerra mondiale prestarono servizio anche in diversi Paesi europei ed extraeuropei.\nProgetto e costruzione.\nLa classe 8F Stanier fu progettata da Sir William Stanier quale versione per treni merci della precedente classe 5 Stanier (\u201cBlack Five\u201d), che nelle intenzioni avrebbe dovuto essere un tipo di locomotive di uso universale.\nAll'inizio degli anni trenta il servizio merci della LMS pativa l'impiego di macchine poco potenti di rodiggio C, integrate dalle locomotive articolate di tipo Garratte dalle 7F Fowler di rodiggio D.\nLa nuova classe 8F (prevista in origine come 7F) riprendeva la disposizione del motore a due cilindri esterni della clesse 5.\nAllo scoppio della seconda Guerra mondiale il progetto fu scelto come tipo unificato per le locomotive per treni merci del Regno Unito, riprendendo il ruolo che la classe GCR 8K avuto nella prima Guerra mondiale.\nUnit\u00e0 costruite.\nLe 8F Stanier furono costruite in 960 unit\u00e0 dal 1935 al 1946.\nEsercizio.\nIl War Department britannico ebbe in dotazione 208 8F costruite dalla Beyer Peacock &amp; Co. e dalla North British Locomotive Co. e ne requis\u00ec altre 51. La produzione della classe 8F Stanier continu\u00f2 fino al 1943, quando a esse subentr\u00f2 la pi\u00f9 economica classe Austerity WD 2-8-0.\nMolte 8F Stanier furono in servizio al di fuori del Regno Unito, e in particolare in Egitto, in Palestina, in Iran (classe 41), in Iraq (classe TD), in Italia (gruppo FS 737) e in Turchia (classe TCDD 45151). Ventiquattro 8F entrarono nella dotazione delle Ferrovie della Palestina; nel 1948 ventitr\u00e9 di esse furono rilevate dalle Ferrovie di Israele. La guerra d\u2019indipendenza israeliana blocc\u00f2 l'unit\u00e0 WD 70372 (avente il numero di fabbrica della NBL 24680) in una piccola sezione della linea principale, vicino Tulkarem sul lato della Cisgiordania, oltre la linea dell'armistizio del 1949. Quell'unit\u00e0 rimase l\u00ec, sempre pi\u00f9 fatiscente, fino a dopo lo sconfinamento israeliano del 1967, e infine fu rimossa e demolita verso il 1973.\nDurante la guerra la London and North Eastern Railway ordin\u00f2 sessantotto 8F Stanier per il proprio parco, classificandole nella classe O6. Alla fine della guerra trentanove tornarono in Gran Bretagna dal servizio all'estero. Alla nazionalizzazione nel 1948 663 8F entrarono nel parco delle British Railways. Altre tre (48773-48775, precedentemente AD500-502) furono acquistate nel 1957 dalla Longmoor Military Railway nel 1957, portando il totale a 666.\nLe ultime unit\u00e0 della British Railways cessarono il servizio nel 1968.\nLa locomotiva 8F n. 48600 \u00e8 stato utilizzata nel film di Glenn Ford del 1953 Time Bomb, denominato anche Terror on a Train."}
{"id": "3829068", "revid": "767487", "url": "https://it.wikipedia.org/wiki?curid=3829068", "title": "Miss USA 2001", "text": "Miss USA 2001 \u00e8 la cinquantesima edizione del concorso di bellezza Miss USA, e si \u00e8 svolto presso Gary, Indiana il 2 marzo 2001. Vincitrice del concorso alla fine dell'evento \u00e8 risultata Kandace Krueger del Texas."}
{"id": "3829069", "revid": "1305772", "url": "https://it.wikipedia.org/wiki?curid=3829069", "title": "Mil\u010dice", "text": "Mil\u010dice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829071", "revid": "287204", "url": "https://it.wikipedia.org/wiki?curid=3829071", "title": "Milcice", "text": ""}
{"id": "3829075", "revid": "287204", "url": "https://it.wikipedia.org/wiki?curid=3829075", "title": "Netrebice", "text": ""}
{"id": "3829078", "revid": "287204", "url": "https://it.wikipedia.org/wiki?curid=3829078", "title": "G\u00e9rard de Rooy", "text": "Carriera.\nNato nel 1980, \u00e8 figlio di Jan de Rooy, storico pilota di camion che aveva preso parte a diverse edizioni del Rally Dakar nel corso degli anni '80, arrivando a vincere il rally nel 1987. Nel 1988, tuttavia, in seguito ad un incidente del suo camion di supporto, nel quale aveva perso la vita il meccanico Kees van Loevezijn, aveva scelto di ritirare la sua scuderia dal rally. Cresciuto con la passione per il rally africano, G\u00e9rard riesce comunque a convincere il padre a iscriversi nuovamente nel 2002, a 14 anni dall'incidente.\nProprio nel corso di questa edizione debutta come meccanico sul camion del padre, classificandosi al sesto posto di classe. Nel 2003 debutta come pilota alla guida di un DAF, mostrando subito ottime prestazioni e vincendo cinque tappe; \u00e8 tuttavia costretto al ritiro nel corso della dodicesima tappa. Nel 2004 ottiene il suo primo podio nella competizione, classificandosi terzo dietro a due Kamaz ufficiali. Si iscrive nuovamente nel 2005, classificandosi quinto dietro al padre Jan e vincendo tre tappe.\nIscrittosi alla Dakar 2006, viene squalificato a causa di alcune irregolarit\u00e0 regolamentari che hanno riguardato il suo camion e diversi altri DAF che erano stati iscritti. In seguito a questo evento la sua scuderia ha scelto di vendere i suoi camion e acquistare dei GINAF per la stagione successiva. Nel 2007 debutta con il nuovo camion, ma si ritira nel corso del rally. Nel 2008, in seguito alla cancellazione della Dakar per motivi di sicurezza, si iscrive al Rally dell'Europa Centrale, ma \u00e8 costretto a ritirarsi a causa di un problema meccanico. Nel 2009 si iscrive nuovamente alla Dakar, passata nel frattempo in America meridionale, ottenendo il suo secondo podio in carriera con il terzo posto di classe e tre tappe vinte.\nNel 2009 la sua scuderia ha firmato un accordo con la Iveco, passando cos\u00ec al costruttore italiano. Il 5 settembre 2009 debutta al Silk Way Rally con un Iveco Trakker, classificandosi secondo ma riportando un infortunio alla schiena che gli impedisce di partecipare alla Dakar 2010. Si iscrive nuovamente all'edizione 2011, ma \u00e8 costretto al ritiro nel corso dell'edizione a causa dei problemi fisici derivati dall'anno precedente. Nel corso del 2011 si sottopone a una serie di allenamenti intensivi per essere pronto per l'edizione successiva. Contemporaneamente la sua scuderia costruisce un nuovo camion da corsa derivato dall'Iveco Powerstar. Per testare il nuovo veicolo partecipa al Rally del Marocco, classificandosi secondo. I numerosi test effettuati si rivelano molto utili, in quanto il pilota olandese ottiene la sua prima vittoria in carriera, mentre al secondo posto si classifica Hans Stacey, suo cugino e compagno di squadra.\nIl 2 gennaio 2012 alla seconda tappa del Rally Dakar 2012 arriva la sua 15\u00aa vittoria di tappa, dopo il ritiro alla 1\u00aa tappa nel Rally Dakar 2011. Dakar che vince aggiudicandosi altre quattro tappe e portando cos\u00ec a 19 il suo bottino di successi parziali."}
{"id": "3829085", "revid": "10431", "url": "https://it.wikipedia.org/wiki?curid=3829085", "title": "Spurio Oppio Cornicene", "text": ""}
{"id": "3829087", "revid": "599013", "url": "https://it.wikipedia.org/wiki?curid=3829087", "title": "Monastero di Santa Teresa", "text": "Il monastero di Santa Teresa sorge in via Firenze, su una collina alle spalle del quartiere di Villapiana della citt\u00e0 di Savona. Al suo interno risiedono le monache di clausura dell'ordine delle carmelitane scalze.\nStoria.\nLe monache carmelitane si stabilirono per la prima volta a Savona nel 1623. Il primo monastero sorse nei pressi dell'attuale piazza Saffi. Pass\u00f2 propriet\u00e0 del Comune nel 1866 in seguito alle leggi sull'incameramento dei beni ecclesiastici. Adibito a caserma, fu demolito nel 1940. Un nuovo convento fu costruito nel 1870 in localit\u00e0 Santa Marta, lungo l'attuale via Torino. Pochi anni dopo, nel 1912, fu anch'esso demolito per lasciare spazio alla costruzione del parco merci ferroviario. L'attuale monastero fu costruito subito dopo e le religiose vi dimorano dal 1914. Si tratta di un edificio piuttosto semplice che si sviluppa su tre piani, con alcuni elementi architettonici classicheggianti."}
{"id": "3829088", "revid": "287204", "url": "https://it.wikipedia.org/wiki?curid=3829088", "title": "Net\u0159ebice (Boemia centrale)", "text": "Net\u0159ebice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829094", "revid": "339392", "url": "https://it.wikipedia.org/wiki?curid=3829094", "title": "Convitto Nazionale Vittorio Emanuele II - Roma", "text": ""}
{"id": "3829099", "revid": "1005847", "url": "https://it.wikipedia.org/wiki?curid=3829099", "title": "Elezioni presidenziali negli Stati Uniti d'America del 2012", "text": "Le elezioni presidenziali negli Stati Uniti d'America del 2012 si sono tenute il 6 novembre. Esse hanno visto la vittoria di Barack Obama, Presidente uscente sostenuto dal Partito Democratico, che ha sconfitto Mitt Romney, sostenuto dal Partito Repubblicano.\nLe elezioni presidenziali si sono tenute contestualmente alle elezioni parlamentari, per il rinnovo della Camera dei Rappresentanti e di 33 seggi (su 100) del Senato.\nIn 13 Stati si sono inoltre tenute le elezioni governatoriali. Il presidente uscente, Barack Obama, ha sconfitto il candidato repubblicano Romney, ottenendo circa 65.900.000 voti e 332 voti elettorali. Romney ha segnato per\u00f2 un generale recupero di consensi, ottenendo circa 61.000.000 di voti e 206 voti elettorali.\nElezioni primarie e nomine per la candidatura.\nMolti sono i politici che si sono candidati per ottenere la \"nomination\" di un partito politico. Tra gennaio e giugno 2012 si sono svolti in tutti gli Stati dell'Unione le elezioni primarie, o in alcuni Stati, i \"caucus\" per la selezione dei candidati alla presidenza.\nPartito Democratico.\nNel Partito Democratico non ci sono state altre candidature rilevanti oltre a quella del presidente uscente Barack Obama in quanto tutto il partito si \u00e8 detto favorevole a una sua seconda amministrazione. La candidatura \u00e8 stata ufficializzata durante la convention democratica che si \u00e8 tenuta dal 3 settembre al 6 settembre a Charlotte, Nord Carolina.\nPartito Repubblicano.\nIl Partito Repubblicano, a differenza del Partito Democratico, non aveva ovviamente candidati presidenti o vicepresidenti uscenti. I due candidati alla Casa Bianca sono stati nominati alla convention repubblicana del 27 agosto 2012 a Tampa, Florida.\nPartito Libertariano.\nIl Partito Libertariano ha scelto il suo candidato alla presidenza il 5 maggio, alla convention del partito, a Summerlin, (Nevada). Con oltre il 70% dei voti \u00e8 stato scelto Gary Johnson, gi\u00e0 candidato alle primarie repubblicane. Al momento il candidato del Partito Libertariano si \u00e8 qualificato in 35 Stati (un totale di 365 Grandi Elettori).\nPartito Verde.\nIl Partito Verde ha scelto il suo candidato alla presidenza il 15 luglio, alla convention del partito, a Baltimora (Maryland). Al momento la candidata del Partito Verde si \u00e8 qualificata in 28 Stati (un totale di 373 Grandi Elettori)."}
{"id": "3829101", "revid": "339392", "url": "https://it.wikipedia.org/wiki?curid=3829101", "title": "Antichi popoli di Sicilia", "text": ""}
{"id": "3829105", "revid": "2128848", "url": "https://it.wikipedia.org/wiki?curid=3829105", "title": "Condizione femminile nel XVII secolo", "text": "Le donne del Seicento, aristocratiche o borghesi che fossero, avevano come unica prospettiva quella di diventare buone mogli: erano infatti sempre istruite, sapevano leggere e scrivere (cosa che invece non si vedeva nel periodo rinascimentale, dove erano rare le occasioni di incontrare donne colte), fin da piccole venivano avviate agli atti di piet\u00e0 e venivano istruite sulla religione e sul culto. \nSeguivano gli ormai antichi modelli usati anche nel Rinascimento: dovevano provvedere ad una dote matrimoniale (commisurata alla ricchezza della propria famiglia), se non si sposavano venivano mandate in convento (questo a volte non accadeva per le donne di basso ceto e quelle campagnole), ed era l\u00ec che imparavano le arti \"obbligatorie\" per le donne del tempo, ovvero filare e tessere, cucinare e governare la casa. Il matrimonio, comunque, era il principale (e unico, escludendo il convento) obiettivo della donna. Le donne che non si sposavano rimanevano nella casa dei genitori, ed erano forse anche pi\u00f9 libere. \nSebbene nel Rinascimento l'istruzione femminile venisse considerata un'inutile perdita di tempo, nel Cinquecento cominciarono a nascere istituzioni scolastiche riservate alle donne (media borghesia) che permettevano l'apprendimento della lettura e della scrittura come in una vera e propria scuola, oltre al necessario per governare la casa. \nFigure femminili.\nC'erano diversi tipi di donne :\nSfera del privato.\n\u00c8 proprio nell'Et\u00e0 Moderna che nacque la sfera del privato: finisce l'epoca della socialit\u00e0, quando i gruppi sociali erano pi\u00f9 aggregati e i legami sociali, come le corporazioni, pi\u00f9 accentuati. I borghesi soprattutto cominciano a ritirarsi nel loro ambiente. Le donne smettono di eseguire lavori extradomestici, rimanendo pi\u00f9 a casa con la famiglia ed accentuando l'intimit\u00e0 con i figli.\nDonne del ceto rurale.\nFinora si \u00e8 parlato delle donne del ceto borghese, pi\u00f9 ricche e pi\u00f9 tenute a seguire un modello perfetto di donna sposata educata e colta. Si parler\u00e0 ora delle donne dei ceti pi\u00f9 basse, le donne povere campagnole. Anch'esse si occupavano della casa e filavano. Ma svolgevano molte altre faccende oltre a queste.\nIn campagna: era a loro affidata la tosatura delle pecore e la raccolta del lino e la canapa, che sarebbe stata poi da loro filata e tessuta. Coltivavano l'orto per poter raccogliere verdure e ortaggi da poter mangiare o vendere, per lo stesso scopo si occupavano di ovile, pollaio e stalla. Nelle stagioni estive, ove il lavoro nei campi si faceva pi\u00f9 costante, venivano aiutate dagli uomini per quanto riguardava la raccolta del fieno e la sarchiatura della terra. L'economia campagnola prevedeva anche l'allevamento dei bachi da seta, al quale si dedicavano esclusivamente le donne. Sebbene gi\u00e0 nei secoli precedenti era una lavorazione molto propagata, fu nel Seicento ad assumere un'importanza centrale. \nIn citt\u00e0: le donne lavoravano anche come bambinaie, lavandaie ed operaie tessili, quindi non \"in proprio\", bens\u00ec in una fabbrica tessile. A svolgere questi lavori erano perlopi\u00f9 le donne sole, le donne maritate affidavano loro stesse i bambini alle balie, per poter svolgere altri compiti. Le domestiche erano senz'altro le donne pi\u00f9 fortunate: passavano tutta la vita nelle case dei ricchi.\nMatrimonio.\nIl matrimonio non si svolgeva secondo scelta della ragazza, ma secondo la scelta che i genitori ritenevano pi\u00f9 conveniente. Non era l'unione di due innamorati, infatti, ma era un vero e proprio contratto tra due famiglie, interamente deciso dai genitori di lei e di lui. Si badava sempre che fosse decoroso, anche quando si trattava di famiglie negli ambienti pi\u00f9 umili. Nelle famiglie principesche i matrimoni erano spesso stabiliti per garantire affari politici (anche i divorzi, un esempio \u00e8 Anna Bolena). Quasi sempre erano combinati dalle famiglie quando gli sposi erano ancora piccoli: Ludovico Sforza, detto il Moro, impegn\u00f2 come moglie sua figlia quando quest'ultima aveva appena cinque anni. La sposa doveva avere anche una dote."}
{"id": "3829107", "revid": "1305772", "url": "https://it.wikipedia.org/wiki?curid=3829107", "title": "Nov\u00fd Dv\u016fr", "text": "Nov\u00fd Dv\u016fr \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829108", "revid": "292162", "url": "https://it.wikipedia.org/wiki?curid=3829108", "title": "Storia della Sicilia pre-ellenica", "text": ""}
{"id": "3829110", "revid": "287204", "url": "https://it.wikipedia.org/wiki?curid=3829110", "title": "Novy Dvur", "text": ""}
{"id": "3829120", "revid": "838137", "url": "https://it.wikipedia.org/wiki?curid=3829120", "title": "Baanes", "text": "Baanes \u00e8 stato un generale bizantino vissuto nel VII secolo.\nBiografia.\nIl nome suggerisce un'origine armena. \u00c8 citato per la prima volta nelle fonti nel 627, allorch\u00e9 accompagn\u00f2 l'Imperatore d'Oriente Eraclio nella sua campagna finale contro la Persia: agli inizi di dicembre si distinse sconfiggendo un esercito persiano, uccidendo il comandante nemico e facendo prigionieri persone di spicco.\nLa vittoria ottenuta sulla Persia, che determin\u00f2 il ritiro delle truppe persiane dalla Siria e dall'Egitto, fu per\u00f2 vanificata, a partire dal 634, dall'invasione degli Arabi musulmani delle medesime province. Dopo una sconfitta subita contro gli invasori Arabi, Eraclio destitu\u00ec dal comando suo fratello Teodoro sostituendolo con Baanes. Baanes, ottenuto quindi il comando delle truppe bizantine in Oriente, nel corso del 635 ottenne diversi limitati successi contro gli Arabi, nel tentativo di difendere l'area tra Damasco ed Emesa. Nel 636, per\u00f2, insieme ai generali Teodoro, Niceta e Jabalah, si scontr\u00f2 con gli Arabi nei pressi di Yarmuk e sub\u00ec una completa disfatta: Baanes stesso fu ucciso nel corso della battaglia. Secondo invece gli \"Annali\" di Eutichio sarebbe sopravvissuto e fuggito in Sinai dove si sarebbe fatto monaco. Teofane Confessore narra che alla vigilia della battaglia le sue truppe abbandonarono Eraclio e proclamarono Baanes imperatore. La sconfitta di Baanes nella battaglia determin\u00f2 la perdita della Siria e della Palestina a vantaggio degli Arabi."}
{"id": "3829124", "revid": "599013", "url": "https://it.wikipedia.org/wiki?curid=3829124", "title": "John Scales", "text": "Carriera.\nClub.\nSi \u00e8 ritirato nel 2001.\nNazionale.\nIn nazionale ha giocato 3 partite, a cui vanno aggiunte 2 con l'Under-21, senza segnare goal.\nLe tre gare furono tutte giocate nell'ambito del torneo amichevole Umbro Cup: esord\u00ec da titolare contro il , gioc\u00f2 gli ultimi 10 minuti contro la , entrando al posto di Gary Pallister, e torn\u00f2 titolare contro il ."}
{"id": "3829126", "revid": "132266", "url": "https://it.wikipedia.org/wiki?curid=3829126", "title": "Circondario dell'Elbe-Elster", "text": ""}
{"id": "3829127", "revid": "287204", "url": "https://it.wikipedia.org/wiki?curid=3829127", "title": "Gerard de Rooy", "text": ""}
{"id": "3829129", "revid": "106662883", "url": "https://it.wikipedia.org/wiki?curid=3829129", "title": "I segreti di New York", "text": "I segreti di New York \u00e8 un saggio storico scritto da Corrado Augias. Pubblicato da Mondadori nel settembre 2000, \u00e8 un libro che racconta le vite di alcune celebri persone che hanno vissuto a New York.\nTrama.\nIl libro racconta luoghi, stili di vita e dettagli poco noti di alcuni importanti celebrit\u00e0 del ventesimo secolo come\nle scoperte di Antonio Meucci e il suo incontro con Giuseppe Garibaldi che fu suo ospite a Staten Island, la vita dei due artisti di strada Jean-Michel Basquiat e Keith Haring, dello scrittore Herman Melville e del musicista George Gershwin; l'ascesa al crimine di alcuni potenti boss di origine ebraica come Dutch Schultz, Meyer Lansky, Arnold Rothstein e la relazione tra lo scrittore Arthur Miller e l'attrice Marilyn Monroe;"}
{"id": "3829131", "revid": "729019", "url": "https://it.wikipedia.org/wiki?curid=3829131", "title": "Stazione di Bray Daly", "text": "La stazione di Bray Daly \u00e8 una stazione ferroviaria, che fornisce servizio a Bray, nella contea di Wicklow, Irlanda.\nLinee.\nDART.\nDall'inaugurazione della DART, fino all'estensione della linea alla stazione di Greystones, nel 2000, la stazione di Bray fungeva da capolinea e per questo c'\u00e8 un gran numero di binari destinato ai treni inattivi. Sebbene il capolinea sia stato spostato molti treni finiscono il loro percorso a Bray, cos\u00ec come molti convogli diretti a Malahide partono proprio da questa stazione. A sud di Bray la DART non \u00e8 pi\u00f9 a doppio binario ma singolo.\nAltri servizi.\nBray \u00e8 una delle stazione delle linee Intercity Dublino\u2013Rosslare Europort e Dundalk\u2013Dublino\u2013Arklow. Questi treni fermano sempre a Bray e proseguono verso la capitale senza fermarsi, fino a giungere a Connolly. Solo i treni di manutenzione e quelli merci passano da Bray senza fermarsi.\nStruttura della stazione.\nLa stazione ospita un bar, due negozi, una biglietteria e due servizi igienici senza riscaldamento. Si pu\u00f2 accedere ai binari 2 e 3 attraverso un ponte pedonale dotato di ascensori. Questi ascensori furono aggiunti nell'ambito di una ristrutturazione generale della DART voluto dalla Iarnr\u00f3d \u00c9ireann, per rendere migliore la linea. La stazione fu aperta il 10 luglio 1854. Il nome Daly fu aggiunto il 10 aprile 1966, 50 anni dopo la rivolta di Pasqua, quando vennero dati nomi di patrioti a ben 15 stazioni, le principali ovviamente. Il nome deriva dal patriota Edward Daly.\nBinari.\nLa stazione ha due binari principali; il binario 1 sul lato ovest vicino all'entrata, il binario 2 oltre il ponte pedonale a est. Generalmente il binario 1 \u00e8 destinato a treni diretti a nord e il 2 a quelli a sud, ma spesso i ruoli sono scambiati per garantire l'afflusso di un numero pi\u00f9 consistente di mezzi. Il binario 3 \u00e8 quasi in disuso, si usa principalmente per pulire i convogli.\nDipinti.\nUno degli elementi pi\u00f9 distintivi della stazione \u00e8 la serie di dipinti sul binario 2. Si inizia con un quadro raffigurante l'apertura della stazione, prosegue con la storia delle ferrovie irlandesi e con la storia dell'isola d'Irlanda, fino ai nostri giorni. Visto il consumo cui questi pannelli sono sottoposti si \u00e8 iniziato gradualmente a sostituirli con mosaici.\nInterscambi.\nFuori dalla stazione c'\u00e8 una fermata per molte linee di autobus: 45A, 45, 84, 145, 184 e 185. Queste collegano Bray a Dublino, Dun Laoighre, Enniskerry e Newtownmountkennedy. Ci sono anche fermate per taxi e un ampio parcheggio al di fuori di questa stazione."}
{"id": "3829142", "revid": "1543377", "url": "https://it.wikipedia.org/wiki?curid=3829142", "title": "Distretto di Independencia (Ancash)", "text": "Il distretto di Independencia \u00e8 un distretto del Per\u00f9 nella provincia di Huaraz (regione di Ancash) con 62.853 abitanti al censimento 2007 dei quali 50.554 urbani e 12.299 rurali.\n\u00c8 stato istituito il 16 novembre 1992."}
{"id": "3829143", "revid": "276491", "url": "https://it.wikipedia.org/wiki?curid=3829143", "title": "Spree-Nei\u00dfe", "text": ""}
{"id": "3829144", "revid": "767487", "url": "https://it.wikipedia.org/wiki?curid=3829144", "title": "Class and No Class", "text": "Class and No Class \u00e8 un film muto del 1921 diretto da W.P. Kellino (con il nome Will P. Kellino).\n\u00c8 l'esordio cinematografico dell'attrice teatrale Marie Ault: nella sua carriera, l'attrice reciter\u00e0 in 71 pellicole, tra cui \"Il pensionante\" di Alfred Hitchcock.\nProduzione.\nIl film fu prodotto dalla Westminster Ltd. e dalla Gaumont British Picture Corporation.\nDistribuzione.\nIl film usc\u00ec nelle sale cinematografiche del Regno Unito nel novembre 1921."}
{"id": "3829147", "revid": "339392", "url": "https://it.wikipedia.org/wiki?curid=3829147", "title": "Credito chirografo", "text": ""}
{"id": "3829150", "revid": "76963", "url": "https://it.wikipedia.org/wiki?curid=3829150", "title": "Takuya Sat\u014d (regista)", "text": ""}
{"id": "3829152", "revid": "767487", "url": "https://it.wikipedia.org/wiki?curid=3829152", "title": "Manfrigole", "text": "Le manfrigole o manfrigoli sono un piatto tipico della tradizione valtellinese, pi\u00f9 in particolare dell'alta Valtellina (provincia di Sondrio).\nSono una sorta di crespelle fatte con farina bianca e farina di grano saraceno, a cui si aggiungono poi per farne un unico impasto altri ingredienti tipici della zona quali piccole scaglie di bresaola e di formaggio Casera. Per rendere il tutto pi\u00f9 consistente si pu\u00f2 aggiungere anche del pane, meglio se di segale, grattugiato o bagnato nel latte.\nPiatto molto calorico, come \u00e8 tipico delle zone montane di origine contadina."}
{"id": "3829163", "revid": "554814", "url": "https://it.wikipedia.org/wiki?curid=3829163", "title": "Jukki Hanada", "text": ""}
{"id": "3829164", "revid": "599013", "url": "https://it.wikipedia.org/wiki?curid=3829164", "title": "Terry McFlynn", "text": "Carriera.\nClub.\nDopo aver giocato nel Queens Park Rangers, nel Woking, nel Margate e nel Morecambe, nel 2005, su consiglio di Chris Zoricich, si trasferisce nel Sydney. Nel 2010 diviene capitano della squadra, ruolo che poi lascer\u00e0 nel 2013 a favore di Alessandro Del Piero: ha inoltre il record di presenze con questa maglia.\nNazionale.\nMcFlynn ha giocato nelle nazionali giovanili dell'Irlanda del Nord, ma, avendo avuto nel 2010 il passaporto australiano, pu\u00f2 scegliere se giocare nella nazionale nordirlandese o nella nazionale australiana."}
{"id": "3829173", "revid": "287204", "url": "https://it.wikipedia.org/wiki?curid=3829173", "title": "Brooklyn Aviators", "text": "I Brooklyn Aviators sono stati una squadra di hockey su ghiaccio con sede nel borough newyorkese di Brooklyn. Hanno militato nella NEPHL (2009-2010) e nella Federal Hockey League (2010-2012).\nStoria.\nLa squadra fu fondata nel 2009 come New York Aviators, e nel 2009-2010 partecip\u00f2 all'unica stagione disputata della North East Professional Hockey League, che la squadra si aggiudic\u00f2.\nScomparsa la NEPHL, la squadra si iscrisse alla Federal Hockey League.\nNella prima stagione 2010-2011, gli Aviators vinsero la stagione regolare, perdendo per\u00f2 il titolo ai play-off contro gli Akwesasne Warriors.\nNella stagione successiva la squadra cambi\u00f2 nome, assumendo l'attuale. La squadra fu sciolta al termine della stagione."}
{"id": "3829177", "revid": "1573940", "url": "https://it.wikipedia.org/wiki?curid=3829177", "title": "Alex Rasmussen", "text": "Carriera.\n2001-2006: i primi anni.\nFiglio del ciclista Claus Rasmussen e specialista della pista, Alex Rasmussen si mise in luce a partire dal 2001, quando vinse i titoli nazionali del chilometro e dell'inseguimento a squadre nella categoria Open. Nel 2004 vinse il suo primo titolo europeo, nello scratch Under-23, e si impose nella medesima specialit\u00e0 nell'evento di Coppa del mondo di Los Angeles.\nNel 2005 si laure\u00f2 campione del mondo Open dello scratch e campione europeo Under-23 dello scratch e dell'americana. Nello stesso anno ottenne anche il primo successo di rilievo su strada, una tappa alla Stoccarda-Strasburgo, gara per Under-23. Nel 2006 ottenne su pista due successi in Coppa del mondo e su strada il Tour de Berlin, oltre a partecipare ai campionati del mondo a cronometro under-23.\nDal 2007: il professionismo.\nNel 2007 pass\u00f2 professionista su strada tra le file della squadra danese Odense Energi. Su pista vinse una prova di Coppa del mondo e la Sei giorni di Grenoble, mentre su strada si laure\u00f2 campione danese in linea Elite. L'anno dopo si impose in una prova di Coppa del mondo e ancora nella Sei giorni di Grenoble; partecip\u00f2 quindi ai Giochi olimpici di Pechino conquistando l'argento nell'inseguimento a squadre ed il sesto posto nell'americana. Su strada gareggi\u00f2 con il Team Designa K\u00f8kken, vincendo una tappa al Tour de l'Oise e quattro tappe al Tour of Qinghai Lake in Cina.\nNel 2009 pass\u00f2 al Team Saxo Bank, squadra ProTour danese. Ai mondiali su pista di Pruszk\u00f3w si impose sia nell'inseguimento a squadre sia nell'americana; vinse inoltre le Sei giorni di Copenaghen e di Gand. Con la Nazionale danese partecip\u00f2 infine alla cronometro dei campionati del mondo su strada, piazzandosi 24\u00ba. Nel 2010 vinse il titolo mondiale nello scratch, tre Sei giorni, una tappa alla Vuelta a Andaluc\u00eda, il Grand Prix Herning e due tappe alla Quatre Jours de Dunkerque, partecipando ai campionati del mondo su strada sia nella prova in linea che in quella a cronometro.\nNel 2011 vest\u00ec la maglia della HTC-Highroad; quell'anno vinse la Sei giorni di Copenaghen su pista e la Philadelphia International Championship negli Stati Uniti. Partecip\u00f2 inoltre al suo primo Giro d'Italia, durante il quale, dopo aver vinto la cronosquadre di apertura con la HTC, and\u00f2 vicino al successo nella cronometro dell'ultimo giorno: nell'occasione concluse secondo, battuto dal solo David Millar. Nel 2012 viene ingaggiato dal Team Garmin-Barracuda."}
{"id": "3829179", "revid": "4106", "url": "https://it.wikipedia.org/wiki?curid=3829179", "title": "Alex Nicki Rasmussen", "text": ""}
{"id": "3829181", "revid": "16758", "url": "https://it.wikipedia.org/wiki?curid=3829181", "title": "New York Aviators", "text": ""}
{"id": "3829182", "revid": "2075278", "url": "https://it.wikipedia.org/wiki?curid=3829182", "title": "White Fox", "text": " \u00e8 uno studio di animazione giapponese fondato nell'aprile 2007."}
{"id": "3829184", "revid": "339392", "url": "https://it.wikipedia.org/wiki?curid=3829184", "title": "Argentine Football Association", "text": ""}
{"id": "3829185", "revid": "1318658", "url": "https://it.wikipedia.org/wiki?curid=3829185", "title": "Citt\u00e0 Vecchia (Tallinn)", "text": "La Citt\u00e0 Vecchia di Tallinn, chiamata Toompea dal tedesco \"Domberg\", (\"collina della Cattedrale\") si trova su una collina calcarea nella parte centrale della citt\u00e0. La collina \u00e8 un altopiano oblungo, che misura circa 400 per 250 metri, ha una superficie di circa 7 ettari ed \u00e8 di circa 20-30 metri pi\u00f9 elevato rispetto alle aree circostanti. Nel folklore il colle \u00e8 conosciuto come il tumulo sopra la tomba di Kalev, eretto in sua memoria dalla moglie in lutto.\nLa storia di \"Toompea\" \u00e8 strettamente legata a quella dei governanti e del potere in Estonia. Oggi \u00e8 il centro del governo dell'Estonia, che risiede nella Casa Stenbock, e del Riigikogu (parlamento), parlando dei quali spesso ci si riferisce a \"Toompea\". Il \"Riigikogu\" ha sede nel Castello di Toompea, situato nell'angolo sud-occidentale della collina e sormontato dalla torre Pikk Hermann. La bandiera posta sulla sommit\u00e0 della torre \u00e8 uno dei pi\u00f9 noti simboli, in Estonia, del potere e dell'indipendenza del parlamento estone.\nToompea \u00e8 parte dell'antica citt\u00e0 di Tallinn dichiarata patrimonio dell'Umanit\u00e0 dall'UNESCO.\nGeologia e topografia.\nGeologicamente Toompea \u00e8 associata al \"klint nord estone\" (a sua volta una sottosezione del Klint baltico). Una distinta isola klint, Toompea si trova a circa 1,5\u00a0km a nordovest dell'altopiano calcareo del nord estone. L'altopiano e Toompea sono collegati da un costone di arenaria leggermente inclinato. Da est, nord e ovest Toompea \u00e8 delimitata, per 1,5\u00a0km, da una scogliera con un'altezza massima di 25 m. Il versante meridionale della collina scende pi\u00f9 dolcemente. Lo strato superiore della collina \u00e8 costituito da calcare ordoviciano (spesso circa 5\u00a0m), che \u00e8 anche la roccia principale a vista della rupe. Tuttavia, la maggior parte della scogliera \u00e8 stata nascosta dietro un muro di protezione e solo alcuni affioramenti sono rimasti scoperti.\n\"Toompea\" apparve inizialmente come un'isola emersa dal Lago ghiacciato baltico circa 10.000 anni fa. Grazie alla costante risistemazione isostatica post glaciale divenne collegata alla terraferma durante i primi tempi della formazione del Mar Littorina. Intorno al 5.000 a.C. il mare raggiungeva ancora i piedi della scogliera. La costa, ai giorni nostri, si trova a una distanza di pi\u00f9 di 1\u00a0km da \"Toompea\" e la collina si eleva di circa 17\u201320\u00a0m sul livello del mare.\nMitologia.\nNella mitologia estone, Toompea \u00e8 nota come \"il tumulo\" sulla tomba di Kalev, eretto da sua moglie Linda, come descritto nel poema epico nazionale \"Kalevipoeg\": \nStoria.\nAntichit\u00e0.\nLa prima roccaforte si pensa sia stata costruita sulla collina intorno al X o XI secolo da parte dei residenti dell'antica contea estone di Revala. Nella tarda et\u00e0 del Ferro l'insediamento fortificato non aveva probabilmente abitanti permanenti, ma era piuttosto utilizzato stagionalmente per proteggere il porto e il mercato adiacente. La posizione esatta della roccaforte non \u00e8 nota, ma si presume che occupava solo una piccola porzione di \"Toompea\", ovvero il punto pi\u00f9 alto, un poco a sud-est dell'attuale Cattedrale \"ToomKirik\" o il termine nord della collina. Le prime testimonianze archeologiche sulla forma della collina risalgono principalmente alla seconda met\u00e0 del XII secolo e alla prima met\u00e0 del XIII. Piccole quantit\u00e0 di antichi reperti fanno propendere per la tesi che la fortezza sarebbe stata costruita gi\u00e0 durante l'epoca vichinga.\nMedioevo.\nIl forte \u00e8 menzionato nelle Cronache di Enrico di Livonia, della Crociata livoniana, con il nome di \"Lindanise\". Come parte della crociata, nell'estate del 1219 il re di Danimarca Valdemaro II di Danimarca lanci\u00f2 un attacco contro Tallinn. La sua crociata conquist\u00f2 la fortezza deserta e nella stessa estate inizi\u00f2 la costruzione di un nuovo castello, in seguito denominato \"Castrum Danorum\". Dopo la Battaglia di Lyndanisse, che fu combattuta nei pressi del castello e port\u00f2 alla vittoria danese sugli estoni, venne costruita una cattedrale sulla collina, anche se non era probabilmente ubicata nello stesso luogo di quella odierna.\nNell'estate del 1227 il castello di \"Toompea\" venne conquistato dai Fratelli della Spada, che subito dopo la conquista iniziarono a fortificare la collina. L'altopiano venne diviso in tre parti: il Castello piccolo, il Castello Grande e gli esterni (parte pi\u00f9 meridionale del pianoro di fronte ai due castelli). La prima pietra del Castello dell'Ordine (Castello piccolo) venne posta nell'angolo sud-occidentale del pianoro intorno al 1227-1229. Il castello originale aveva all'incirca la stessa forma delle espansioni successive del castello, ma era leggermente pi\u00f9 piccolo. Il castello venne restituito alla Danimarca dopo il Trattato di Stensby nel 1238 e rimase in suo possesso (insieme al resto del nord Estonia - vedi Estonia danese) per i successivi 138 anni. Nel 1240 venne completata la costruzione della cattedrale nel luogo in cui si trova oggi. Nella seconda met\u00e0 del XIII secolo Toompea (Castello Grande) era circondata da un muro perimetrale della collina, costruito principalmente dal vassallo che possedeva il maniero.\nA partire da quel periodo \"Toompea\" inizi\u00f2 a svilupparsi come centro provinciale di autorit\u00e0, clero e nobilt\u00e0 nel nord dell'Estonia. La maggior parte dei vassalli di \"Toompea\" la scelsero come loro residenza - che vivere nelle loro propriet\u00e0 nelle campagne conquistate era ritenuto troppo pericoloso. Cos\u00ec entro la fine del XIII secolo il Castello Grande era densamente popolato. La distinzione tra \"Toompea\" e la Citt\u00e0 Bassa (Tallinn) and\u00f2 formandosi al momento che Tallinn guadagn\u00f2 una propria amministrazione, almeno nel 1248, quando il re di Danimarca Eric IV concesse alla citt\u00e0 il diritto di Lubecca, ma forse anche prima. Nel 1265 la Citt\u00e0 Bassa venne resa libera dal potere del castellano e nel 1288 i comandanti del castello persero anche il potere giudiziario sui suoi cittadini.\nLavori di costruzione e di espansione sui due castelli continuarono nei secoli successivi. Nella prima met\u00e0 del XIV secolo la parete sud del Castello Grande venne rinnovata ed il suo fossato venne congiunto con il fossato orientale del Castello Piccolo. In questo modo venne costituito il cortile esterno dei castelli, dopo che i loro lati sud e sud-est erano stati circondati da un muro. Il castello nel suo complesso aveva due uscite: quella pi\u00f9 importante era la porta meridionale del cortile esterno, attraverso la quale si accedeva alla strada che portava alla T\u00f5nism\u00e4gi. La seconda era la porta ad oriente, che collegava \"Toompea\" con la Citt\u00e0 Bassa con la \"Lunga gamba\" (strada di collegamento fra citt\u00e0 bassa e Castello).\nAll'indomani della Rivolta della notte di San Giorgio, nel 1346, la Danimarca vendette i suoi possedimenti nel nord Estonia che passarono per i successivi 215 anni sotto il dominio dell'Ordine di Livonia. Tallinn (citt\u00e0 bassa), che era ancora sottoposta ai diritti di Lubecca e solo nominalmente dipendeva dal sistema feudale, venne trasformata in una fiorente citt\u00e0 anseatica, mentre \"Toompea\" rimase politicamente e socialmente antitetica alla Citt\u00e0 Bassa. La delimitazione dei territori di \"Toompea\" e Tallinn venne fissata da un accordo del 1348, quando 220 ettari del territorio della citt\u00e0 vennero assegnati a \"Toompea\". Quella zona, situata a sud-ovest della collina e dove vennero successivamente costruiti i sobborghi di Vorstadt) di \"Toompea\", T\u00f5nism\u00e4e, Kassisaba e Kelmik\u00fcla, \u00e8 stata chiamata \"Dome territorio\" fino al XX secolo.\nPoco dopo essere tornato a \"Toompea\", l'Ordine inizi\u00f2 ad espandere il castello - l'intero Castello dell'Ordine (in tedesco Ordensburg) \u00e8 stato ampliato e trasformato nel pi\u00f9 importante centro dei suoi regni del nord, un simbolo della loro potenza militare e politica. Vennero costruite delle nuove mura esterne pi\u00f9 alte e i fossati vennero ampliati e resi pi\u00f9 profondi. La prima parte della torre \"Pikk Hermann\", posta in cima alla castello di Toompea, venne completata nel 1371. La \"Pikk Hermann\" fu la prima torre di Tallinn per la difesa della citt\u00e0 all'epoca delle armi da fuoco. Pi\u00f9 tardi, nel XVI secolo, la torre fu ricostruita pi\u00f9 alta rispetto all'altezza originaria di 35\u00a0m. Il muro del Castello Grande venne fortificato con nuove torri: in tutto 14 torri di difesa (tra cui una torre d'ingresso di nome \"Torre dell'Orologio\" - unica porta di entrata e uscita) che erano state costruite lungo le mura gi\u00e0 alla fine del XIV secolo.\nDominio svedese e russo.\nL'Impero svedese conquist\u00f2 il nord dell'Estonia durante la Guerra di Livonia, nel 1561, e la tenne fino alla grande guerra del Nord, quando Tallinn venne conquistata dalla Russia nel 1710. Quando Tallinn capitol\u00f2 ad Eric XIV di Svezia nel 1561, il re decise di non cambiare lo \"status quo\" delle relazioni fra Toompea e la Citt\u00e0 Bassa. Toompea, come entit\u00e0 separata (Dom zu Reval) sotto amministrazione diretta fu capace di mantenere un importante numero di diritti e privilegi, l'ultimo dei quali rimase fino al 1889. Toompea venne raggruppata a Tallinn (Citt\u00e0 Bassa) nel tardo 1878, durante il periodo della Russificazione, quando le leggi che governavano le due citt\u00e0 vennero sostituite da quelle russe. Le due parti della citt\u00e0 erano state roiunite in un breve periodo nel 1785-1796. e poi definitivamente, in un unico distretto, nel 1805. Comunque, delle leggi particolari vennero tenute in vigore per Toompea fino al 1944.\nToompea, nel 1684, sub\u00ec l'incendio pi\u00f9 devastante della sua storia. Era stata colpita da precedenti incendi nel 1288, 1433, 1553 e 1581, ma il fuoco del 1684 fu molto pi\u00f9 ampio, distruggendo la maggior parte degli edifici del Castello Grande, tra cui l'antica Cattedrale o Duomo di Toompea. Il Castello Piccolo riusc\u00ec a scampare al fuoco rimanendo pressoch\u00e9 intatto. Gli incendi sono una delle cause per cui Toompea ha un aspetto architettonico diverso e pi\u00f9 recente rispetto alla Citt\u00e0 Bassa.\nAlla fine del XVII secolo vennero realizzati diversi progetti per rafforzare le fortificazioni di Toompea e Tallinn con sbancamenti e la costruzione di bastioni. Anche se un progetto di Erik Dahlbergh venne approvato nel 1686, la costruzione fu lenta a causa di difficolt\u00e0 finanziarie e per l'inizio della Grande guerra del Nord. Solo due bastioni erano stati completati intorno a Toompea come da progetto - il bastione svedese e quello Ingermanland, entrambi a protezione del lato sud.\nDopo la Grande guerra del Nord e la conquista dell'Estonia da parte dell'Impero russo, la prima met\u00e0 del XVIII secolo fu un periodo di abbandono generale di Toompea e anche del castello, che cadde in disuso per diversi decenni. La situazione cambi\u00f2 nella seconda met\u00e0 del XVIII secolo: nel 1767-1773 l'ala est del castello venne completamente ricostruita divenendo un edificio amministrativo del Governatorato di Reval agli ordini di Caterina II. Per costruire l'edificio venne demolita la torre sud del castello (\"St\u00fcr den Kerl\"), vennero riempiti i fossati e sull'esterno del Castello costruita una piazza (Piazza del Castello, in lingua estone \"Lossi plats\"). L'edificio sembrava un palazzo nobiliare, cosa che fece acquisire al castello il nome: Palazzo Toompea. La \"Stenbock House\", uno dei pi\u00f9 importanti edifici del lato nord di Toompea, venne anch'esso costruito in questo periodo mentre gli appartamenti della corte vennero probabilmente completati nel 1792.\nTallinn venne rimossa dalla lista delle citt\u00e0 fortificate dell'Impero russo nel 1857. Ci\u00f2 permise la costruzione di tre nuove strade all'estremit\u00e0 meridionale di Toompea, sulle strutture di difesa precedenti: la strada Falgi, costruita nel 1856-1857, che condice ad ovest dell'autostrada Paldiski, la strada Toompea (1860-1861) che condice a T\u00f5nism\u00e4gi e la via Komandandi che conduce ad est, vicino alla Porta di Harju, dove \u00e8 oggi posta la \"Colonna della vittoria della guerra d'Indipendenza\".\nL'aspetto generale di Toompea \u00e8 cambiato notevolmente con la costruzione della Cattedrale Alexander Nevsky, in stile Revival russo e di culto ortodosso, costruita nel 1894-1900. La cattedrale, situata sulla Piazza del Castello di fronte al Palazzo Toompea, venne eretta durante il periodo di russificazione e imposta come simbolo dello stato zarista e del dominio russo. A causa alla sua posizione molto prominente ed allo stile russo immediatamente riconoscibile, la cattedrale ebbe subito l'opposizione di gran parte dei cittadini esto-finnici e gi\u00e0 verso la fine degli anni 1920 e 1930, nell'indipendente Repubblica di Estonia, vi furono anche proposte per demolirla.\nNel 1903, quando vennero costruite le scale Patkuli vicino all'estremit\u00e0 settentrionale della collina, Toompea ottenne un nuovo accesso alla stazione centrale di Tallinn.\nToompea oggi.\nIl tante volte ricostruito Castello di Toompea - consistente del palazzo del governatore dell'epoca zarista, le mura e le torri della fortezza medievale, l'edificio del parlamento espressionista estone risalente al 1922, oltre a un paio di altri edifici - \u00e8 oggi sede del Parlamento estone. La facciata classica del palazzo del governatore domina \"Lossi plats\" (\"piazza del castello\"), di fronte l'ortodossa Cattedrale Alexander Nevsky lo accompagna. La cattedrale, oggi la chiesa principale della Chiesa ortodossa del Patriarcato di Mosca, \u00e8 diventata meta turistica a causa del suo aspetto esotico, mentre il parere degli estoni su di essa \u00e8 piuttosto ambiguo e non risulta essere molto amata dagli stessi. L'antica Cattedrale luterana (\"Toomkirik\") da cui origin\u00f2 il nome Toompea, \u00e8 sede Chiesa evangelica luterana estone ed mantenuto un aspetto medievale fra gli edifici di Toompea. La maggior parte degli edifici di Toompea datano dal XVIII al XIX secolo. Mentre il Castello Piccolo ha generalmente mantenuto le sue forme, nulla o soltanto pochi frammenti rimangono del Castello Grande.\nAltri siti di notevole importanza a Toompea sono la sede del governo dell'Estonia (nota anche come \"Stenbock House\") e la costruzione del Cavalierato estone, che dai primi anni 1990 fino al 2005 ospitava il Museo estone d'arte e dal 2009 \u00e8 temporaneamente utilizzata come sede dell'Accademia estone delle arti. L'Accademia estone delle scienze ha anch'essa sede a Toompea, nel palazzo Ungern-Sternberg (sede del locale centro culturale tedesco del periodo tra le due guerre).\nToompea \u00e8 anche il luogo in cui sono ubicate diverse ambasciate straniere in Estonia, e in particolare quelle di Finlandia, Paesi Bassi, Portogallo, ed uffici dell'ambasciata del Canada.\nSulla collina esistono diversi belvedere, che offrono una bella visione sulla citt\u00e0 di Tallinn ed \u00e8 un posto privilegiato dai turisti."}
{"id": "3829188", "revid": "247222", "url": "https://it.wikipedia.org/wiki?curid=3829188", "title": "Campionati austriaci di sci alpino", "text": "I Campionati austriaci di sci alpino sono una competizione sciistica che si svolge ogni anno, generalmente nel mese di marzo, in una diversa stazione sciistica austriaca. Organizzati dalla Federazione sciistica dell'Austria (\"\u00d6sterreichischer Skiverband\"), decretano il campione e la campionessa austriaci di ogni disciplina sciistica attraverso una singola gara. Nei primi anni erano ammessi anche sciatori di altre nazionalit\u00e0 e pertanto alcuni titoli sono stati conquistati da atleti non austriaci.\nLa prima edizione del 1928 ha visto lo svolgimento della sola discesa libera al femminile; dal 1932 sono state introdotte anche le gare maschili e fino al 1938 sono stati assegnati solo i titoli della combinata per entrambi i sessi. Dopo il 1938, l'annessione dell'Austria al Terzo Reich ha fatto s\u00ec che la competizione non venisse disputata. Dal 1947 vengono assegnati i titoli di discesa, slalom speciale e combinata. La prova di slalom gigante \u00e8 stata introdotta nel 1951, mentre quella di supergigante solo dal 1987. Dal 2010 la combinata \u00e8 stata sostituita dalla supercombinata."}
{"id": "3829189", "revid": "62748", "url": "https://it.wikipedia.org/wiki?curid=3829189", "title": "Toompea", "text": ""}
{"id": "3829191", "revid": "131358", "url": "https://it.wikipedia.org/wiki?curid=3829191", "title": "Vadim \u017duk", "text": ""}
{"id": "3829192", "revid": "599013", "url": "https://it.wikipedia.org/wiki?curid=3829192", "title": "Wolfgang Mair", "text": ""}
{"id": "3829200", "revid": "120814255", "url": "https://it.wikipedia.org/wiki?curid=3829200", "title": "Carlo Adamoli", "text": "Nacque a Bellano il 7 novembre 1894 da Francesco, ingegnere comunale. Pioniere dell'aeronautica, frequent\u00f2 giovanissimo il corso per pilota nel battaglione aviatori dell'esercito (1914). Decorato con medaglia d'argento nel corso della prima guerra mondiale, comp\u00ec numerose ricognizioni sul terreno nemico, cadendo prigioniero, ma riuscendo a fuggire. La sua fuga ispir\u00f2 due puntate di Luigi Barzini, intitolate \"Odissea\", che furono pubblicate sul \"Corriere della Sera\".\nL'attivit\u00e0 nell'industria.\nNel corso del conflitto fu anche collaudatore nell'industria aeronautica torinese Pomilio, studiando la messa a punta del pattino di coda. Successivamente studi\u00f2 un nuovo tipo di propulsore con l'ingegnere Hoche della Marelli, ed infine progett\u00f2 e costru\u00ec nelle officine Farina (in seguito chiamate Pinin Farina), con l'ingegnere Enea Cattani, il prototipo di un innovativo tipo di caccia biplano con ala ad incidenza variabile, terminato nel 1919 presso le Officine Moncenisio. Tale modello fu noto con il nome \"Adamoli Cattani\".\nGli studi sul berillio.\nNel 1927 fond\u00f2 con il conte Piero Ferretti l'Aerocentro da Turismo di Milano dell'Aero Club, di cui fu segretario fino al 1929, e successivamente si rec\u00f2 negli Stati Uniti per diffondere l'uso dell'elica metallica Rietti. Si dedic\u00f2 poi alle esperienze sul berillio, finalizzate alla fabbricazione di leghe leggere di berillio-alluminio-magnesio, pi\u00f9 leggere dell'alluminio e pi\u00f9 resistenti dell'acciaio, conducendo gli esperimenti in un laboratorio di Milano. Tali studi, condotti dapprima con il professor Gino Panebianco e poi anche con il professor Luigi Losana del politecnico di Torino, sfociarono in brevetti industriali denominati \"procedimenti Adamoli\".\nLe imprese aviatorie.\nTra il 1934 e il 1935 intraprese con un \"Caproni-Ca111\" il volo , percorrendo in sei mesi circa alla ricerca di giacimenti minerari, e fu accolto ufficialmente in Madagascar dal governatore di quel paese. Qui, dopo aver conosciuto i trasvolatori atlantici Assolant e Lef\u00e8bre, pens\u00f2 di compiere un volo dalle coste del Madagascar fino a Salisbury senza scalo, che era da loro ritenuto irrealizzabile, ma che egli port\u00f2 a termine con successo.\nL'attivit\u00e0 metallurgico-industriale.\nAl suo ritorno in Italia fu promosso capitano per merito aeronautico e riprese gli studi di laboratorio sul berillio e sul magnesio, progettando e realizzando a Chivasso uno stabilimento industriale con criteri innovativi, nell'ambito della SAPPI (Societ\u00e0 Anonima Processi Privative Industrialii, che ebbe la medaglia del Consiglio Nazionale delle Ricerche alla mostra delle invenzioni 'Leonardo da Vinci' di Milano) e la cui direzione fu affidata al chimico e deputato socialista professor Gino Panebianco. Con l'entrata dell'Italia nella seconda guerra mondiale questa attivit\u00e0 industriale venne requisita e fu affidata alla Regia Aeronautica; ci\u00f2 avvenne a causa dell'importanza strategico-militare che rivestiva il berillio, sia nella berilliatura degli acciai, sia nella produzione come elemento chimico, per le sue implicazioni nella nascente tecnologia atomica, essendo resistente alle alte pressioni. In seguito alla requisizione degli stabilimenti la direzione fu assunta dal generale Mario Infante, il quale imped\u00ec subito ad Adamoli, Losana e Panebianco l'accesso agli stabilimenti; di conseguenza la produzione rimase paralizzata.\nLa morte.\nAnche i giapponesi avevano mostrato grande interesse per l'importanza strategico-militare degli studi sul berillio, ed intendevano avvalersi della collaborazione di Carlo Adamoli, il quale per\u00f2 cadde con l'aereo, essendo egli stato insolitamente richiamato in servizio a quasi cinquant'anni di et\u00e0, e destinato come ufficiale pilota sugli stukas, pericolosissimi modelli ad elevata velocit\u00e0 (detti anche \u201ctuffatori\u201d o \u201cpicchiatelli\u201d) che si prestavano alle picchiate. Tale circostanza, insieme alla morte, costituisce un elemento di mistero, a causa degli importanti segreti militari di cui Carlo Adamoli era depositario. Egli cadde a Castano Primo il 31 agosto 1942, ricevendo gli onori militari. Il governo italiano gli tribut\u00f2 solenni funerali di stato.\nL'archivio.\nAlla sua morte la vedova Teresa Garavini, sfollata a Bellano (Lago di Como), venne posta sotto sorveglianza dal generale Carlo Favagrossa del Fabbriguerra, nel timore che gli importanti documenti tecnici di Carlo Adamoli potessero finire nelle mani dei tedeschi. Il suo archivio infatti era stato smembrato: parte di esso fu trasferito d'ufficio a Torino, mentre il resto fu sistemato in alcuni magazzini a Bellano ed a Musso. Qui la guardia repubblichina tent\u00f2 inutilmente di entrare in possesso di alcuni di questi documenti che furono abilmente celati dalla vedova. Il cospicuo archivio di Carlo Adamoli, oggi conservato dal conte Carlo Piola Caselli che lo ha ricevuto dalla nonna materna Teresa Garavini, comprende circa documenti e si compone di varie sezioni: grande guerra, aereo Adamoli Cattani, progettazione automobilistica con l'ingegner Molino, studi ed esperienze, repertorio brevetti, finanziamenti, giacimenti minerari in varie parti del mondo, cartografia, industria europea, progetti vari e dello stabilimento di Chivasso, soggiorni e corrispondenza all'estero, relazioni con le autorit\u00e0 militari dell'esercito, della marina e dell'aviazione, oltre che civili e politiche.\nAltri studi e brevetti.\n\"4 Libri neri delle prove ed esperienze di Adamoli, Losana e Panebianco nello stabilimento di Chivasso\", dattiloscritti inediti."}
{"id": "3829201", "revid": "1573940", "url": "https://it.wikipedia.org/wiki?curid=3829201", "title": "Ai oboeteimasuka", "text": " \u00e8 un brano musicale scritto da Kazumi Yasui e Kazuhiko Kato, ed interpretato da Mari Iijima, di cui rappresenta il secondo singolo della carriera.\nIl brano.\n\"Ai oboeteimasuka\" fu scritto appositamente da Kazumi Yasui e Kazuhiko Kato per la colonna sonora del film d'animazione \"Macross - Il film\", tratto dalla serie \"Fortezza superdimensionale Macross\", in cui il brano era interpretato dal personaggio della idol cinese Lynn Minmay (doppiata da Mari Iijima), e la cui interpretazione faceva contribuiva alla vittoria della guerra fra gli umani e la razza aliena degli zentradi.\nIl brano ottenne un notevole successo commerciale in Giappone, arrivando sino alla settima posizione della classifica Oricon dei singoli pi\u00f9 venduti della settimana, e rimanendo in top ten per dieci settimane. Inoltre il singolo fu anche il trentottesimo pi\u00f9 venduto dell'anno, con circa 27 milioni di copie vendute (anche se alcune fonti riportano 40 milioni di copie vendute). Ad oggi, si tratta del maggior successo della Iijima.\nCover.\nNel corso degli anni successivi il brano \u00e8 stato oggetto di innumerevoli cover, sia in seno alle successive produzioni legate al franchise di \"Macross\" sia da parte di altri interpreti. Il personaggio di Mylene Flare Jenius (doppiata da Tomo Sakurai) interpreta il brano nell'anime \"Macross 7\", mentre Ranka Lee (doppiata da Megumi Nakajima) interpreta il brano in \"Macross Frontier\". Nella storia di entrambe le serie, il brano rappresenta un \"classico\" della musica, reinterpretato dalle nuove idol, che sognano una carriera come quella di Minmay.\nFra gli altri interpreti ad aver registrato una cover di \"Ai oboete imasu ka\" si possono citare Y\u014dko Ishida (nell'album \"MAX Ultra Anime Eurobeat Serie Girl\" del 2001), Asami Imai (\"The Idolmaster RADIO TOP \u00d7 TOP!\" del 2007), Yoko Ueno (\"Macross The Tribute\" del 2002), Masahiro Sayama (\"Anipiano\" del 2008), Shimokawa Mikuni (\"Review\" del 2003), SHOW-SKA (\"Ska Animation Z\" del 2007), Yumi Matsuzawa (\"Anikapera\" del 2007), Momoi Haruko (\"\u300emore&amp;more quality RED \uff5eAnime song cover\uff5e\u300f\" del 2008) fra gli altri."}
{"id": "3829202", "revid": "76963", "url": "https://it.wikipedia.org/wiki?curid=3829202", "title": "Takeshi Abo", "text": "\u00c8 entrato nella 5pb. nel dicembre 2006."}
{"id": "3829204", "revid": "132266", "url": "https://it.wikipedia.org/wiki?curid=3829204", "title": "Oberspreewald-Lausitz", "text": ""}
{"id": "3829205", "revid": "6923", "url": "https://it.wikipedia.org/wiki?curid=3829205", "title": "Giovanni Dotoli", "text": "Biografia.\nGiovanni Dotoli \u00e8 nato a Volturino, in provincia di Foggia, il 24 giugno 1942, dal padre Domenico e dalla madre Grazia de Martinis.\nStudente promettente, nel 1961 ha ottenuto il diploma di maturit\u00e0 e gli \u00e8 stata concessa una borsa di studio dal Rotary Club; si \u00e8 iscritto cos\u00ec alla Facolt\u00e0 di Economia, risultando essere il miglior studente del corso.\nHa intrapreso la carriera di insegnamento tra Francia e Italia, dapprima nelle scuole secondarie e nei licei francesi di \"Louis le Grand\" e \"Henri IV\" (Parigi) come Lettore di italiano, negli anni '60; poi nell'Universit\u00e0 di Bari come assistente non retribuito (1966-1969) di Lingua e Letteratura Francese, e dal '70 all'80 come assistente titolare; nella Facolt\u00e0 di Economia \u00e8 docente di lingua francese, ed insegna Letteratura Franco-Canadese.\nGiovanni Dotoli \u00e8 quindi un professore, prima di tutto, ma anche un letterato e un poeta: sono numerose le sue pubblicazioni sul teatro francese, \u00e8 anche organizzatore delle \"Journ\u00e9es Italiennes des Dictionnaires\", \u00e8 autore di innumerevoli articoli e di altrettanti libri e raccolte di poesie.\nIl 16 febbraio 2012, nella sede di Palazzo Du Mesnil di Napoli, gli viene conferita la Laurea \"Honoris Causa\" in \"Teoria e prassi della traduzione\"."}
{"id": "3829207", "revid": "718859", "url": "https://it.wikipedia.org/wiki?curid=3829207", "title": "Qiu Miaojin", "text": ""}
{"id": "3829212", "revid": "729019", "url": "https://it.wikipedia.org/wiki?curid=3829212", "title": "Isola Alexander (Canada)", "text": "L'isola Alexander \u00e8 un'isola appartenente all'arcipelago artico canadese, nel territorio di Nunavut.\nGeografia.\nSi trova a sud dell'isola \"Massey\" e dell'\"\u00cele Marc\" e a nord dell'isola Bathurst. Ha una superficie complessiva di 484\u00a0km\u00b2."}
{"id": "3829216", "revid": "132266", "url": "https://it.wikipedia.org/wiki?curid=3829216", "title": "Teltow-Fl\u00e4ming", "text": ""}
{"id": "3829226", "revid": "132266", "url": "https://it.wikipedia.org/wiki?curid=3829226", "title": "Saalfeld-Rudolstadt", "text": ""}
{"id": "3829230", "revid": "594414", "url": "https://it.wikipedia.org/wiki?curid=3829230", "title": "\u2018", "text": ""}
{"id": "3829231", "revid": "594414", "url": "https://it.wikipedia.org/wiki?curid=3829231", "title": "\u201c", "text": ""}
{"id": "3829233", "revid": "594414", "url": "https://it.wikipedia.org/wiki?curid=3829233", "title": "\u201d", "text": ""}
{"id": "3829234", "revid": "16066", "url": "https://it.wikipedia.org/wiki?curid=3829234", "title": "Bernardo Biondelli", "text": ""}
{"id": "3829235", "revid": "15756", "url": "https://it.wikipedia.org/wiki?curid=3829235", "title": "Guns, God and Government Tour", "text": "Guns, God and Governament \u00e8 stato un tour mondiale dei Marilyn Manson, la band statunitense fondata dal cantante con l'omonimo nome. \u00c8 stato l'ottavo tour del gruppo. Il tour, iniziato il 27 ottobre 2000 e finito il 2 settembre 2001, comprendeva tappe in Europa, Giappone e Nord America, per un totale di 107 spettacoli su 109 previsti.\nStoria.\nGli spettacoli duravano in media 1 ora e 40 minuti.\nVicende.\nDurante lo spettacolo del 25 novembre 2000 il batterista Ginger Fish ha subito una rottura alla clavicola. A causa di questo infortunio la data del 5 dicembre \u00e8 stata annullata poco prima dell'apertura del concerto. La data prevista per il 12 dicembre invece \u00e8 stata annullata a causa di una tempesta a Peoria.\nPolemiche.\nIl 19 novembre 2000 alcuni attivisti cristiani cercarono di annullare il loro concerto al Blue Cross Arena, per\u00f2 senza risultato, entrano al concerto e cos\u00ec la polizia \u00e8 stata costretta ad inviare alcune pattuglie.. In seguito, la loro prestazione al Mile High Stadium del 22 giugno 2001 ha richiamato l'attenzione di alcuni quotidiani nazionali. In questa occasione fu accusato il cantante della band ad aver incitato Eric Harris e Dylan Klebold ad uccidere i loro compagni, notizia poi smentita. Questo evento dovrebbe essere datato 20 aprile 1999. Cos\u00ec il gruppo chiese di annullare la data. Anche se il concerto si \u00e8 svolto lo stesso, alcune persone hanno creato il gruppo \"Citizens for Peace and Respect\", che hanno tenuto una manifestazione di protesta fuori dallo stadio.\nUn altro incidente \u00e8 avvenuto 25 agosto 2001 a Glasgow, dove chiedevano che la prestazione di Marilyn Manson siano boicottate.\nProblemi giudiziari.\nIn una battaglia civile David Diaz ha denunciato al tribunale di Minneapolis per $75,000. La giuria della corte federale ha accusato il cantante della band.. In un'altra causa legale presentata alla Contea di Oakland Manson, venne accusato di abusi sessuali contro un responsabile della sicurezza durante il concerto svoltosi il 30 luglio 2001. La causa si \u00e8 risolta con Manson che ha pagato 4.000 dollari e accordi segreti.\nNella data del 5 febbraio 2001 a Marino, in un caso riguardante la morte di una suora da due ragazze, la polizia italiana ha scoperto i crocifissi e altri oggetti di Marylin, tuttavia il cantante \u00e8 stato rilasciato per mancanza di prove. Il giorno successivo la stessa persona \u00e8 stata arrestata a Bologna, accusato di pubblica incidenza durante un concerto del 1999.\nAltre versioni.\nOltre alla versione concerto e all'album esiste anche un concerto-film in formati VHS, DVD e UMD, il 29 ottobre 2002. Il film ha vinto la certificazione d'oro nel Regno Unito (pi\u00f9 di 25.000 copie vendute) e la certificazione di platino per le pi\u00f9 100.000 copie vendute nei Stati Uniti.\nTracklist.\nVengono elencati la lista delle canzoni pi\u00f9 comunemente esposta"}
{"id": "3829236", "revid": "287204", "url": "https://it.wikipedia.org/wiki?curid=3829236", "title": "Naqada I", "text": "Il periodo Naqada I, o amraziano, fu un periodo culturale dell'Alto Egitto predinastico, che dur\u00f2 circa dal 4000 al 3500\u00a0a.C.\nLa cultura di Naqada I, con le ultime datazioni al 14C, sarebbe durata dal 3900 al 3650. Per le sue caratteristiche il periodo \u00e8 diviso in fasi: Ia, Ib, Ic e Id.\nDescrizione.\nPrende il nome dal sito di Kom el-Ahmra, circa 120\u00a0km a sud di Badari, nell'Alto Egitto. El-Ahmra, l'antica Nekhen, fu il primo sito in cui questo gruppo culturale fu scoperto separatamente dal successivo gerzeano. Questo periodo viene comunemente associato al sito di Naqada, e per questo motivo \u00e8 solitamente definito Naqada I. I vasi \"a bocca nera\" continuano ad essere prodotti, ma nel contempo appaiono quelli decorati con righe parallele bianche, intersecate da altre righe parallele bianche.\nIl commercio tra Alto e Basso Egitto risale a questo periodo, come i nuovi reperti dimostrano. Un vaso di pietra proveniente dal nord \u00e8 stato rinvenuto ad el-Amra, ed il rame, non presente in Egitto, fu presumibilmente importato dal Sinai, o forse dalla Nubia. Anche l'ossidiana e l'oro furono importati dalla Nubia in questo periodo. Fior\u00ec anche il commercio con le oasi.\nIn questo periodo furono anche introdotte innovazioni, come la costruzione di edifici in mattoni di fango, per cui \u00e8 famoso il periodo gerzeano, il che dimostra la continuit\u00e0 culturale. Non si tratt\u00f2 per\u00f2 di utilizzi su larga scala, come invece avvenne in seguito. Anche le tavolozze o palette cosmetiche ovali e teriomorfe apparvero in questo periodo. Lo stile artigianale era per\u00f2 molto rudimentale, e in questo periodo non sono ancora presenti i bassorilievi che resero poi famosa questa cultura."}
{"id": "3829237", "revid": "125194091", "url": "https://it.wikipedia.org/wiki?curid=3829237", "title": "Alan Wake's American Nightmare", "text": "Alan Wake's American Nightmare \u00e8 un videogioco sviluppato da Remedy Entertainment e distribuito esclusivamente attraverso digital delivery su Xbox Live per Xbox 360 e su Steam per PC.\nIl gioco prosegue la storia dello scrittore iniziata con \"Alan Wake\". Secondo gli stessi sviluppatori questo titolo, pur rappresentando un'esperienza di gioco completa, non \u00e8 da considerarsi alla stregua di un vero e proprio \"Alan Wake 2\", ma pi\u00f9 che altro come uno spin-off o come un approfondimento della trama della serie, e sar\u00e0 un contenuto scaricabile da Xbox Live.\nA differenza del primo capitolo, che, sebbene avesse molti elementi d'azione, era principalmente avventura dinamica, \"American Nightmare\" \u00e8 uno sparatutto in terza persona.\nTrama.\nNonostante la natura arcade di American Nightmare, la trama del gioco \u00e8 piuttosto ricca e fortemente connessa con il suo predecessore. Alan si trova ancora all'interno del luogo oscuro bench\u00e9 stia trovando un modo per emergerne. Si trova ora in una citt\u00e0 fittizia, scaturita dalle sceneggiature che egli stesso scrisse anni addietro per il serial televisivo \"Night Springs\" (una serie inventata che ha molti punti di contatto con il ben noto serial tv \"Ai confini della realt\u00e0\"). Qui Alan approfondir\u00e0 la sua conoscenza dell'entit\u00e0 oscura di cui \u00e8 prigioniero scoprendo che Bright Falls non era l'unico luogo al mondo in cui l'oscurit\u00e0 cercava di prendere il sopravvento su tutto. Altro elemento di connessione \u00e8 il fantomatico \"Signor Graffio\", un clone di Alan con cui si incontr\u00f2 brevemente alla fine del primo capitolo e che ora ha preso il suo posto nella vita quotidiana, mentre il vero Wake \u00e8 prigioniero delle tenebre. Questo doppio sembra essere una creatura oscura, dedita ad omicidi e torture, con la quale Alan dovr\u00e0 scontrarsi.\nSviluppo.\nSubito dopo l'uscita del primo capitolo, Remedy inizi\u00f2 a sviluppare un ipotetico Alan Wake 2. Remedy, dopo sei mesi di sviluppo, complet\u00f2 un prototipo da mostrare a Microsoft, publisher del primo capitolo. Sam Lake aveva molte idee innovative per Alan Wake 2, tra cui l'intenzione di inserire un serial televisivo in live action dentro il disco di gioco, la cui storia si sarebbe poi intersecata con quella della parte di gameplay. Microsoft fu entusiasta di questa idea, ma prefer\u00ec, invece di creare un seguito di Alan Wake (che \u00e8 di propriet\u00e0 di Remedy e non di Microsoft), creare una nuova propriet\u00e0 intellettuale di sua propriet\u00e0, basata sull'idea di Lake. Remedy dunque inizi\u00f2 a sviluppare la nuova IP di Microsoft, ovvero Quantum Break. In questo modo Alan Wake 2 fu momentaneamente cancellato. Remedy per\u00f2 per non sprecare i 6 mesi di lavoro dedicati al sequel di Alan Wake, decise di riutilizzare quel prototipo per creare uno spin-off che continuasse la storia del primo capitolo. In questo modo, una piccola parte di Remedy cre\u00f2 dalle ceneri di Alan Wake 2 quello che poi \u00e8 uscito sul mercato come Alan Wake's American Nightmare.\nFight Till Dawn.\nIl cuore dell'esperienza di gioco \u00e8 la modalit\u00e0 \"Combatti fino all'Alba\", una modalit\u00e0 orda nella quale bisogner\u00e0 sopravvivere alle forze dell'antagonista, Mr. Graffio, per una notte in un ambiente di gioco dove il Giocatore dovr\u00e0 uccidere i nemici per guadagnare punti ed acquistare armi.\nInfluenze ed ispirazioni.\nMentre il primo capitolo della serie prendeva le mosse dalle atmosfere psicologiche ed inquietanti di opere quali \"I segreti di Twin Peaks\", \"Lost\" o \"Ai confini della realt\u00e0\" o anche da celebri romanzi di Stephen King quali \"La met\u00e0 oscura\" e \"Shining\", questo nuovo capitolo della saga vira su atmosfere decisamente pi\u00f9 horror/action, con molti riferimenti al cinema di Quentin Tarantino e Robert Rodriguez, in particolare \"Dal tramonto all'alba\" ed in generale dal cinema d'exploitation."}
{"id": "3829238", "revid": "19933", "url": "https://it.wikipedia.org/wiki?curid=3829238", "title": "Amraziano", "text": ""}
{"id": "3829242", "revid": "729019", "url": "https://it.wikipedia.org/wiki?curid=3829242", "title": "Ascao (metropolitana di Madrid)", "text": "Ascao \u00e8 una stazione della linea 7 della metropolitana di Madrid, situata sotto la via omonima, nel distretto Ciudad Lineal\nStoria.\nLa stazione \u00e8 stata inaugurata nel 1974 con il primo tratto della linea.\nA 50m dalla stazione si pu\u00f2 trovare la Biblioteca P\u00fablica Municipal Pablo Neruda.\nAccessi.\nVestibolo Ascao"}
{"id": "3829252", "revid": "767487", "url": "https://it.wikipedia.org/wiki?curid=3829252", "title": "Viktor Hra\u010dov", "text": "Carriera.\nGiocatore.\nClub.\nHa iniziato la carriera nel 1974, vestendo la maglia dello Dzer\u017cyne\u0107 Dzier\u017cy\u0144sk. Nel 1979 \u00e8 approdato alla Torpedo Mosca; nelle tre stagioni precedenti aveva giocato con i sovietici dello Spartak Orel (1975) ed i turkmeni del Kolkhozchi di A\u015fgabat (1976-1978).\nTra il 1980 ed il 1990 ha sempre giocato per gli ucraini dello \u0160achtar; fa eccezione il 1982, anno in cui ha disputato 5 incontri con lo Spartak Mosca. Con lo \u0160achtar \u00e8 stato capocannoniere della Coppa delle Coppe 1983-1984.\nDal 1990 al 1994 ha giocato nella massima serie ungherese con il Debrecen ed il BVSC. Ha terminato la carriera di calciatore nel 1995, tornando allo \u0160achtar.\n\u00c8 stato eletto miglior calciatore del campionato ungherese nel 1991 e nel 1992.\nNazionale.\nHa vestito una volta la maglia della nazionale sovietica (in occasione di - del 15 maggio 1984, terminata 3-1 per i sovietici), e 6 volte quella della nazionale olimpica.\nAllenatore.\nHa intrapreso la carriera di allenatore nel 1995 allo \u0160achtar, ricoprendo l'incarico di vice allenatore. Nella stagione 1996-1997 e nel 2003 ha guidato lo \u0160achtar-2, nel 1999 gli ucraini del Tavrija Simferopol' e nel 2001-2002 lo \u0160achtar-3.\nDal 2005 \u00e8 alla guida del Konti Konstantyn\u00f3wka."}
{"id": "3829261", "revid": "767487", "url": "https://it.wikipedia.org/wiki?curid=3829261", "title": "Sponsio", "text": "La sponsio (dalla stessa radice del verbo greco \u03c3\u03c0\u03ad\u03bd\u03b4\u03c9, \"sp\u00e9nd\u014d\", \"fare libagioni\") costituisce una forma di giuramento compromissorio valente nella societ\u00e0 romana sia in ambito giuridico che religioso e la base attraverso cui si sono sviluppate le obbligazioni in senso moderno.\nInizialmente sulla base di Varrone (\"Lingua lat.\" 6,69) e Valerio Flacco (\"Fest.\" 440) gli si attribu\u00ec origine latina da \"sponte\" (\"spontaneamente\"), ma i linguisti moderni (Ernout et Meillet; Walde-Hofman) ritrovano la radice del termine proprio nel greco \"spendo\" per quanto riguarda la sua valenza religioso-sacrale, poich\u00e9 indicante l'atto di offerta agli dei di materiali liquidi come vino e latte. La \"sponsio\" venne utilizzata difatti per gli scopi pi\u00f9 vari (come promessa di matrimonio, come modalit\u00e0 di trasferimento o acquisto di merce o denaro, nei trattati internazionali ecc.) per via della sua ecletticit\u00e0 e plurivalenza, caratteristiche che gli permisero di sopravvivere ad altri tipi di obbligazione come i \"nexi\" e nello stesso tempo di far sorgere la prima \"obligatio\" in senso puro conosciuta dai romani. Si pensa inoltre che la \"sponsio\" originariamente, visto il suo carattere sacro (e per questo la derivazione greca risulterebbe corretta), fosse affiancata da un'invocazione alla divinit\u00e0, quale testimone dell'atto di giuramento che si stava compiendo, affinch\u00e9 si potesse ottenerne la protezione.\nLa \"sponsio\" si svolgeva attraverso un atto di richiesta del futuro creditore nei confronti dell'altro, lo \"sponsor\", di una determinata \"prestazione\" (il termine per il periodo in questione \u00e8 anacronistico), il quale si impegnava a far s\u00ec che il primo riuscisse ad ottenerla, anche se non propriamente da lui, vincolandosi a quest'ultimo mediante un \"dare oportere\", ossia una necessit\u00e0 sia materiale che psicologica di realizzare la promessa affinch\u00e9 il vincolo si spezzasse. Se questo non accadeva, se cio\u00e8 lo \"sponsor\" mancava di realizzare la \"prestazione\", esso era soggetto alla \"manus iniectio\" da parte del creditore, il quale per\u00f2, prima di ricorrere all'azione esecutiva doveva accertare l'esistenza del vincolo dello \"sponsor\" davanti a un giudice. Venne istituita infatti dalle XII Tavole la \"legis actio per iudicis arbitrive postulationem\", la quale aveva tra le sue funzioni, quella di determinare l'esistenza del vincolo della \"sponsio\". Una volta provato che il vincolo era presente il creditore poteva procedere con la \"manus iniectio\" e convertire il \"dare oportere\" in un asservimento corporale, scaduto il termine posto dal \"Trinundium\".\nNel caso in cui lo \"sponsor\" non riuscisse a far ottenere da s\u00e9 la \"prestazione\" al creditore, poteva vincolarsi attraverso una seconda \"sponsio\" (che prender\u00e0 il nome di \"adpromissio\") ad un garante, il quale eseguita la prestazione al posto del primo aveva il diritto di pretendere, poi, dallo \"sponsor\" principale un risarcimento. Se questo non perveniva allo \"sponsor\" garante questi poteva praticare direttamente la \"manus iniectio\" sul \"suo creditore\" (lo \"sponsor\" principale) senza alcun accertamento del vincolo mediante \"l.a.p.i.p.,\" come se questo fosse gi\u00e0 stato giudicato. Altra variante della \"sponsio\" era l'\"adstipulatio\" con cui un secondo creditore (l\"'adstipulator\") poteva vincolare uno \"sponsor\" soggetto a un altro creditore attraverso una \"sponsio\" adiacente a quella gi\u00e0 instaurata prima, pretendendo la stessa \"prestazione\" e avendo gli stessi diritti del creditore precedente, raddoppiando di conseguenza la \"prestazione\" da parte dello \"sponsor\".\nL'adempimento dell'obbligo nei confronti del creditore non era abbastanza per far s\u00ec che il vincolo da \"sponsio\" potesse cessare. Esisteva difatti un atto speculare alla \"sponsio\" che faceva s\u00ec che il soggetto fino ad allora vincolato fosse di seguito libero da tale vincolo provando che la \"prestazione\" era stata eseguita. Lo \"sponsor\" chiedeva al creditore se la \"prestazione\" era da lui stata compiuta, se cio\u00e8 il creditore aveva ottenuto quel che aveva chiesto, il quale poteva rispondere semplicemente \"habeo\". Tale atto prese il nome di \"acceptilatio\". Tuttavia abbiamo conferma che in epoca classica l\u2019\"acceptilatio\" non aveva pi\u00f9 questa funzione."}
{"id": "3829262", "revid": "767487", "url": "https://it.wikipedia.org/wiki?curid=3829262", "title": "Upside Down (film 2012)", "text": "Upside Down \u00e8 un film del 2012 scritto e diretto da Juan Solanas, interpretato da Kirsten Dunst e Jim Sturgess.\nTrama.\nNel mondo di Adam c'\u00e8 la doppia gravit\u00e0: tale peculiarit\u00e0 \u00e8 dovuta all'esistenza di due \"mondi\", piccoli pianeti che vivono l'uno accanto all'altro.\nIn questo mondo esistono tre fondamentali regole delle gravit\u00e0:\nIl Mondo di Sopra \u00e8 un pianeta ricco e prospero, che vende al Mondo di Sotto, povero e sfruttato, la propria elettricit\u00e0 in cambio di petrolio. Passare da un mondo all'altro \u00e8 severamente vietato e l'unico, quanto lecito, punto di contatto - ma non di transizione - \u00e8 la societ\u00e0 \"TransWorld\", creata e controllata dal Mondo di Sopra.\nAdam vive in un orfanotrofio del Mondo di Sotto, l'unica parente ancora in vita \u00e8 sua zia Becky. Proprio lei svela ad Adam come un membro della loro famiglia scopr\u00ec che il polline raccolto dalle api rosa, che vivono sulla montagna su cui lei vive, proviene da fiori di entrambi i mondi, e mostra singolari propriet\u00e0. Incuriosito, Adam si avventura, durante una delle sue visite, sulla montagna tanto vicina al Mondo di Sopra, per raggiungerne la cima.\nL\u00ec incontra una ragazzina di nome Eden. I due si incontrano ancora e con lo scorrere di pochi anni passano dal diventare buoni amici ad amanti. Adam e Eden s'incontrano periodicamente sulla solita cima e usano una corda per passare da un mondo all'altro. Tuttavia tale clandestino passaggio, seppur innocuo, viene notato. La fuga dei giovani innamorati non va a buon fine: Eden cade bruscamente nel suo mondo prima che Adam, colpito da un proiettile, riesca a calarla del tutto con la corda. La casa di sua zia viene bruciata e lei portata via nella notte, non facendovi pi\u00f9 ritorno.\nDieci anni dopo Adam \u00e8 cresciuto e lavora come ricercatore, portando avanti studi inerenti alla polvere delle api che sua zia gli aveva fatto conoscere. Il giovane cerca infatti di usare tale polvere per creare una crema cosmetica che fa ringiovanire. Un giorno, Adam nota Eden in televisione: la ragazza \u00e8 viva e lavora alla TransWorld.\nPer trovarla, Adam cerca cos\u00ec di diventare membro della grande societ\u00e0, la quale si mostra interessata alla sua ricerca e lo assume finanziandolo adeguatamente. Tuttavia, relazioni strette con le persone dei due mondi sono, oltre che difficili, severamente vietate alla TransWorld. Sul posto di lavoro Adam incontra Bob Boruchowitz, un lavoratore del Mondo di Sopra, socievole e dalla mente aperta, collezionista di francobolli, che si dimostrer\u00e0 essere la prima occasione per rivedere Eden.\nCon l'aiuto di Bob, Adam incontra Eden utilizzando \"materia inversa\" del mondo di Sopra che gli \u00e8 stata fornita dalla TransWorld per proseguire gli esperimenti.\nAdam cos\u00ec si finge un lavoratore del mondo di Sopra e va da Eden. La ragazza, per\u00f2, non lo riconosce in quanto ha perso la memoria nell'impatto sopra citato. I materiali inversi, che Adam aveva collocato sotto i propri vestiti, iniziano a bruciare e cos\u00ec il ragazzo \u00e8 costretto a tornare nel proprio mondo.\nNei giorni a seguire, Bob viene licenziato dalla TransWorld e regala ad Adam il proprio pass. Successivamente Adam chiama Eden con il telefono di Bob ed \u00e8 invitato dalla ragazza a pranzo fuori dalla TransWorld.\nNel frattempo, la crema cosmetica inizia a essere ritenuta di grande importanza dai dirigenti aziendali. Durante una presentazione della crema a una conferenza, Eden capisce che il ragazzo con il quale ha trascorso del tempo si chiama Adam e non Bob come lui le aveva fatto credere. Sentendosi presa in giro, scappa. Cos\u00ec Adam la rincorre ma il pass di Bob, nel frattempo scaduto, fa scattare l'allarme; cos\u00ec i poliziotti iniziano a perseguitarlo. Adam si rifugia a casa di Bob e gli mostra che \u00e8 possibile miscelare la materia di entrambi i mondi, in modo che possa resistere ad entrambi i campi gravitazionali. Inoltre, Adam confida all'amico di non aver rivelato l'ingrediente principale della crema alla TransWorld e, cos\u00ec, la compagnia non \u00e8 in grado di produrre la crema senza di lui.\nAdam chiede a Bob di produrgli un gil\u00e8 che contenga al minimo le bruciature e gli permetta di incontrare Eden senza il rischio di prendere fuoco.\nAdam ritorna al ristorante dove i due ragazzi ebbero il loro primo appuntamento e vi trova Eden. Si accorge che la ragazza ora si ricorda tutto. Mentre i due ballano, i poliziotti di frontiera vi fanno irruzione, cos\u00ec i ragazzi fuggono. Adam, grazie all'aiuto della gravit\u00e0 positiva di Eden, riesce a tornare nel proprio mondo senza morire. La ragazza, invece, viene arrestata.\nPoco dopo il rientro nel mondo di sotto, Adam viene aggredito e gli viene comunicato che la TransWorld sarebbe stata disposta a far decadere le accuse solamente se avesse dato la formula completa della crema e avesse rinunciato per sempre a incontrare Eden.\nA questo punto Adam ritorna alla sua vecchia vita, con la consapevolezza che non potr\u00e0 pi\u00f9 vedere Eden.\nNel frattempo, nel mondo di sopra, Eden va da Bob per cercare aiuto. Bob si reca nel mondo di sotto e mostra a Adam che pu\u00f2 stare l\u00ec senza l'aiuto della materia inversa; infatti Bob ha usato il metodo di Adam per creare una via che potesse negare gli effetti contrari della gravit\u00e0.\nBob, inoltre, comunica all'amico che \u00e8 stato in grado di pagare, con i francobolli regalatigli da Adam, il brevetto della formula prima che lo facesse la TransWorld.\nQuindi Bob mostra ad Adam che ha un appuntamento nel posto in cui si incontrava con Eden: qui il ragazzo la incontra e lei gli comunica che potranno restare insieme per sempre, poich\u00e9, incinta di due gemelli, la loro materia contrasta con quella del mondo di sopra.\nDistribuzione.\nIl film \u00e8 uscito in Italia il 28 febbraio del 2013, sia in 2D che in 3D"}
{"id": "3829264", "revid": "729019", "url": "https://it.wikipedia.org/wiki?curid=3829264", "title": "Garc\u00eda Noblejas (metropolitana di Madrid)", "text": "Garc\u00eda Noblejas \u00e8 una stazione della linea 7 della metropolitana di Madrid, situata sotto la calle de Luis Campos nel distretto Ciudad Lineal.\nStoria.\nLa stazione \u00e8 stata inaugurata nel 1974 con il primo tratto della linea.\nLa stazione deve il suo nome alla famiglia Garc\u00eda-Noblejas. Il padre, D. Salvador Garc\u00eda Noblejas y Quesada, di 59 anni, mor\u00ec nel massacro di Paracuellos il 4 dicembre 1936 e i suoi figli Jos\u00e9, Salvador e Jes\u00fas morirono anch'essi nella guerra tra 1936 e 1937. Javier mor\u00ec combattendo nella 250. Infanterie-Division durante la Seconda guerra mondiale \u00e8 Ram\u00f3n mor\u00ec in un incidente automobilistico dopo aver combattuto nella Divisione Blu.\nAccessi.\nVestibolo Garc\u00eda Noblejas\nVestibolo Jos\u00e9 Arcones Gil"}
